---
date: '1997-07-03'
id: 86DE
page: 6
number: 127
agency: AUGAS DE GALICIA
section: VI. ANUNCIOS
title: >-
  Cédula do 18 de xuño de 1997, do Departamento de Xestión do Dominio Público
  Hidráulico, de notificación da resolución recaída en relación á petición dunha
  concesión administrativa do concurso DH.A36.1345-(1.298.25), devolta polo
  servicio de correos por resultar descoñecido o seu destinatario.
range: Cédula
url: 'https://www.xunta.gal/dog/Publicados/1997/19970703/Anuncio86DE_gl.html'
---
<p>Por medio desta cédula notifícaselle á persoa xurídica cos datos persoais do seu representante e último domicilio social coñecido que se sinala no anexo que, respecto á petición de concesión de aproveitamento hidroeléctrico dun tramo de leito público de potencia nominal non superior a 5.000 kVA no río Oitavén ou Xiesta do concurso que se tramita neste organismo autónomo Augas de Galicia coa clave mencionada, presentada no rexistro desta Administración polo seu representante, o seguinte:</p>
<p>O presidente de Augas de Galicia dictou o 29 de maio de 1997 a resolución do cal a parte dispositiva se transcribe a continuación:</p>
<p>«Primeiro.-Declarar desistido a José Mª González Vélez, representante de Saltos de Castilla y León, S.A., da concreta petición con clave Exp. DH.A36.1178 (1/298/14), dunha concesión dun dereito ó uso privativo dun caudal de 3.000 l/s do río Oitavén ou Xiesta no termo municipal da Lama (Pontevedra) para a instalación dun aproveitamento hidroeléctrico de potencia nominal non superior a</p>
<p>5.000 kVA denominado Central de Xiesta, como consecuencia da non presentación dentro do prazo e na forma fixada do preceptivo estudio de efectos ambientais esixido de conformidade coa normativa aplicable.</p>
<p>Segundo.-Autorizar, se é o caso, a cancelación do depósito, logo do requirimento do interesado, constituído polo importe do 1% do orzamento das obras que afectasen o dominio público hidráulico.</p>
<p>Terceiro.-Poñer á disposición do peticionario o proxecto e demais documentación presentada, para que se proceda á súa inmediata retirada no prazo de quince días naturais contados desde o seguinte ó día en que esta resolución sexa firme, xa que, no caso contrario, este organismo entenderá a súa falta de interese por ela e destinaraa ós fins que considere máis oportunos.</p>
<p>Cuarto.-Declarar e ordena-la conclusión do expediente DH.A36.1178 (1/298/14) relativo á concreta petición formulada por Saltos de Castilla y León, S.A., a través do seu representante, dunha concesión hidroeléctrica con potencia nominal non superior a 5.000 Kva no río Oitavén ou Xiesta para tódolos efectos que correspondan e o arquivo das actuacións e trámites realizados en relación a este.</p>
<p>Quinto.-Dispoñerlle a notificación do contido desta resolución ó peticionario con expresión dos recursos que legalmente procedan».</p>
<p>Resolución que lle notifico, por orde do presidente de Augas de Galicia e en cumprimento do artigo 58.1 da Lei 30/1992, do 26 de novembro, do réxime xurídico das administracións públicas e do procedemento administrativo común, indicándolle que contra esta, que esgota a vía administrativa -como dispón a Lei 8/1993, do 23 de xuño, de Galicia- e que é inmediatamente executiva, poderá interpoñerse recurso contencioso-administrativo perante a Sala do Contencioso Administrativo do Tribunal Superior de Xustiza de Galicia no prazo de dous meses a partir do día seguinte ó da recepción desta notificación, e isto sen prexuízo de que poida exercer, se é o caso, calquera outro recurso que coide procedente.</p>
<p>Ó mesmo tempo, recórdolle que debe comunicarlle previamente a este ente autónomo autor do acto a mencionada interposición, de acordo co artigo 110.3 da Lei 30/1992, do 26 de novembro.</p>
<p>Para que conste e lle sirva de notificación ó dito interesado, de conformidade co disposto no artigo 59.4 da Lei 30/1992, do 26 de novembro, expido, asino e selo esta cédula en Santiago de Compostela o 18 de xuño de 1997.</p>
<p>Agustín Hdez. Fdez. de Rojas</p>
<p>Departamento de Xestión do Dominio Público Hidráulico Augas de Galicia</p>
<p>ANEXO</p>
<p>-Nº de expediente: DH.A36.1345 (1.298.25).</p>
<p>Interesado: Saltos de Castilla y León, S.A. (SACAL).</p>
<p>Representante: José Mª González Vélez con DNI 1356775.</p>
<p>Enderezo social: r/ Dos de Mayo, 8-7ºA, 47004 Valladolid.</p>
<p>5217</p>

