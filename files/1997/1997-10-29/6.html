---
date: '1997-10-29'
id: BDC2
page: 10
number: 209
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Resolución do 17 de outubro de 1997, da Dirección Xeral de Formación Pesqueira
  e Investigación, pola que se convoca un exame extraordinario en decembro de
  1997 para a obtención de titulacións para o goberno de embarcacións de lecer.
range: Resolución
url: 'https://www.xunta.gal/dog/Publicados/1997/19971029/AnuncioBDC2_gl.html'
---
<p>O Decreto 77/1996, do 29 de febreiro, asígnalle á Consellería de Pesca, Marisqueo e Acuicultura as funcións e servicios transferidos de acordo co previsto no Decreto 89/1996, do 26 de xaneiro, sobre o traspaso á Comunidade Autónoma de Galicia das funcións e servicios en materia de ensinanzas náutico-deportivas, correspondendo o exercicio destas á Dirección Xeral de Formación Pesqueira e Investigación.</p>
<p>Dadas as especiais circunstancias que se producen neste ano debido ó cambio de titulacións introducido pola orde do Ministerio de Fomento, do 17 de xuño de 1997, pola que se regulan as condicións para o goberno das embarcacións de lecer, e co obxectivo de facilita-la obtención dos títulos a todos aqueles que iniciaron a súa preparación polo sistema que agora se derroga,</p>
<p>RESOLVE:</p>
<p>Proceder á convocatoria dun exame extraordinario en decembro de 1997 para a obtención das seguintes titulacións:</p>
<p>a) Patrón de embarcacións de lecer.</p>
<p>b) Patrón de iate e patrón de iate de altura.</p>
<p>c) Capitán de iate.</p>
<p>Con suxeición ás seguintes bases da convocatoria:</p>
<p>Primeira.</p>
<p>1. Celebraranse os exames no Instituto Politécnico Marítimo Pesqueiro do Atlántico de Vigo, na Escola Oficial Náutico-Pesqueira de Ribeira e na Escola Oficial Náutico-Pesqueira de Ferrol, segundo a seguinte programación:</p>
<p>1. Instituto Politécnico Marítimo Pesqueiro do Atlántico de Vigo.</p>
<p>-Patrón de embarcacións de lecer.</p>
<p>-Patrón de iate.</p>
<p>-Patrón de iate de altura.</p>
<p>-Capitán de iate.</p>
<p>2. Escola Oficial Náutico-Pesqueira de Ribeira.</p>
<p>-Patrón de embarcacións de lecer.</p>
<p>-Patrón de iate.</p>
<p>3. Escola Oficial Náutico-Pesqueira de Ferrol.</p>
<p>-Patrón de embarcacións de lecer.</p>
<p>-Patrón de iate.</p>
<p>2. Os exames celebraranse o 16 de decembro de 1997.</p>
<p>Segunda.</p>
<p>As solicitudes de matrícula, que só terán validez para esta convocatoria, presentaranse, xunto á documentación, indicando o lugar de realización do exame, nas datas que a continuación se detallan e que se consideran prazos improrrogables para tódolos efectos.</p>
<p>-Desde o 31 de outubro ó 17 de novembro de 1997.</p>
<p>Terceira.</p>
<p>Para tódalas demais circunstancias cumprirase o disposto na Resolución do 13 de novembro de 1996, da Dirección Xeral de Formación Pesqueira e Investigación, pola que se convoca exame extraordinario en decembro de 1997 para a obtención de titulacións para o goberno de embarcacións de lecer (DOG nº 234, do 29 de novembro de 1996).</p>
<p>Santiago de Compostela, 17 de outubro de 1997.</p>
<p>Ana Mª Gallego Castro</p>
<p>Directora xeral de Formación Pesqueira</p>
<p>e Investigación</p>
<p>97-6712</p>

