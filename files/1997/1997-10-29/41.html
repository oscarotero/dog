---
date: '1997-10-29'
id: BE5A
page: 10
number: 209
agency: UNIVERSIDADE DA CORUÑA
section: VI. ANUNCIOS
title: >-
  Resolución do 21 de outubro de 1997 pola que se anuncia o concurso público
  10/1997, por procedemento aberto, as obras de instalacións para redes de
  abastecemento e evacuación de augas no Campus de Oza. (Expediente 3041/1997).
range: Resolución
url: 'https://www.xunta.gal/dog/Publicados/1997/19971029/AnuncioBE5A_gl.html'
---
<p>Convócase a concurso público, por procedemento aberto, polo trámite de urxencia, as obras de redes de abastecemento e evacuación de augas no Campus de Oza.</p>
<p>O prego de cláusulas administrativas particulares para a contratación de obras concurso público pódese retirar na Xerencia, Servicio de Xestión Económica, na sede do Rectorado, sita en rúa Maestranza, s/n, A Coruña, de luns a venres e de 9 a 14 horas.</p>
<p>As propostas presentaranse no rexistro xeral da universidade, rúa Maestranza, s/n, de luns a venres e de 9 a 14 horas.</p>
<p>O prazo de presentación de proposicións rematará ás 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia.</p>
<p>A apertura de plicas celebrarase o terceiro día hábil seguinte ó do remate do prazo de presentación de proposicións, ás 11 horas da mañá na sala de xuntas da Xerencia; se este día coincide en sábado, realizarase o luns seguinte á mesma hora.</p>
<p>Orzamento de contratación: corenta e un millóns novecentas sesenta e oito mil novecentas trinta pesetas (41.968.930 ptas.).</p>
<p>Garantía provisional: oitocentas trinta e nove mil trescentas setenta e nove pesetas (839.379 ptas.).</p>
<p>Clasificación: grupo E, subgrupo 1, categoría e. Grupo I, subgrupo 1, categoría e.</p>
<p>Prazo de execución: 3 meses.</p>
<p>A Coruña, 21 de outubro de 1997.</p>
<p>P.D. (Resolución 30-3-1990)</p>
<p>José María Pujalte Giménez</p>
<p>Xerente da Universidade da Coruña</p>
<p>8240</p>

