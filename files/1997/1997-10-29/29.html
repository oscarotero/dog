---
date: '1997-10-29'
id: BE2A
page: 10
number: 209
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 21 outubro de 1997, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso público aberto, da asistencia técnica para a definición e
  adecuación do sistema de calidade segundo a norma 45001, no Laboratorio
  Agrario e Fitopatolóxico en Mabegondo.
range: Resolución
url: 'https://www.xunta.gal/dog/Publicados/1997/19971029/AnuncioBE2A_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso público aberto:</p>
<p>Obxecto: contratación da consultoría e asistencia técnica para a definición e adecuación do sistema de calidade segundo a norma 45001, no Laboratorio Agrario e Fitopatolóxico en Mabegondo, de acordo cos proxectos e pregos aprobados para a mesma.</p>
<p>Orzamento de licitación: vinte millóns de pesetas (20.000.000 de ptas.).</p>
<p>Fianza provisional: catrocentas mil pesetas (400.000 ptas.).</p>
<p>Fianza definitiva: oitocentas mil pesetas (800.000 ptas.).</p>
<p>Clasificación: grupo 1, subgrupo 2, categoría A.</p>
<p>Prazo de execución: o prazo límite global para a execución do contrato de asistencia e a entrega definitiva á Administración será o día 29 de febreiro de 1999.</p>
<p>Exposición do proxecto e pregos: o proxecto así como o prego de cláusulas administrativas particulares estarán a disposición dos licitadores para o seu exame durante o prazo de presentación de proposicións, os días e horas hábiles de oficina, na Dirección Xeral de Estructuras e Desenvolvemento Rural da Consellería de Agricultura, Gandería e Montes (edificios administrativos San Caetano, s/n, Santiago de Compostela-A Coruña).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as proposicións serán entregadas no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 25 de novembro de 1997.</p>
<p>A apertura de proposicións terá lugar en acto público ás 13 horas do día 1 de decembro de 1997, na sala B de reunións da Consellería da Presidencia e Administración Pública, sita no semisoto do edificio central de San Caetano, Santiago de Compostela.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 21 de outubro de 1997.</p>
<p>P.D. (Orde 13-12-1993, DOG 239, do 14)</p>
<p>Antonio L. Rosón Pérez</p>
<p>Secretario xeral da Consellería de Agricultura,</p>
<p>Ganadería e Montes</p>
<p>8203</p>

