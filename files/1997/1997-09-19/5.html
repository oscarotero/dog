---
date: '1997-09-19'
id: AA76
page: 9
number: 181
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 28 de agosto de 1997 sobre revisión de prezos e tarifas máximas por
  servicios concertados de transporte sanitario.
range: Orde
url: 'https://www.xunta.gal/dog/Publicados/1997/19970919/AnuncioAA76_gl.html'
---
<p>O Real decreto 1679/1990, do 28 de decembro, polo que se aproban as transferencias á Comunidade Autónoma Galega das funcións e servicios do Instituto Nacional da Saúde, establece como unha das súas funcións, a actualización dos concertos coas entidades e institucións sanitarias ou asistenciais que presten servicio na Comunidade Autónoma.</p>
<p>A Lei 8/1991, do 23 de xullo, de reforma da Lei 1/1989, do 2 de xaneiro, do Servicio Galego de Saúde, establece no seu artigo 4.d) como competencia da Consellería de Sanidade (na actualidade Consellería de Sanidade e Servicios Sociais por Decreto 291/93 do 11 de decembro), aproba-los módulos económicos para a prestación dos servicios concertados, así como a súa modificación e revisión.</p>
<p>A orde da Consellería de Sanidade e Servicios Sociais do 13 de novembro de 1996, publicada no Diario Oficial de Galicia nº 232, do día 27 de novembro de 1996, establecía as normas para a revisión de prezos e tarifas máximas por servicios concertados de transporte sanitario para 1996. Tendo en conta a evolución de índices de prezos en 1996 e as previsións para 1997, resulta necesaria a actualización das condicións económicas dos concertos actualmente vixentes, así como a das tarifas máximas establecidas para as diferentes modalidades de servicios.</p>
<p>En virtude de todo isto, a proposta da Dirección Xeral de Recursos Económicos,</p>
<p>DISPOÑO:</p>
<p>Artigo 1º -Ambulancias asistidas.</p>
<p>1. As tarifas máximas aplicables en 1997, para o traslado de enfermos nesta modalidade de transporte serán as seguintes:</p>
<p>Por cada servicio urbano:</p>
<p>Se o médico e ATS é persoal da empresa concertada: 33.976 ptas.</p>
<p>Se o médico e ATS é persoal do Sergas: 26.900 ptas.</p>
<p>Por cada servicio interurbano:</p>
<p>Se o médico e ATS é persoal da empresa concertada, por km: 203 ptas.</p>
<p>Se o médico e ATS é persoal do Sergas, por km: 131 ptas.</p>
<p>Tempo de espera:</p>
<p>Se o médico e ATS é persoal da empresa concertada, cada hora: 3.892 ptas.</p>
<p>Se o médico e ATS é persoal do Sergas, por cada hora: 2.615 ptas.</p>
<p>2. O tempo de espera, para o efecto de aplicación da tarifa fixada por este concerto, computarase cando se advirta ó conductor da ambulancia a necesidade de regreso do enfermo, para traslados interurbanos distantes máis de 40 km., aboándose a tarifa establecida por horas completas dende a primeira hora de espera, incluíndo esta e ata un máximo de 4 horas, non aboándose tempos de espera por períodos inferiores a 60 minutos.</p>
<p>Os concertos vixentes que non incorporaran este concepto nos seus contratos, requirirán a aceptación expresa da empresa concertada para a súa incorporación.</p>
<p>3. As tarifas dos concertos vixentes con anterioridade á entrada en vigor da presente orde, revisaranse aplicando sobre as tarifas de cada concerto o 2,6 por 100 de aumento para cada modalidade de servicio, sempre que as tarifas resultantes non sexan superiores ás tarifas máximas establecidas no presente artigo.</p>
<p>Artigo 2º -Ambulancias non asistidas.</p>
<p>1. As tarifas máximas aplicables durante 1997, ó traslado de enfermos nesta modalidade de transporte, serán as seguintes:</p>
<p>TransporteTransporte</p>
<p>programadonon programado</p>
<p>PesetasPesetas</p>
<p>Servicios interurbanos:</p>
<p>Por cada quilómetro58,564</p>
<p>Servicios urbanos:</p>
<p>Por cada servicio urbano,</p>
<p>En poboacións de máis</p>
<p>de 200.000 habitantes1.7691.938</p>
<p>En poboacións de ata</p>
<p>200.000 habitantes1.2511.371</p>
<p>Tempo de espera:</p>
<p>Por cada hora:1.676</p>
<p>O cómputo e abono do tempo de espera realizarase tal e como se define no Art. 1º da presente orde, con independencia de que o servicio sexa ou non programado.</p>
<p>Artigo 3º -Transporte colectivo de enfermos.</p>
<p>1. Transporte colectivo interurbano. As tarifas máximas para os novos concertos que se subscriban en 1997, polo traslado de enfermos nesta modalidade de transporte, serán as seguintes:</p>
<p>1.1. Importe fixo mensual: 267.464 ptas. vehículo. Este importe aboarase por cada mes que o vehículo prestara os seus servicios a requirimento das Direccións Provinciais do Servicio Galego de Saúde, e inclúe a realización polo vehículo dun mínimo de 75 servicios mensuais, considerando como servicio o traslado dun enfermo dende o seu domicilio a un centro asistencial e o retorno.</p>
<p>1.2. Importe por quilómetro, 53 ptas. Este importe aboarase polos quilómetros percorridos diariamente, calquera que sexa o número de enfermos trasladados, non computándose os percorridos en baldeiro e determinándose o número de km. segundo as distancias máis curtas entre as localidades da rota, reflectidas no mapa oficial de estradas, editado polo Ministerio de Fomento.</p>
<p>1.3. Importe por servicio adicional: 371 ptas. Este importe aboarase polos servicios realizados que superen os 75 mensuais establecidos no punto 1.1 e coa mesma definición.</p>
<p>2. En atención ás necesidades asistenciais concretas, a Dirección Xeral de Atención Especializada poderá propoñe-la concertación de Servicios de Transporte Colectivo de enfermos no medio urbano, previa determinación das tarifas aplicables en cada caso.</p>
<p>Artigo 4º</p>
<p>As tarifas dos concertos vixentes á entrada en vigor da presente orde poderanse incrementar nun 2,6 por</p>
<p>100, sempre que non superen as tarifas máximas establecidas nos artigos 1,2 e 3. Igualmente poderanse incrementar na porcentaxe máxima do 2,6 por 100, os concertos de transporte sanitario subscritos polo Sergas distintos dos sinalados nos anteriores artigos.</p>
<p>Artigo 5º -Concertos de transporte con orzamento fixo.</p>
<p>Dentro do plan asistencial de transporte sanitario de cada provincia e cando o Servicio Galego de Saúde o considere necesario para garanti-lo servicio de transporte sanitario, calquera que sexa a modalidade do mesmo, en determinadas poboacións, poderase contratar mediante o establecemento dunha contraprestación económica consistente nun canon fixo mensual.</p>
<p>Este canon calcularase en función da previsión de servicios a realizar e do número posible de enfermos usuarios, así como das distancias existentes ós centros de tratamento.</p>
<p>A contraprestación que se estableza non poderá supera-las tarifas vixentes con carácter xeral. As condicións administrativas e económicas deberán ser aprobadas polo Servicio Galego de Saúde.</p>
<p>As condicións económicas dos concertos de transporte con orzamento fixo revisaranse de acordo co previsto en cada concerto.</p>
<p>A efectos do previsto no art.160 2.F da Lei 13/1995, segundo redacción dada ó mesmo polo art.72.2 da Lei 13/1996, do 30 de decembro, de medidas fiscais, administrativas e de orden social, os concertos de transporte con orzamento fixo que sexan subscritos ou renovados a partir da entrada en vigor da presente orde, terán a consideración de contratos marco, respecto ó transporte sanitario do seu ámbito territorial de aplicación.</p>
<p>Artigo 6º -Normas de procedemento.</p>
<p>1. A aplicación da revisión de tarifas dos concertos vixentes ó 31 de decembro de 1996, realizarase automaticamente polo Servicio Galego de Saúde, con efectos dende o día 1 de xaneiro de 1997.</p>
<p>Para os concertos subscritos con posterioridade a dita data, a efectividade da revisión será dende a data da súa formalización.</p>
<p>Ós concertos autorizados en base ás tarifas máximas establecidas para 1996 e que se atopen en fase de formalización á entrada en vigor da presente orde, seranlles de aplicación as normas de revisión que se establecen unha vez formalizados.</p>
<p>Non obstante aqueles concertos de transporte que se formalizaron en 1996, coas tarifas de 1995 e non se actualizaron durante 1997, poderán ser revisadas co incremento correspondente a 1996 e 1997, acumulado.</p>
<p>Nas autorizacións de uso temporais a tarifa aplicable será a que expresamente sexa aceptada pola empresa para o período da súa vixencia. Non obs</p>
<p>tante, a partir da data da entrada en vigor desta orde, as tarifas máximas autorizadas serán as incluídas na mesma.</p>
<p>2. Para axiliza-la aplicación inmediata desta norma deberase observa-lo seguinte procedemento:</p>
<p>2.1. Os directores provinciais do Servicio Galego de Saúde, no prazo máximo dun mes, a partir da data de publicación desta disposición, formularán unha nota dilixencia por cada concerto vixente na súa provincia, na que se faga constar a contía do incremento e os novos prezos resultantes por cada unha das prestacións ou servicios que a empresa teña validamente concertados, así como a data a partir da cal se adquira o dereito ó incremento. O contido desta dilixencia será comunicado por calquera medio que permita deixar constancia ó representante legal da empresa concertada, outorgándolle un prazo máximo de vinte días para presentar escrito de conformidade, ou, se é o caso, alegacións de desconformidade.</p>
<p>2.2. Se transcorrido o prazo indicado non se producira ningunha comunicación por parte da empresa concertada ou recibírase escrito de conformidade da mesma, o director provincial remitirá a "nota dilixencia" sen asinar, á Intervención Territorial Delegada para a súa preceptiva fiscalización. Unha vez intervida favorablemente, o director provincial emitirá resolución, elevando a definitiva a revisión proposta.</p>
<p>Esta resolución acompañada dun exemplar da "nota dilixencia", remitirase á empresa concertada por calquera medio que permita deixar constancia, á Dirección Xeral de Atención Especializada, á Intervención Territorial e á Subdirección Xeral de Orzamentos da Dirección Xeral de Recursos Económicos.</p>
<p>2.3. Sen prexuízo dos recursos que ó respecto poidan presentarse, a Dirección Provincial procederá a efectua-las liquidacións de atrasos correspondentes e a tramita-las sucesivas facturacións coas novas tarifas.</p>
<p>2.4. Se transcorrido o prazo citado de vinte días produxerase escrito de desconformidade por parte da empresa concertada, a dirección provincial elevará o expediente á Dirección Xeral de Recursos Económicos para a resolución que proceda.</p>
<p>Artigo 7º</p>
<p>Os servicios de Inspección, velarán polo correcto cumprimento das obrigas das empresas concertadas e en particular das que se refiren ó tratamento adecuado dos enfermos da Seguridade Social.</p>
<p>Artigo 8º</p>
<p>As tarifas establecidas na presente orde, inclúen tódolos impostos, taxas e cargas legais que gravan ou poidan grava-los servicios obxecto de contratación polo Servicio Galego de Saúde.</p>
<p>Disposicións derradeiras</p>
<p>Primeira.-Facúltase ó director xeral de Atención Especializada e ó director xeral de Recursos Económicos para adopta-las medidas necesarias en relación coa execución e desenvolvemento desta orde.</p>
<p>Segunda.- Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de agosto de 1997.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>5868</p>

