---
date: '1997-11-14'
id: C74A
page: 11
number: 221
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 7 de novembro de 1997 pola que se anuncia, polo sistema de
  concurso, procedemento aberto, trámite de urxencia, as contratacións dos
  seguintes servicios: traballos de restauración da Capela da Virxe da Azucena
  na Catedral de Santiago de Compostela (A Coruña); desinsectación e saneamento
  dos bens afectados por xilófagos e fungos de putrefacción no conxunto
  catedralicio de Santiago de Compostela (A Coruña) e desinsectación e
  saneamento dos bens afectados por xilófagos e fungos de putrefacción no
  conxunto catedralicio de Tui (Pontevedra).
range: Resolución
url: 'https://www.xunta.gal/dog/Publicados/1997/19971114/AnuncioC74A_gl.html'
---
<p>Esta Consellería de Cultura e Comunicación Social, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, trámite de urxencia, as contratacións dos seguintes servicios:</p>
<p>-Traballos de restauración da Capela da Virxe da Azucena na Catedral de Santiago de Compostela.</p>
<p>Orzamento de licitación: dous millóns novecentas noventa mil pesetas. (2.990.000 ptas.) IVE incluído.</p>
<p>Prazo de execución: catro (4) meses.</p>
<p>Clasificación requirida: non se esixe.</p>
<p>-Desinsectación e saneamento dos bens afectados por xilófagos e fungos de putrefacción no conxunto catedralicio de Santiago de Compostela (A Coruña).</p>
<p>Orzamento de licitación: vintedous millóns cincocentas sesenta e seis mil catrocentas pesetas (22.566.400 ptas.) IVE incluído.</p>
<p>Prazo de execución: vinteún (21) días.</p>
<p>Clasificación requirida: grupo III, subgrupo 8, categoría D (restauración obras de arte).</p>
<p>-Desinsectación e saneamento dos bens afectados por xilófagos e fungos de putrefacción no conxunto catedralicio de Tui (Pontevedra).</p>
<p>Orzamento de licitación: dez millóns de pesetas (10.000.000 de ptas.) IVE incluído.</p>
<p>Prazo de execución: vinteún (21) días.</p>
<p>Clasificación requirida: non se esixe.</p>
<p>Para estas contratacións non se esixe fianza provisional.</p>
<p>Exposición dos pregos: os pregos de prescricións técnicas e os pregos de cláusulas administrativas estarán de manifesto no Servicio de Obras e Contratación da Consellería de Cultura e Comunicación Social, e nas delegacións provinciais durante o prazo de presentación de proposicións, de 10 a 14 horas, e no teléfono (981) 58 89 38.</p>
<p>Prazo de presentación de proposicións: será de 13 días naturais contados a partir do día seguinte ó da publicación da presente resolución no DOG.</p>
<p>Lugar de presentación de proposicións: no Rexistro Xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Os licitadores que concorran a máis dun contrato de servicios, deberán presenta-la documentación para cada un deles.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura e Comunicación Social.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso será por conta dos adxudicatarios.</p>
<p>Santiago de Compostela, 7 de novembro de 1997.</p>
<p>P.D. (Orde 24-6-1996, DOG nº 127, do 28)</p>
<p>José Mª Sánchez González</p>
<p>Secretario xeral da Consellería de Cultura</p>
<p>e Comunicación Social</p>
<p>97-8600</p>

