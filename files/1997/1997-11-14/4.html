---
date: '1997-11-14'
id: C6EE
page: 10
number: 221
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 316/1997, do 23 de outubro, polo que se aproba o cambio de
  capitalidade do Concello de Muíños (Ourense) de Muíños a Mugueimes.
range: Decreto
url: 'https://www.xunta.gal/dog/Publicados/1997/19971114/AnuncioC6EE_gl.html'
---
<p>Na actualidade a capitalidade do Concello de Muíños consta, para efectos oficiais, na localidade de Muíños.</p>
<p>Nembargantes, a realidade é que desde hai moitos anos a sede da Casa Consistorial está na localidade de Mugueimes, así como os servicios públicos de sanidade, educación e administrativos.</p>
<p>O Pleno da Corporación local, en sesión celebrada o día dous de abril de 1997, adoptou acordo relativo ó cambio de capitalidade.</p>
<p>Tralo período de información pública polo prazo de trinta días, non se presentaron reclamacións.</p>
<p>Emitiu informe favorable a Deputación Provincial de Ourense, en sesión celebrada o día 18 de xullo de 1997.</p>
<p>Solicitouse informe da Real Sociedade Xeográfica.</p>
<p>Os beneficios notorios que ós residentes no termo municipal lles supón o devandito cambio aparecen expresamente recollidos no artigo 27.1 e) do Real decreto 1690/1986, do 11 de xullo, polo que se apro</p>
<p>ba o Regulamento de poboación e demarcación territorial das entidades locais, como motivo suficiente para fundamenta-lo cambio de capitalidade.</p>
<p>Correspóndelle á Xunta de Galicia a competencia para aproba-lo cambio de capitalidade dos concellos, de conformidade co disposto no artigo 1º.2.3. do Real decreto 1014/1979, do 13 de febreiro, artigo 11.1 do Real decreto lexislativo 781/1986, do 18 de abril, e o artigo 26.1 do Real decreto 1690/1986, do 11 de xullo.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintetrés de outubro de mil novecentos noventa e sete,</p>
<p>DISPOÑO:</p>
<p>Aproba-lo cambio de capitalidade do Concello de Muíños de Muíños a Mugueimes.</p>
<p>Santiago de Compostela, vintetrés de outubro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>8625</p>

