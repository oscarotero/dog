---
date: '1997-11-14'
id: C722
page: 11
number: 221
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 7 de novembro de 1997, do tribunal III-1F, designado para
  xulga-las probas selectivas para o acceso á categoría 16, especialista de
  oficio, do grupo III do persoal laboral fixo da Xunta de Galicia, convocadas
  por orde da Consellería da Presidencia e Administración Pública, do 2 de
  decembro de 1996, pola que se procede ó sinalamento da data, a hora e o lugar
  de celebración do primeiro exercicio das devanditas probas selectivas.
range: Resolución
url: 'https://www.xunta.gal/dog/Publicados/1997/19971114/AnuncioC722_gl.html'
---
<p>Na sesión celebrada o día 3 de novembro de 1997 polo tribunal III-1F, designado para xulga-las probas selectivas para o acceso á categoría 16, especialista de oficio, do grupo III do persoal laboral fixo da Xunta de Galicia, convocadas por orde da Consellería da Presidencia e Administración Pública do 2 de decembro de 1996 (Diario Oficial de Galicia nº 242, do 12 de decembro de 1996), acordouse:</p>
<p>Primeiro.-Que o primeiro exercicio para os aspirantes admitidos no proceso selectivo para o acceso á categoría 16, especialista de oficio, do grupo III, terá lugar o día 20 de novembro de 1997, ás 10.30 horas, na Escola Galega de Administración Pública (seminario B) sita na rúa de Madrid 2,4 (polígono das Fontiñas) de Santiago de Compostela.</p>
<p>O chamamento para a entrada dos opositores no lugar de celebración do exercicio comezará ás 10 horas.</p>
<p>Segundo.-Os aspirantes deberán comparecer provistos do documento identificativo (base II.2.3 e base II.3.2), de lapis do nº 2 e goma de borrar.</p>
<p>Santiago de Compostela, 7 de novembro de 1997.</p>
<p>José Antonio Fraga Calza</p>
<p>Presidente do tribunal</p>
<p>97-8543</p>

