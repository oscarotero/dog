---
date: '1997-11-14'
id: C702
page: 10
number: 221
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 321/1997, do 30 de outubro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto: Sober,
  E.P. de Sober a Doade (alargamento e mellora) do p.k. 3,280 ó 8,200.
range: Decreto
url: 'https://www.xunta.gal/dog/Publicados/1997/19971114/AnuncioC702_gl.html'
---
<p>A Deputación Provincial de Lugo, en sesión celebrada o día 25 de abril de 1997, aprobou o proxecto de Sober, E.P. de Sober a Doade (alargamento e mellora) do p.k. 3,280 ó 8,200 e na sesión do día 28 de abril de 1997 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A deputación remitiu a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais o día 30 de xuño de 1997 baixo o número 8999.</p>
<p>Os bens nos que se concreta a declaración de urxente ocupación están determinados no expediente que se someteu á información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 15 de outubro de 1997 baixo o número 14789.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado porque esta obra afecta a mellora da rede provincial que dá servicio e acceso a unha zona do sur da provincia de Lugo na que se incrementou notablemente o tráfico, o que motiva a necesidade de realizar</p>
<p>unha adecuación da dita vía, sendo preciso ocupa-los bens necesarios no prazo máis breve posible.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día trinta de outubro de mil novecentos noventa e sete,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa declárase a urxente ocupación pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto: Sober, E.P. de Sober a Doade (alargamento e mellora) do p.k. 3,280 ó 8,200.</p>
<p>Santiago de Compostela, trinta de outubro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>8657</p>

