---
date: '1997-12-19'
id: E1C2
page: 12
number: 245
agency: CONCELLO DE RIBEIRA
section: VI. ANUNCIOS
title: >-
  Concurso para contrata-la xestión dos servicios de recollida de residuos
  sólidos urbanos e limpeza viaria.
range: Concurso
url: 'https://www.xunta.gal/dog/Publicados/1997/19971219/AnuncioE1C2_gl.html'
---
<p>O Pleno da Corporación Municipal de Ribeira, en sesión ordinaria celebrada o 27 de outubro de 1997, aprobou o prego de condicións técnicas e económico-administrativas para a contratación, mediante concurso, da xestión dos servicios de recollida de residuos sólidos urbanos e limpeza viaria, o cal se expón ó público durante o período de oito días, contado a partir do seguinte ó da inserción deste anuncio no BOP da Coruña para que, se é o caso, poidan presentarse reclamacións.</p>
<p>Asemade e conforme autoriza o artigo 122 do Real decreto lexislativo 781/1986, do 18 de abril (polo que se aproba o texto refundido das disposicións vixentes en materia de réxime local), anúnciase concurso público para a contratación, se ben a licitación se aprazará, cando resulte necesario, no suposto de se formularen reclamacións contra o prego de condicións.</p>
<p>Obxecto da licitación. A contratación, polo sistema de concurso con procedemento aberto, da prestación dos servicios de limpeza pública en xeral, baldeos e regas, e a recollida de residuos sólidos urbanos e o seu transporte ós vertedoiros ou plantas de transferencia determinados ou que se determinen, no termo municipal de Ribeira.</p>
<p>Os servicios que se realizarán, o seu ámbito de prestación e a forma, frecuencia e horario, así como o material e persoal que se vai utilizar, establécense de xeito detallado nas condicións 1ª, 2ª, 3ª, 4ª, 5ª e 6ª do prego de condicións rector deste concurso.</p>
<p>Duración do contrato. A adxudicación realizarase por un período de doce anos, que poderá prorrogarse por trienios. En todo caso, a duración total do contrato, incluídas as súas prórrogas, non poderá exceder de vintecatro anos.</p>
<p>Tipo de licitación. Con carácter meramente indicativo, fíxase como prezo anual do contrato a cantidade de 92.000.000 de pesetas (IVE incluído), e déixaselles libre facultade ós oferentes para estableceren o dito prezo en contía inferior, igual ou superior, ó non ser esta circunstancia decisoria do concurso.</p>
<p>Pagamentos. Realizaranse por doceavas partes e mensualidades vencidas.</p>
<p>Garantías. A provisional será de 1.840.000 pesetas. A definitiva será o 4% da cantidade en que resulte adxudicado o servicio.</p>
<p>Proposicións. Admitiranse un máximo de tres variantes por cada licitador, en función do persoal e medios materiais adscritos para a prestación dos servicios. As ofertas presentaranse en tres sobres pechados, nos que constará a lenda: «Contrato mediante concurso dos servicios de recollida de residuos sólidos urbanos e de limpeza viaria do concello de Ribeira».</p>
<p>O sobre nº 1, de documentación administrativa, conterá a documentación que se establece na condición 14ª do prego rector do concurso.</p>
<p>O sobre nº 2, de referencias, conterá a documentación que se indica na condición 14ª do prego rector do concurso.</p>
<p>O sobre nº 3, de proposición económica, conterá a documentación que se establece na condición 14ª do prego.</p>
<p>Presentación de proposicións. No rexistro xeral do concello, de 9 a 13 horas, durante os vinteseis días naturais inmediatos seguintes ó da publicación deste anuncio de licitación no Boletín Oficial del Estado.</p>
<p>Tamén poderán presentarse proposicións por correo, e neste caso o interesado deberá acreditar, co resgardo correspondente, a data de imposición do envío na oficina de correos, e anunciarlle o mesmo día ó Concello, por fax (981) 87 16 10 ou telegrama, a remisión da proposición. Sen tales requisitos non será admitida a proposición no caso de que se recibise fóra do prazo fixado neste anuncio de licitación.</p>
<p>En todo caso, transcorridos dez días desde o remate do prazo de presentación, non será admitida ningunha proposición enviada por correo.</p>
<p>Apertura de plicas. Terá lugar na Casa do Concello, ás 12 horas do día seguinte hábil a aquel no que remate o prazo de presentación de proposicións. Se este día cadrase en sábado, quedará posposto para o seguinte día hábil.</p>
<p>Adxudicación do concurso. Efectuaraa o Concello Pleno, que resolverá segundo os criterios previstos na condición 17 ª do prego rector deste concurso.</p>
<p>Exposición e exame do expediente. Na oficina de contratación do Concello de Ribeira, tódolos días laborables, de 8.30 a 14.30 horas, agás os sábados.</p>
<p>Ribeira, 6 de novembro de 1997.</p>
<p>José Luis Torres Colomer</p>
<p>Alcalde</p>
<p>10160</p>

