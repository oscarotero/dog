---
date: '1997-10-23'
id: BB4E
page: 10
number: 205
agency: CONCELLO DE VILAGARCÍA DE AROUSA
section: VI. ANUNCIOS
title: Anuncio de poxa.
range: Anuncio
url: 'https://www.xunta.gal/dog/Publicados/1997/19971023/AnuncioBB4E_gl.html'
---
<p>Por acordo do Concello Pleno do día 19 de setembro de 1997, foi aprobado o prego de cláusulas administrativas particulares para a venda mediante poxa aberta do seguinte ben patrimonial, propiedade do Concello de Vilagarcía de Arousa:</p>
<p>-Unha vivenda pegada a outra polo linde norte, con terreo unido, sinalada co numero 3 da rúa Pío XII: superficie do terreo, 300 m; superficie da edificación principal (vivenda), planta baixa, 72 m, planta alta, 72 m; superficie edificación complementaria (planta baixa), 21 m.</p>
<p>Tipo de licitación: fíxase en 13.940.769 ptas. A mellora realizarase á alza con respecto ó tipo de licitación.</p>
<p>Fianza provisional: fíxase en 300.000 ptas.</p>
<p>Exposición do expediente: na Secretaría do Concello, tódolos días laborais, durante as horas de oficina, agás o sábado.</p>
<p>Prazo e lugar de presentación das proposicións: na Secretaría do Concello, de 9.30 a 13.30 horas, durante o prazo de vinte días hábiles, contados a partir do seguinte ó da publicación do último anuncio de licitación no BOP ou no Diario Oficial de Galicia.</p>
<p>Apertura de plicas: na Casa do Concello ás doce horas do día hábil seguinte ó do remate do prazo de presentación de propostas.</p>
<p>Proposicións: deberán presentarse conforme o modelo que consta no prego de cláusulas administrativas particulares.</p>
<p>Documentos que deben presenta-los licitadores: a documentación que teñen que presenta-los licitadores é a prevista na cláusula VII do prego de cláusulas administrativas particulares.</p>
<p>Prego de condicións: o prego de cláusulas administrativas particulares estará exposto ó público nas oficinas municipais de secretaría, polo prazo de 8 días hábiles, partir do seguinte ó da publicación do presente anuncio no BOP, podendo presentarse reclamacións ou alegacións contra este dentro do citado prazo, conforme o disposto no artigo 122 do RDL 781/1986, polo que se aproba o texto refundido das disposicións legais vixentes en materia de réxime local.</p>
<p>No caso de presentarse reclamacións ó prego, interromperase o prazo de licitación.</p>
<p>Vilagarcía de Arousa, 25 de setembro de 1997.</p>
<p>Joaquín Javier Gago López</p>
<p>Alcalde</p>
<p>7777</p>

