---
date: '1997-10-23'
id: BAFE
page: 10
number: 205
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Resolución do 9 de outubro de 1997 pola que se convocan varios cursos de
  formación para o persoal da Rede Galega de Información e Documentación
  Xuvenil.
range: Resolución
url: 'https://www.xunta.gal/dog/Publicados/1997/19971023/AnuncioBAFE_gl.html'
---
<p>Dentro do programa de actividades formativas da Dirección Xeral de Xuventude para o curso 1997-1998, e dada a recente implantación da aplicación informática Rede de Información Xuvenil (RIX) a través de Internet/Infovía como ferramenta orientada ó persoal que presta os seus servicios na Rede Galega de Información e Documentación Xuvenil, convócanse 40 cursos monográficos sobre introducción á informatización da Rede Galega de Información e Documentación Xuvenil.</p>
<p>1. Obxectivo:</p>
<p>Actualiza-la formación dos responsables das oficinas e puntos de información xuvenil de Galicia, como usuarios da aplicación informática Rede de Información Xuvenil (RIX) a través de Internet ou Infovía.</p>
<p>2. Contido:</p>
<p>* Introducción a Internet.</p>
<p>* Acceso á aplicación RIX a través de Internet e Infovía.</p>
<p>* Definición da aplicación RIX.</p>
<p>* Elaboración das fichas: guía e transferencia de ficheiros.</p>
<p>* Configuración da aplicación RIX.</p>
<p>* Estructura da base de datos.</p>
<p>* Sistema de busca: por palabras chave ou temática.</p>
<p>* Correo electrónico.</p>
<p>3. Destinatarios:</p>
<p>Técnicos das oficinas e puntos de información xuvenil inscritos no Rexistro da Rede Galega de Información e Documentación Xuvenil na data de remate do prazo de presentación de solicitudes.</p>
<p>4. Desenvolvemento e duración do curso:</p>
<p>-Duración: 5 horas.</p>
<p>-Horario: de 9 a 14 horas.</p>
<p>-Lugar de celebración: aula de informática do Centro Coordinador de Información e Documentación Xuvenil.</p>
<p>* Casa da Xuventude. Praza do Matadoiro, s/n, Santiago de Compostela.</p>
<p>-Número de prazas por curso: 8.</p>
<p>5. Os 40 cursos monográficos obxecto desta convocatoria realizaranse nas seguintes datas:</p>
<p>Ano 1997: días 24, 25, 26, 27 e 28 de novembro, 1, 2, 3, 4, 10, 11, 12, 15, 16, 17, 18 e 19 de decembro.</p>
<p>Ano 1998: 12, 13, 14, 15, 16, 19, 20, 21, 22, 23, 26, 27, 28, 29 e 30 de xaneiro, 2, 3, 4, 5, 6, 11, 12 e 13 de febreiro.</p>
<p>6. Inscrición:</p>
<p>-Prazo: desde o día seguinte á publicación desta resolución no Diario Oficial de Galicia ata o 14 de novembro.</p>
<p>-Forma: o persoal que desexe participar nestes cursos deberá solicitalo por escrito no modelo de instancia que figura ó final destas bases. Xunto coa solicitude, deberá presentar certificado expedido polo secretario do concello ou asociación titular do servicio de información xuvenil conforme o solicitante está prestando os seus servicios no punto/oficina de información xuvenil, indicando o tipo de vinculación coa entidade (laboral, funcionario, voluntario, etc.).</p>
<p>-Lugar de presentación: as solicitudes presentaranse no rexistro xeral da Consellería de Familia, Muller e Xuventude, sito en San Caetano, s/n, 15771 Santiago de Compostela, ou por calquera dos medios previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>As solicitudes e demais documentación tamén poderán enviarse por fax ó número (981) 54 58 43.</p>
<p>-Inscrición fóra de prazo: só se admitirán se quedasen prazas libres.</p>
<p>7. Certificación de asistencia:</p>
<p>Ás persoas participantes otorgaráselle-lo correspondente certificado de asistencia.</p>
<p>Santiago de Compostela, 9 de outubro de 1997.</p>
<p>Eugenio Corral Álvarez</p>
<p>Director xeral de Xuventude</p>
<p>7976</p>

