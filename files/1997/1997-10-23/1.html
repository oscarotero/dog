---
date: '1997-10-23'
id: BAD6
page: 10
number: 205
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Orde do 8 de outubro de 1997 pola que se desenvolven determinados artigos do
  Decreto 90/1997, do 10 de abril, polo que se establece a organización
  recadatoria da Xunta de Galicia e o Estatuto dos recadadores de zona.
range: Orde
url: 'https://www.xunta.gal/dog/Publicados/1997/19971023/AnuncioBAD6_gl.html'
---
<p>O capítulo V do título II do Decreto 90/1997, do 10 de abril, polo que se establece a organización recadatoria da Xunta de Galicia e o Estatuto dos recadadores de zona, refírese á xestión recadatoria en vía de constrinximento, o cal debe ser desenvolvido mediante orde de xeito que queden delimitadas as funcións e pautas de actuación en cada caso.</p>
<p>Igualmente, do contido do decreto dedúcese a necesidade de concreta-lo capítulo das retribucións do servicio e, en especial, o dos límites admisibles como retribucións do persoal colaborador para os efectos do cómputo de gastos inherentes á zona de recadación.</p>
<p>En consecuencia, e facendo uso da autorización contida na disposición adicional do dito decreto,</p>
<p>DISPOÑO:</p>
<p>Artigo 1º.-Da xestión recadatoria en vía de constrinximento.</p>
<p>1.1. Cargo de valores. Providencias de constrinximento.</p>
<p>O cargo das providencias de constrinximento ás zonas de recadación efectuarano o Servicio Central de Recadación a través da aplicación informática do Sistema Centralizado de Recadación (en adiante SCR) que para a xestión recadatoria en período executivo se dispón.</p>
<p>Efectuado o proceso de carga, o sistema xerará o número de envío á zona, que será correlativo dentro do ano, e a data do envío.</p>
<p>Desde este momento, e desde o terminal do SCR instalado na zona, poderase extraer, segundo as especificacións técnicas do anexo I, toda a información relativa ó cargo efectuado. Nesa data, o Servicio Central de Recadación achegará, por duplicado, a cada unha das zonas de recadación listas de totais e detalle das providencias incluídas no cargo.</p>
<p>1.2. Recepción do cargo polo recadador.</p>
<p>Recibidas as listas do Servicio Central de Recadación, o recadador, no prazo máximo de tres días hábiles desde a súa recepción, asinará o correspondente recibín, logo da comprobación de que o cargo está dispoñible no seu terminal do SCR, que achegará ó Servicio Central de Recadación. A data do recibín considerarase como data de recepción do cargo para tódolos efectos.</p>
<p>No prazo máximo de dous meses, contados desde a data de recepción, o recadador poderá realiza-la</p>
<p>depuración dos valores recibidos, devolvendo ó Servicio Central de Recadación aqueles que resulten improcedentes como consecuencia da non correspondencia do enderezo do debedor co ámbito territorial da zona.</p>
<p>1.3. Notificación da providencia de constrinximento.</p>
<p>A notificación da providencia de constrinximento realizarase no prazo e condicións establecidas no artigo 103 do Regulamento xeral de recadación, utilizando o documento que estableza a Dirección Xeral de Tributos.</p>
<p>1.4. Providencia de embargamento.</p>
<p>Transcorrido o prazo sinalado no artigo 108 do Regulamento xeral de recadación sen terse efectuado o ingreso requirido, o Servicio Central de Recadación dictará providencia pola que ordene o embargamento de bens e dereitos en cantidade suficiente para cubri-lo crédito perseguido e a recarga, xuros e custas que con posterioridade ó primitivo acto administrativo se causaran ou se causen. O período de tempo transcorrido entre o remate do prazo do artigo 108 do Regulamento xeral de recadación e aquela en que se dicte a providencia de embargamento non se computará para os efectos do prexuízo de valores.</p>
<p>O Servicio Central de Recadación enviará a cada unha das zonas de recadación, para constancia destas, o orixinal da providencia de embargamento por cada unha dos valores en que aquela fora dictada. Dictada a providencia de embargamento, as zonas de recadación poderán practica-los embargamentos mediante a extensión das correspondentes dilixencias de acordo cos modelos establecidos pola Dirección Xeral de Tributos.</p>
<p>1.5. Datas de valores.</p>
<p>Dependendo do tipo de data, estas poderanse realizar de forma automática, como consecuencia do tratamento centralizado na Consellería de Economía e Facenda da información que sobre a xestión recadatoria rendan as entidades colaboradoras autorizadas nos prazos e condicións que establece o Regulamento xeral de recadación, ou ben, manualmente, desde a propia zona de recadación, dando de alta no SCR as distintas situacións asociadas ás datas que non levan aparellado un ingreso:</p>
<p>a) Serán aplicadas automáticamente no SCR polo Servicio Central as seguintes datas:</p>
<p>-Por ingreso en entidade colaboradora.</p>
<p>-Por ingreso en zona de recadación.</p>
<p>-Por embargamento de efectivo.</p>
<p>-Por embargamento de contas abertas en entidades de depósito.</p>
<p>-Por embargamento de créditos, soldos, salarios e pensións.</p>
<p>-Por alleamento de inmobles, establecementos mercantís.</p>
<p>-Por outros embargamentos.</p>
<p>b) Serán aplicadas manualmente no SCR polas zonas de recadación as datas:</p>
<p>-Por adxudicación de bens á comunidade.</p>
<p>-Por insolvencia.</p>
<p>-Por outras causas.</p>
<p>1.6. Ingresos na zona de recadación.</p>
<p>Os ingresos na zona de recadación serán pola totalidade da débeda pendente, agás aqueles ingresos parciais que se poidan producir unha vez iniciado o procedemento de constrinximento.</p>
<p>O recadador das cantidades cobradas expedirá xustificante delas utilizando o modelo de ingreso establecido pola Dirección Xeral de Tributos.</p>
<p>O recadador ingresará diariamente, en calquera das entidades colaboradoras autorizadas pola Consellería de Economía e Facenda, o importe da recadación habida na zona no día.</p>
<p>1.7. Documentación recadatoria.</p>
<p>a) Diaria</p>
<p>O Servicio Central de Recadación obterá do SCR o parte diario dos ingresos producidos nas zonas de recadación.</p>
<p>b) Mensual.</p>
<p>Dentro dos dez primeiros días de cada mes e referido ó mes anterior, o SCR facilitará, tanto ó Servicio Central de Recadación como a cada unha das zonas de recadación as datas aplicadas ó sistema, distinguindo as que corresponden a ingresos daqueloutras pertenecentes ó resto de tipo de datas.</p>
<p>c) Documentación anual.</p>
<p>Ó termo de cada exercicio económico e, en calquera caso, dentro do mes seguinte a este, o Servicio Central de Recadación obterá da aplicación informática SCR a seguinte documentación:</p>
<p>-A relación de valores pendentes de cobro á fin de cada exercicio, ben con carácter xeral ou por cada unha das zonas de recadación, así como polo total de débeda ou polo detalle desta.</p>
<p>-A conta de xestión, cun detalle da débeda pendente ó comezo do exercicio, cargos efectuados ó longo deste, datas polos distintos motivos e orixes, e o pendente á fin do exercicio.</p>
<p>1.8. Pagamento das débedas fóra da zona de recadación.</p>
<p>Calquera ingreso que corresponda a débedas que xa foran cargadas polo SCR a unha zona de recadación aplicarase e computarase como realizado a esta con independencia da canle de ingreso.</p>
<p>1.9. Remoción de obstáculos.</p>
<p>Transcorrido o prazo a que se refire o artigo 28.3 do Decreto 90/1997, e logo da comunicación dos recadadores ó Servicio Central de Recadación, este procederá a dar de alta esta situación, interrompéndose desde a data de comunicación o cómputo de prazos para o prexuízo de valores.</p>
<p>Artigo 2º.-Das retribucións do servicio.</p>
<p>2.1. Liquidación.</p>
<p>Unha vez tratada a información recadatoria rendida polas entidades colaboradoras, e, en todo caso, dentro dos dez primeiros días hábiles do mes seguinte a aquel de que se trate a liquidación, o Servicio Central de Recadación obterá do SCR a simulación da facturación por cada unha das zonas de recadación.</p>
<p>Este proceso seleccionará os importes obtidos polas datas de:</p>
<p>-Ingreso (con orixe en zona ou en delegación territorial).</p>
<p>-Embargamento.</p>
<p>-Adxudicación de bens á Comunidade Autónoma.</p>
<p>Aplicadas ó sistema no mes obxecto de liquidación e que se atopan pendentes de retribuír.</p>
<p>Estas datas clasificaranse por tramos de importes segundo a tarifa que se aplique en cada caso, de acordo co previsto na orde en que se fixen as retribucións.</p>
<p>O importe das retribucións do recadador, resultado de aplica-las porcentaxes establecidas sobre os ingresos obtidos polas ditas datas, verase incrementado e diminuído nas cantidades que se correspondan polo importe sobre o el valor engadido e polo imposto sobre o rendemento das persoas físicas.</p>
<p>Ó resultado das operacións anteriores engadiránselle as custas anticipadas polos recadadores e imputadas polas zonas ás providencias obxecto de liquidación.</p>
<p>2.2. Pagamento.</p>
<p>Dentro dos quince primeiros días hábiles de cada mes, e sempre que as liquidacións facilitadas polo SCR sexan da conformidade dos recadadores, o Servicio Central de Recadación proporá mandamento de pagamento a favor destes.</p>
<p>2.3. Asignación mínima.</p>
<p>Dentro dos cinco primeiros días hábiles do mes en que comeza cada trimestre natural, os recadadores poderán solicitar da Dirección Xeral de Tributos un anticipo, a conta da liquidación anual, do 25 % da cantidade que se fixe como asignación mínima para cada ano. Na solicitude expresaranse os motivos que a xuízo do recadador xustifican o anticipo. A Dirección Xeral de Tributos, dentro dos cinco días hábiles seguintes a aquel en que tivo entrada a solicitude, acordará ou denegará a concesión do anticipo solicitado.</p>
<p>No suposto de que o recadador asuma a zona de recadación unha vez iniciado o trimestre natural e superado o prazo para formula-la petición poderá solicitar igualmente o anticipo que correspondese para ese período. A solicitude terá que formularse no prazo de cinco días hábiles desde que tomase posesión da zona e constituíse a fianza.</p>
<p>2.4. Gastos computables da zona.</p>
<p>Para os efectos de poder aboa-lo importe da asignación mínima, no suposto previsto no artigo 31 do Decreto 90/1997, tódolos gastos computables da zona relacionados no artigo 32 do citado decreto, estarán suficientemente acreditados mediante os documentos que os xustifiquen.</p>
<p>Non obstante, en relación coas retribucións do persoal colaborador integrado efectivamente nos cadros de persoal aprobados pola Dirección Xeral de Tributos, só terán a consideración de gastos computables os conceptos e contías que a continuación se indican:</p>
<p>a) Retribucións básicas: as que en cada exercicio correspondan de acordo co convenio colectivo único do persoal laboral da Xunta de Galicia en concepto de salario base.</p>
<p>b) Restantes retribucións: aquelas das que a suma non exceda o trinta por cento das retribucións básicas a que se refire o apartado anterior.</p>
<p>En todo caso, os gastos computables de cada exercicio a que se refire este artigo diminuiranse nos importes e axudas e subvencións percibidas da Xunta de Galicia directamente relacionadas cos ditos gastos durante o exercicio de que se trate.</p>
<p>Artigo 3º.-Xuros de demora.</p>
<p>Dentro do procedemento de constrinximento e de acordo co previsto na Lei xeral tributaria e no Regulamento xeral de recadación, o recadador calculará e cobrará os xuros nos casos en que corresponda.</p>
<p>Artigo 4º.-Custas do procedemento.</p>
<p>Teñen a consideración de custas do procedemento de constrinximento aqueles gastos que se orixinen durante o proceso de execución forzosa.</p>
<p>O recadador anticipará, cando se orixinen, os gastos que o Regulamento xeral de recadación admite como custas do procedemento, e aqueloutros que a propia execución forzosa requira e sexan autorizados pola Dirección Xeral de Tributos.</p>
<p>O recadador gravará no SCR e respecto das providencias afectadas, o importe das custas anticipadas, as cales terán que estar suficientemente acreditadas, para que no proceso posterior de facturación lle sexan reembolsados os importes adiantados.</p>
<p>Non se poderán incluír como custas os gastos ordinarios da zona de recadación, polo que o SCR non admitirá gastos con data anterior á da providencia de embargamento.</p>
<p>Artigo 5º.-Constitución da mesa para as poxas.</p>
<p>A mesa estará composta polo delegado territorial da consellería, que será o presidente; polo recadador de zona; polo interventor territorial e polo xefe do Servicio de Recadación da delegación territorial, que actuará como secretario. Todos eles poderán ser substituídos, e no caso do recadador terá que ser por outro recadador de zona.</p>
<p>Santiago de Compostela, 8 de outubro de 1997.</p>
<p>José Antonio Orza Fernández</p>
<p>Conselleiro de Economía e Facenda</p>
<p>ANEXO I</p>
<p>REXISTROS DE SAÍDA DO PROGRAMA RSREXPORTA</p>
<p>Os seguintes ficheiros constitúen a información de providencias que o sistema dá ós recadadores.</p>
<p>Esta información está composta por 3 ficheiros, un de providencias, outro de datas e un de situacións.</p>
<p>Ficheiro de providencias (SREXPORTA*zzz-RECAD).</p>
<p>Tipo de rexistro 1</p>
<p>1.Nome do ficheiro (RECAD)5A</p>
<p>2.Mes e díaMMDD</p>
<p>3.Tipo de rexistro (1)1A</p>
<p>4.Aplicación de orixe3A</p>
<p>5.Delegación2N</p>
<p>6.Data de CargoAAAAMMDD</p>
<p>7.Data de CustasAAAAMMDD</p>
<p>8.Data de EnvíoAAAAMMDD</p>
<p>9.Data de Ingresos fóra de prazoAAAAMMDD</p>
<p>10.Data de XurosAAAAMMDD</p>
<p>11.Data de Notificación de Prov. de Constrinx.AAAAMMDD</p>
<p>12.Data de Providencia de EmbargamentoAAAAMMDD</p>
<p>13.Data de Providencia de ConstrinximentoAAAAMMDD</p>
<p>14.Data de NotificaciónAAAAMMDD</p>
<p>15.Data de Vencemento en VoluntariaAAAAMMDD</p>
<p>16.Data de Vencemento Art.108AAAAMMDD</p>
<p>17.Importe de Custas11N</p>
<p>18.Filler10A</p>
<p>Tipo de rexistro 2</p>
<p>1.Nome do ficheiro (RECAD)5A</p>
<p>2.Mes e díaMMDD</p>
<p>3.Tipo de rexistro (2)1A</p>
<p>4.Importe de Ingresos fóra de prazo11N</p>
<p>5.Importe de Xuros11N</p>
<p>6.Tipo de Imposto1A</p>
<p>7.Importe Principal11N</p>
<p>8.Importe do Recargo11N</p>
<p>9.N.I.F.9A</p>
<p>10.Número de Cargo5N</p>
<p>11.Número de Providencia11N</p>
<p>12.Número de Envío5N</p>
<p>13.Número de Liquidación19A</p>
<p>14.Código de Dirección2N</p>
<p>15.Zona de Cargo3N</p>
<p>16.Zona Autorizada 13N</p>
<p>17.Zona Autorizada 23N</p>
<p>18.Zona Autorizada 33N</p>
<p>19.Zona Autorizada 43N</p>
<p>20.Zona Autorizada 53N</p>
<p>Tipo de rexistro 3</p>
<p>1.Nome do ficheiro (RECAD)5A</p>
<p>2.Mes e díaMMDD</p>
<p>3.Tipo de rexistro (3)1A</p>
<p>4.Apelidos e Nome34A</p>
<p>5.Siglas2A</p>
<p>6.Número de casa5N</p>
<p>7.Nome de rúa25A</p>
<p>8.Letra portal1A</p>
<p>9.Escaleira2A</p>
<p>10.Andar2A</p>
<p>11.Porta2A</p>
<p>12.Provincia2N</p>
<p>13.Municipio3N</p>
<p>14.Dictar Providencia Embargamento (S/N)1A</p>
<p>15.Data Facturación de CustasAAAAMMDD</p>
<p>16.Data Remate de ProvidenciaAAAAMMDD</p>
<p>17.Data Recepción do CargoAAAAMMDD</p>
<p>18.Importe Cargado11N</p>
<p>Ficheiro de datas (SREXPORTA*zzz-DATAS).</p>
<p>1.Nome do ficheiro (DATAS)5A</p>
<p>2.Mes e díaMMDD</p>
<p>3.Ano do período4N</p>
<p>4.Aplicación de orixe3A</p>
<p>5.Entidade bancaria4N</p>
<p>6.Código de orixe da data3N</p>
<p>7.Sucursal bancaria4N</p>
<p>8.Data da dataAAAAMMDD</p>
<p>9.Importe da data11N</p>
<p>10.Mes do período2N</p>
<p>11.Número de providencia11N</p>
<p>12.Numero de período2N</p>
<p>13.Tipo de data2A</p>
<p>14.Tipo de orixe da data1A</p>
<p>15.Data Facturación da dataAAAAMMDD</p>
<p>Ficheiro de situacións (SREXPORTA*zzz-SITUA).</p>
<p>1.Nome do ficheiro (SITUA)5A</p>
<p>2.Mes e díaMMDD</p>
<p>3.Aplicación de orixe3A</p>
<p>4.Código de orixe da situación3N</p>
<p>5.Data remate da situaciónAAAAMMDD</p>
<p>6.Data inicio da situaciónAAAAMMDD</p>
<p>7.Número de providencia11N</p>
<p>8.Tipo de orixe da situación1A</p>
<p>9.Tipo de situación3A</p>
<p>10.Filler2A</p>
<p>7983</p>

