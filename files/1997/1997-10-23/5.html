---
date: '1997-10-23'
id: BAEA
page: 10
number: 205
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 8 de setembro de 1997 pola que se autoriza o cesamento de actividades
  no centro privado La Milagrosa, de Santiago de Compostela (A Coruña).
range: Orde
url: 'https://www.xunta.gal/dog/Publicados/1997/19971023/AnuncioBAEA_gl.html'
---
<p>Examinado o expediente incoado pola titularidade do centro privado La Milagrosa de Santiago de Compostela (A Coruña) en solicitude de cesamento de actividades no dito centro,</p>
<p>Resultando que o antedito centro privado obtivo, por Orde do 7 de xaneiro de 1992, a autorización para tres unidades de preescolar; e por Orde do 6 de marzo de 1980, a autorización provisional para cinco unidades de educación xeral básica,</p>
<p>Resultando que o expediente foi tramitado regulamentariamente pola Delegación Provincial de Educación e Ordenación Universitaria da Coruña,</p>
<p>Resultando que a devandita delegación provincial elevou proposta favorable sobre a referida petición, xuntando o preceptivo informe, así mesmo favorable, da Inspección de Educación,</p>
<p>Visto o Decreto 133/1995, do 10 de maio, que regula as autorizacións de cesamento de actividades (DOG do 22), e a Orde do 20 de setembro de 1995 (DOG do 15 de decembro), polo que se desenvolve o antedito decreto,</p>
<p>Esta consellería dispón:</p>
<p>Autorizar, de acordo cos informes emitidos, o cesamento de actividades do centro privado de educación infantil que se relaciona no anexo da presente orde, quedando nulas e sen ningún efecto as disposicións que autorizan o funcionamento legal do devandito centro.</p>
<p>Santiago de Compostela, 8 de setembro de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia da Coruña</p>
<p>Concello: A Coruña.</p>
<p>Localidade: Santiago de Compostela.</p>
<p>Enderezo: praza Santo Domingo, 3.</p>
<p>Denominación: La Milagrosa.</p>
<p>Titular: Hijas de la Caridad.</p>
<p>Autorización do cesamento de actividades do centro.</p>
<p>7447</p>

