---
date: '1997-10-23'
id: BAF2
page: 10
number: 205
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 23 de setembro de 1997, da Dirección Xeral de Centros e
  Inspección Educativa, pola que se lle autoriza a ampliación dunha unidade ó
  centro privado de educación especial Os Mecos, de Vilanova de Arousa
  (Pontevedra).
range: Resolución
url: 'https://www.xunta.gal/dog/Publicados/1997/19971023/AnuncioBAF2_gl.html'
---
<p>Examinado o expediente incoado pola titularidade do centro privado de educación especial Os Mecos de Vilanova de Arousa (Pontevedra), no que solicita a ampliación dunha unidade no dito centro,</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra que o envía cos informes emitidos pola Inspección de Educación e pola unidade técnica,</p>
<p>Vistos o Real decreto 334/1985, do 6 de marzo, de ordenación da educación especial (BOE do 16); a orde ministerial do 3 de xaneiro de 1986 (BOE do 4 de febreiro); o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitario (BOE do 26); o Decreto 133/1995, do 10 de maio, sobre autorización de centros privados para impartir ensinanzas de réxime xeral non universitarias (DOG do 22), e a Orde do 20 de setembro de 1995 (DOG do 15 de decembro), polo que se desenvolve o antedito decreto,</p>
<p>Considerando que o centro reúne os requisitos necesarios de acordo coas disposicións vixentes na materia,</p>
<p>Esta dirección xeral resolveu:</p>
<p>Autorizarlle a ampliación dunha unidade ó centro privado de educación especial que se relaciona no anexo da presente resolución.</p>
<p>Santiago de Compostela, 23 de setembro de 1997.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia de Pontevedra.</p>
<p>Concello: Vilanova de Arousa.</p>
<p>Localidade: Vilanova de Arousa.</p>
<p>Enderezo: Fontenla-Baión.</p>
<p>Denominación: Os Mecos.</p>
<p>Titular: Asociación BATA.</p>
<p>Nivel: educacion especial.</p>
<p>Unidades de que constaba: 2.</p>
<p>Unidades novas autorizadas: 1.</p>
<p>Total de unidades autorizadas: 3.</p>
<p>7702</p>

