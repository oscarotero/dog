---
date: '1997-06-12'
id: '77E6'
page: 5
number: 112
agency: CONCELLO DE CARBALLEDA DE VALDEORRAS
section: VI. ANUNCIOS
title: >-
  Edicto de convocatoria para a elección de xuíz de paz e substituto deste
  municipio.
range: Edicto
url: 'https://www.xunta.gal/dog/Publicados/1997/19970612/Anuncio77E6_gl.html'
---
<p>En cumprimento do previsto no artigo 101 e concordantes da Lei 6/1985, do 1 de xullo, do poder</p>
<p>xudicial, anúnciase convocatoria pública para a provisión dos cargos de xuíz de paz titular e substituto deste concello, conforme as seguintes bases:</p>
<p>1. Obxecto: elección dos cargos de xuíz de paz titular e substituto do Xulgado de Paz de Carballeda de Valdeorras.</p>
<p>2. Solicitudes: presentaranse na secretaría do concello, das 9 ás 14 horas, durante o prazo de quince días hábiles contados a partir do seguinte a aquel en que apareza inserido este anuncio no Diario Oficial de Galicia e no BOP de Ourense, último que o publique.</p>
<p>Coa solicitude presentaranse os seguintes documentos:</p>
<p>a) Certificación de nacemento ou fotocopia autenticada do DNI.</p>
<p>b) Certificación expedida polo Rexistro Xeral de Penados e Rebeldes, xunto con declaración complementaria na que se faga referencia ó artigo 2º da Lei 68/1980, no seu punto 1.a) referente a se está inculpado ou procesado.</p>
<p>c) Xustificación dos méritos alegados polo solicitante.</p>
<p>3. Condicións legais que teñen que reuni-los solicitantes: ser español, maior de idade e non estar incurso en causas de incapacidade ou incompatibilidade previstas para o desempeño das funcións xudiciais, excepto actividades profesionais ou mercantís.</p>
<p>As causas de incompatibilidade sinaladas no artigo 389 da Lei orgánica operarán con posterioridade ó nomeamento, mediante opción efectuada polo nomeado.</p>
<p>Son causas de incapacidade: estar impedido física ou psiquicamente para a dita función; estar condenado por delicto doloso en canto non se obteña a rehabilitación; estar procesado ou inculpado por delicto doloso en canto non se obteña a absolución ou se dicte auto de sobresemento, e non estar no pleno exercicio dos dereitos civís.</p>
<p>Carballeda de Valdeorras, 13 de maio de 1997.</p>
<p>Mª Carmen González Quintela</p>
<p>Alcaldesa</p>
<p>3409</p>

