---
date: '1997-04-28'
id: 5BEA
page: 3920
number: 80
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 26 de marzo de 1997, da Xefatura de Servicio de Estructuras e
  Desenvolvemento Rural da Coruña, polo que se anuncian os traballos de
  investigación da propiedade na zona de concentración de Maceda-Orois (Melide-A
  Coruña).
range: Aviso
url: 'https://www.xunta.gal/dog/Publicados/1997/19970428/Anuncio5BEA_gl.html'
---
<p>Ponse en coñecemento dos interesados na concentración parcelaria da zona de Maceda-Orois (Melide-A Coruña), declarada de utilidade pública e urxente execución polo Decreto 47/1997, do 20 de febreiro (DOG nº 52, do 17 de marzo), que se anuncia que os traballos de investigación da propiedade para</p>
<p>efectos de concentración, darán comezo o día seguinte ó da publicación deste aviso no Diario Oficial de Galicia e prolongaranse por un período de quince días hábiles, no lugar habilitado para o efecto na mesma parroquia.</p>
<p>Requírese ós propietarios, alugados e parceiros e en xeral, ós cultivadores e titulares de calquera dereito, para que dentro do indicado prazo, lle presenten ó persoal encargado dos meritados traballos, os títulos en que funden o seus dereitos e declaren en todo caso os gravames ou situacións xurídicas que afecten ós seus predios ou dereitos.</p>
<p>Requírese tamén a cantos actualmente utilizan augas públicas, para que indiquen no predio ou predios que regan con ela, así como se está inscrito o aproveitamento no rexistro da comisaría de augas ó seu favor ou ó doutra persoa, ou noutro caso, data desde a que veñen utilizando as augas públicas, por si ou polos seus causantes, achegando en todo caso, as probas que acrediten estas situacións.</p>
<p>Advírtese os propietarios dos predios que non aparecesen neste período, que estes serán considerados como de descoñecidos e daráselles o destino sinalado na Lei 10/1985, do 14 de agosto, de concentración parcelaria para Galicia, igualmente advírtese que a falsidade destas declaracións dará lugar, con independencia das sancións penais, á responsabilidade por danos e prexuízos que se deriven da dita falsidade ou omisión.</p>
<p>Os traballos de concentración afectarán á totalidade das parcelas pertencentes ás parroquias de Maceda e Orois do concello de Melide; polo tanto, os propietarios destes deberán, no seu propio interese, ademais de face-la declaración das súas parcelas, segui-lo desenvolvemento dos traballos de concentración para facer vale-los seus dereitos no momento oportuno.</p>
<p>A Coruña, 26 de marzo de 1997.</p>
<p>Rogelio del Valle Muñoz-Cobo</p>
<p>Xefe do Servicio de Estructuras e Desenvolvemento Rural da Coruña</p>
<p>2874</p>

