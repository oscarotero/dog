---
date: '1997-10-03'
id: B162
page: 9
number: 191
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 12 de setembro de 1997 pola que se dispón que o secretario xeral da
  Consellería de Xustiza, Interior e Relacións Laborais se encargue do despacho
  dos asuntos da Dirección Xeral de Relacións Laborais.
range: Orde
url: 'https://www.xunta.gal/dog/Publicados/1997/19971003/AnuncioB162_gl.html'
---
<p>Producido o cesamento do titular da Dirección Xeral de Relacións Laborais, cómpre adopta-las medidas inmediatas para que, sen prexuízo do posterior nomeamento do novo titular do centro directivo, se asegure o correcto funcionamento do servicio e a resolución, se é o caso, dos asuntos encomendados á devandita dirección xeral.</p>
<p>Por todo iso, en virtude das atribucións que me confire a Lei 1/1983, do 22 de febreiro, modificada pola Lei 11/1988, do 20 de outubro,</p>
<p>DISPOÑO:</p>
<p>O desenvolvemento das accións e exercicio das competencias propias da Dirección Xeral de Relacións Laborais, que figuran no Decreto 13/1994, do 20 de xaneiro, modificado polo Decreto 200/1994, do 23 de xuño, e outras que lle fosen expresamente delegadas, quédanlle encomendadas temporalmente, e ata que se produza o nomeamento do seu titular, ó secretario xeral desta consellería.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 12 de setembro de 1997.</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>7441</p>

