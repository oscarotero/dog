---
date: '1997-10-03'
id: B172
page: 9
number: 191
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 269/1997, do 18 de setembro, polo que se desafectan do dominio público
  diversos inmobles das antigas cámaras agrarias locais de Moeche, Teo, Rois,
  Castrelo de Miño, Salvaterra de Miño e Tui.
range: Decreto
url: 'https://www.xunta.gal/dog/Publicados/1997/19971003/AnuncioB172_gl.html'
---
<p>O patrimonio das extintas cámaras agrarias locais integrouse definitivamente no patrimonio da Comunidade Autónoma de Galicia en virtude do establecido na disposición adicional 7ª.1 da Lei 11/1995, do 28 de decembro (DOG nº 249, do 30 de decembro), quedando adscrito á Consellería de Agricultura, Gandería e Montes para a súa aplicación a fins e servicios de interese xeral agrario do ámbito territorial de cada antiga cámara. Séguese así a vontade finalista que se establecera na disposición adicional 2ª da Lei 23/1986, do 24 de decembro, de bases</p>
<p>de réxime xurídico das cámaras agrarias (BOE nº 312, do 30 de decembro) segundo a redacción dada no artigo 1 da Lei 23/1991, do 15 de outubro (BOE nº 249, do 17 de outubro), pola que a Comunidade Autónoma pode realiza-las atribucións patrimoniais e a adscrición dos medios das cámaras agrarias extinguidas.</p>
<p>Neste caso, ó abeiro do artigo 10.1 da Lei 3/1985, do 12 de abril, do patrimonio da Comunidade Autónoma de Galicia, que sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza demanial e adquirirán a condición de patrimoniais, sen prexuízo, se é o caso, do dereito de reversión nos termos da lexislación de expropiación forzosa respecto daqueles bens adquiridos por este título, e da disposición adicional 7ª.3 da Lei 11/1995, do 28 de decembro, de presupostos xerais da Comunidade Autónoma de Galicia para 1996, pola que o Consello da Xunta poderá desafectar e cedérlle-lo uso dos bens inmobles das extintas cámaras agrarias ós concellos, organizacións profesionais agrarias ou outras entidades públicas ou privadas sen fin de lucro, e á vista dos informes favorables da Consellería de Agricultura, Gandería e Montes, do 21 de xuño de 1996 e 12 de maio de 1997, foi tramitado pola Consellería de Economía e </p>
<p>Facenda, expediente de desafectación do dominio público de varios inmobles.</p>
<p>Por todo isto, de conformidade coa proposta do conselleiro de Economía e Facenda e logo de deliberación do Consello da Xunta de Galicia na súa reunión do día dezaoito de setembro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Desaféctanse do dominio público os bens descritos a continuación:</p>
<p>1. Rústico. Nos arredores do lugar de San Ramón, ó que lle chaman Amanxeiroa de Arriba, parroquia de San Xoán de Moeche, municipio de Moeche (A Coruña), un terreo e monte ermo, que mide a superficie de dúas áreas, producto de 20 m de longo por 10 m de largo. Linda: norte e sur, máis de Consuelo Canosa Ramil; leste, Manuel Gabeiras; e oeste camiño veciñal que da estrada de Viveiro a Liñares vai ó Cristo de Rañal pasando pola Feira de Moeche. Dista da estrada de Viveiro a Liñares 58 m desde o seu extremo norte.</p>
<p>Sobre o predio anteriormente descrito construíuse un edificio de 15 m por 9 m, destinado a almacén e oficinas que ten adosado un alpendre de 26 m e un centro de inseminación artificial de 14,40 m, con un baldío unido de 24,60 m.</p>
<p>Inscrita no Rexistro da Propiedade de Ferrol no tomo 670, libro 27, folio 245, predio nº 2.807.</p>
<p>2. Urbano. Local dunha soa planta, no sitio coñecido por Souto de Abaixo do lugar de Dices, parro</p>
<p>quia e municipio de Rois (A Coruña); ocupa sobre o seu fondo uns 117 m, que ten como anexo e para o seu servicio o resto do terreo sen edificar que o circunda de 283 m, no que en parte da súa superficie cara ó extremo norte do local se sitúa unha caseta destinada a centro de inseminación artificial, duns 22 m construídos. Linda: norte, herdeiros de Consuelo Lamas Romero (368); sur, estrada de Padrón a Noia; leste, antiga cámara agraria (367), hoxe Comunidade Autónoma de Galicia; e oeste, pista de concentración parcelaria.</p>
<p>Inscrita no Rexistro da Propiedade de Padrón no tomo 313, libro 69, folio 129, predio nº 6.323, inscrición 4ª.</p>
<p>3. Rústico. Predio número 367 da zona de concentración parcelaria de San Mamede de Rois, municipio de Rois (A Coruña). Monte no sitio de Pumariño, de 317 m. Linda: norte, Consuelo Lamas Romero (368); sur, camiño; leste, terreo excluído, antiga cámara agraria, e Consuelo Lamas Romero; e oeste, camiño.</p>
<p>Inscrita no Rexistro da Propiedade de Padrón no tomo 364, libro 88, folio 63, predio nº 8.812, inscrición 3ª.</p>
<p>4. Rústico. Soar chamado Gandarón, sito no lugar da Ramallosa, parroquia de Lucí, municipio de Teo (A Coruña), de seis áreas e noventa centiáreas. Linda: norte, de Manuela Cajaraville; sur, herdeiros de Juan Cao Cerdeira; leste, estrada; e oeste, Antonio Martínez Montes e Josefa Cao Cerdeira. Sobre este predio construíuse un local destinado a almacén, celeiro e oficinas, de 140 m de superficie, que linda polo leste coa estrada, e outro de uso veterinario de 30 m.</p>
<p>Inscrita no Rexistro da Propiedade de Padrón no tomo 315, libro 76, folio 22, predio nº 6.171, inscrición 3ª.</p>
<p>5. Urbano. Casa de baixo e planta alta, sita no barrio de Oleiros, parroquia de Santo Estevo, municipio de Castrelo de Miño (Ourense), cunha superficie aproximada de 59 m, cunha fronte de 7,40 m lineais; ten un anaco de terreo de 24 m polo oeste, e outro de 29 m polo sur cun fondo este último de 4 m en todo o largo da casa, e linda todo o conxunto, que forma un só predio: norte, estrada de Ourense a San Clodio; sur, viña de Florentino Sobrino Álvarez; leste, casa do mesmo Florentino Sobrino Álvarez, parede que fai medianil entre ámbalas dúas; e oeste: camiño público.</p>
<p>Inscrita no Rexistro da Propiedade de Ribadavia no tomo 454, libro 76, folio 129, predio nº 9.954, inscrición 2ª.</p>
<p>6. Urbano. Terreo sito no barrio da Forca, municipio de Salvaterra de Miño (Pontevedra), cunha superficie de nove áreas e setenta e cinco centiáreas. Linda: norte e sur, Joaquín Morales Abril; leste, estrada a Teáns; e oeste, regato. Sobre este soar construíuse unha casa composta de baixo e planta alta.</p>
<p>Inscrita no Rexistro da Propiedade de Ponteareas no tomo 532, libro 156, folio 107, predio nº 15.919, inscrición 6ª.</p>
<p>7. Urbano. Local nº 2, situado na primeira planta dunha edificación de tres plantas que ten a súa entrada pola Avenida 26 de Xullo, da vila de Tui (Pontevedra). Conta cunha superficie construída de 73,80 m, e útil de 68 m. Linda: á súa fronte ou oeste, camiño particular nun plano máis baixo; esquerda entrando ou norte, dereita ou sur, e fondo ou leste, co local nº 1. Ten o seu acceso a través dun corredor de 36,90 m, desde a Avenida 26 de Xullo e o camiño particular en plano máis baixo.</p>
<p>Inscrito no Rexistro da Propiedade de Tui, no tomo 697, libro 157, folio 138, predio nº 17.226, inscrición 3ª.</p>
<p>Artigo 2º</p>
<p>Os inmobles anteriormente descritos adquiren natureza patrimonial.</p>
<p>Santiago de Compostela, dezaoito de setembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>7455</p>

