---
date: '1997-07-09'
id: 89EE
page: 6687
number: 131
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 27 de xuño de 1997, da Dirección Xeral de Persoal, pola que se
  anuncia a publicación das puntuacións provisionais da fase de concurso dos
  procedementos selectivos de ingreso e acceso ós corpos de profesores de ensino
  secundario e profesores técnicos de formación profesional (das disciplinas das
  que comezaron a celebrarse as probas o día 3 de xullo de 1997) e ós corpos de
  profesores de música e artes escénicas e profesores de escolas oficiais de
  idiomas convocados por Orde do 28 de abril de 1992.
range: Resolución
url: 'https://www.xunta.gal/dog/Publicados/1997/19970709/Anuncio89EE_gl.html'
---
<p>A base común 6, apartado 7 da Orde do 28 de abril de 1992 pola que se convocan procedementos selectivos de ingreso e acceso ós corpos de profesores</p>
<p>de ensino secundario, profesores técnicos de formación profesional, profesores de música e artes escénicas e profesores de escolas oficiais de idiomas, en expectativa de ingreso, establecen que a valoración dos méritos presentados polo aspirantes será efectuada, en nome dos tribunais, por unha comisión integrada por funcionarios da Consellería de Educación e Ordenación Universitaria. Realizada esta baremación, procede darlles publicidade. En consecuencia, esta dirección xeral,</p>
<p>RESOLVE:</p>
<p>Primeiro.-Facer públicas na Consellería de Educación e Ordenación Universitaria e nas súas delegacións provinciais, a partir do día 9 de xullo de 1997 as puntuacións provisionais dos baremos establecidos na Orde do 28 de marzo de 1992 dos corpos de profesores de música e artes escénicas e de profesores de escolas oficiais de idiomas e das disciplinas de: filosofía, grego, latín, matemáticas, física e química, bioloxía e xeoloxía, inglés, tecnoloxía sanitaria, tecnoloxía de madeira, tecnoloxía marítimo-pesqueira (corpo de profesores de ensino secundario), prácticas de automoción, prácticas administrativas e comerciais, prácticas sanitarias, prácticas de madeira, prácticas de perruquería, prácticas agrarias, prácticas de informática de xestión (corpo de profesores técnicos de formación profesional).</p>
<p>Segundo.-Contra estas puntuacións poderá presentar unha reclamación no prazo de dez días naturais contados desde o día seguinte ó da súa publicación.</p>
<p>Santiago de Compostela, 27 de xuño de 1997.</p>
<p>Jaime García García</p>
<p>Director xeral de Persoal</p>
<p>5407</p>

