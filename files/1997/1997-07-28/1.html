---
date: '1997-07-28'
id: 91FA
page: 7
number: 143
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 3 de xullo de 1997 pola que se fai pública a validación de cursos de
  especialización en lingua galega.
range: Orde
url: 'https://www.xunta.gal/dog/Publicados/1997/19970728/Anuncio91FA_gl.html'
---
<p>Pola Orde do 26 de novembro de 1993 (DOG do 23 de decembro), artigo 2º, outórgase o título de profesor especialista en lingua galega ós licenciados en filoloxía e ós diplomados en EXB polas escolas universitarias de formación do profesorado de EXB, que posúan os certificados do ciclo elemental e do ciclo superior de galego das escolas oficiais de idiomas.</p>
<p>Por outra banda, a Orde do 6 de abril de 1983 (DOG do 23 de abril), que establece o procedemento para a concesión da validación dos cursos de iniciación, perfeccionamento e especialidade realizados para profesores de preescolar e educación básica, dispón no seu artigo primeiro que se lle outorgará o título de profesor especialista en galego ós profesores de EXB que teñan, como mínimo, aprobadas tres disciplinas de galego dunha licenciatura de filoloxía.</p>
<p>Tendo os aspirantes que se relacionan no anexo I superados tódolos requisitos que se establecen no primeiro parágrafo, e os que se relacionan no anexo II os establecidos no segundo parágrafo, a Consellería de Educación e Ordenación Universitaria procede a autoriza-la expedición dos diplomas correspondentes. En virtude do exposto,</p>
<p>DISPOÑO:</p>
<p>Artigo único</p>
<p>Declarar que os profesores que se relacionan nos anexos I e II desta orde teñen dereito á concesión do diploma de profesores especialistas en lingua galega, debendo esta consellería expedírlle-los correspondentes documentos, para os efectos legais oportunos.</p>
<p>Disposición derradeira</p>
<p>Única.-Facúltase a Dirección Xeral de Política Lingüística da Consellería de Educación e Ordenación Universitaria para dicta-las instruccións necesarias para o desenvolvemento desta orde.</p>
<p>Santiago de Compostela, 3 de xullo de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<p>Díaz Pérez, Francisco Javier.</p>
<p>Fariñas Pérez, Eva María.</p>
<p>Rodríguez Rivas, Juan José.</p>
<p>Sánchez Grela, Milagros.</p>
<p>ANEXO II</p>
<p>Fernández Fernández, María Teresa.</p>
<p>Sueiro Pose, María José.</p>
<p>5667</p>

