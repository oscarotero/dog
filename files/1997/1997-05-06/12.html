---
date: '1997-05-06'
id: 5FC2
page: 4
number: 85
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 14 de abril de 1997 pola que se convocan unhas xornadas sobre
  policía e sociedade no ano 2000.
range: Resolución
url: 'https://www.xunta.gal/dog/Publicados/1997/19970506/Anuncio5FC2_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1997, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas sobre policía e sociedade no ano 2000, que deberán desenvolverse conforme as seguintes bases:</p>
<p>Obxectivos.</p>
<p>As xornadas teñen por obxectivo analizar en profundidade tanto o modelo policial do futuro como a evolución que experimenta a sociedade, e as relacións policía-sociedade.</p>
<p>Destinatarios.</p>
<p>As xornadas van dirixidas ós membros dos corpos e forzas de seguridade.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan é de 250.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 10 de xuño de 1997.</p>
<p>3. As instancias deberán enviarse á sede da Academia Galega de Seguridade: rúa de Madrid, 2-4 polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>As xornadas celebraranse en sesións de mañá e tarde e nelas trataranse, entre outros, os seguintes temas:</p>
<p>-Policía e sociedade no ano 2000.</p>
<p>-A profesión policial: evolución social e crise da cultura profesional.</p>
<p>-As organizacións policiais no limiar do ano 2000.</p>
<p>-Evolución da policía nunha sociedade democrática.</p>
<p>Datas.</p>
<p>As xornadas celebraranse durante os días 19 e 20 de xuño de 1997.</p>
<p>O horario será en xornada de mañá (9 h-14 h) e tarde (16 h-20 h) o día 19, e en sesión de mañá o día 20.</p>
<p>Relación de admitidos.</p>
<p>A relación de admitidos publicarase o día 16 de xuño de 1997 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Salón de actos da Escola Galega de Administración Pública, sita na rúa de Madrid, 2-4, no polígono das Fontiñas, en Santiago de Compostela.</p>
<p>Certificado de participación.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada a elas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>Santiago de Compostela, 14 de abril de 1997.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>2338</p>

