---
date: '1997-05-06'
id: 603A
page: 4
number: 85
agency: CONCELLO DE CESURAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970506/Anuncio603A_gl.html'
---
<p>O Concello Pleno, en sesión extraordinaria celebrada o día 3 de marzo de 1997, acordou:</p>
<p>Primeiro.-Aprobar definitivamente a revisión das normas subsidiarias de planeamento do municipio de Cesuras.</p>
<p>Segundo.-Publica-lo acto de aprobación definitiva no Diario Oficial de Galicia e comunicalo á Consellería de Política Territorial, Obras Públicas e Vivenda da Xunta de Galicia, dándolle á vez traslado dunha copia adverada do expediente administrativo completo e dous exemplares do instrumento aprobado definitivamente con tódolos planos e documentos que integran as normas debidamente dilixenciados polo secretario do concello.</p>
<p>Terceiro.-Condiciona-la eficacia do acto de aprobación definitiva e a entrada en vigor das normas subsidiarias de planeamento do concello de Cesuras á recepción do expediente completo na citada consellería e á publicación das súas normas e ordenanzas conforme o establecido na lexislación do réxime local.</p>
<p>Contra o acordo que se publica poderá interpoñerse recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte ó da publicación deste anuncio, logo da comunicación a esta Administración pública.</p>
<p>Cesuras, 5 de marzo de 1997.</p>
<p>José Ferreiro Pardiñas</p>
<p>Alcalde</p>
<p>2339</p>

