---
date: '1997-07-23'
id: 916E
page: 7
number: 141
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970723/Anuncio916E_gl.html'
---
<p>A Comisión de Goberno, en sesión do 7 de xullo de 1997, adoptou o seguinte acordo:</p>
<p>1. Aprobar inicialmente a delimitación do polígono A, previsto no plan parcial de ordenación do solo urbanizable non programado nº 6 (SUNP-6) en San Lázaro.</p>
<p>2. Fixar como sistema de actuación o de cooperación e inicia-lo expediente de reparcelación do citado polígono A.</p>
<p>3. Aprobar incialmente o proxecto de reparcelación do polígono A, formulado de oficio polo Concello, ó abeiro do previsto no artigo 100 da Lei 1/1997, do solo de Galicia.</p>
<p>En cumprimento do disposto polos artigos 102.4º e 121.1º da Lei do solo de Galicia, os expedientes de delimitación e de reparcelación do polígono A expóñense ó público durante o prazo de vinte días soltos, contados desde a publicación deste anuncio no Diario Oficial de Galicia.</p>
<p>O inicio do expediente de reparcelación determina automaticamente, por aplicación do establecido no artigo 102.2º da Lei do solo de Galicia, a suspensión do outorgamento de licencias de parcelación e edificación no ámbito do polígono suxeito a reparcelación, que se describe de seguido:</p>
<p>* Bolsa leste (usos terciarios):</p>
<p>Norte: estrada C-547 de Santiago de Compostela a Lugo, no denominado tramo rúa de San Lázaro.</p>
<p>Sur: rúa de Fernando Casas Novoa ou bulevar que separa o SUNP-6 do ámbito da zona deportiva contigua (estadio multiusos).</p>
<p>Leste: avenida Gonzalo Torrente Ballester (periférico), no tramo situado entre o nó de acceso desde a estrada de Lugo ata a rotonda de acceso ó campo de fútbol.</p>
<p>Oeste: rúa de Manuel Ferro Caaveiro, que conecta en dirección norte-sur a estrada de Lugo co bulevar do estadio, pasando polo Pazo de Congresos. Inclúese tamén no polígono A un grupo de terreos situados na marxe sudoeste deste vial.</p>
<p>* Bolsa oeste (uso residencial):</p>
<p>Norte: estrada C-547 de Santiago de Compostela a Lugo, no tramo anterior ó vial de acceso ó estadio.</p>
<p>Sur: bulevar do estadio de San Lázaro (rúa de Fernándo Casas Novoa).</p>
<p>Leste: vial interior que conecta, en dirección norte-sur, a estrada de Lugo co bulevar do estadio.</p>
<p>Oeste: núcleo de San Lázaro.</p>
<p>Contra a suspensión de licencias pódese interpor recurso contencioso-administrativo perante o Tribunal Superior de Xustiza de Galicia no prazo de dous meses desde a publicación deste anuncio.</p>
<p>Edicto.</p>
<p>Na relación de parcelas afectadas pola reparcelación figuran, entre outras, as seguintes de propietarios descoñecidos:</p>
<p>-Parcelas números 3 e 4, sitas na esquina sudoeste do SUNP-6, en contacto co núcleo de San Lázaro.</p>
<p>* Parcela nº 3, de 103 m, que linda ó norte e leste con Gumersinda Otero Castelar e ó oeste con camiño de acceso ó núcleo de San Lázaro desde a estrada de Lugo.</p>
<p>* Parcela nº 4, de 770 m, que linda ó norte coa anteriormente descrita, ó leste con Marcelino Rilo Vázquez, e ó sur e ó oeste con camiños que separan o núcleo de San Lázaro do ámbitro do SUNP-6.</p>
<p>Por descoñecerse a identidade dos seus respectivos propietarios, practícase a preceptiva notificación por medio deste edicto, de conformidade co previsto no artigo 42.6º da Lei do solo de Galicia, para que</p>
<p>lles sirva de citación en forma legal ós propietarios das parcelas descritas.</p>
<p>Santiago de Compostela, 9 de xullo de 1997.</p>
<p>O alcalde</p>
<p>Rubricado</p>
<p>5852</p>

