---
date: '1997-07-23'
id: 910A
page: 7
number: 141
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Acordo do 15 de xullo de 1997, do tribunal cualificador do concurso-oposición
  para o ingreso na clase de médicos titulares, convocado por Resolución do 24
  de outubro de 1996, da Dirección Xeral de Recursos Humanos.
range: Acordo
url: 'https://www.xunta.gal/dog/Publicados/1997/19970723/Anuncio910A_gl.html'
---
<p>O apartado 3 da base sexta B) da resolución da Dirección Xeral de Recursos Humanos do Servicio</p>
<p>Galego de Saúde do 24 de outubro de 1996, (DOG nº 219, do 8 de novembro) pola que se convoca concurso-oposición libre para o ingreso na clase de médicos titulares, practicantes titulares e matronas titulares do Servicio Galego de Saúde, dispón que os diversos exercicios da fase de oposición realizaranse no lugar e á hora que se fixe nun acordo que o respectivo tribunal deberá publicar no Diario Oficial de Galicia.</p>
<p>Ademais, por razóns de índole organizativa, o tribunal poderá decidir realizar ámbolos dous exercicios de que consta a fase de oposición en unidade de acto.</p>
<p>Adoptada unha decisión ó respecto polo tribunal encargado de xulga-lo proceso selectivo da clase de médicos titulares, procede agora publica-lo dito acordo no Diario Oficial de Galicia,</p>
<p>ACORDO:</p>
<p>Primeiro.-Convoca-los aspirantes admitidos con carácter definitivo no concurso-oposición para o ingreso na clase médicos titulares do Servicio Galego de Saúde, para a realización dos exercicios da fase de oposición o vindeiro día 30 de xullo de 1997, ás 8.30 horas, na Escola Galega de Administración Pública, sita en Santiago de Compostela, Rúa Madrid s/n, polígono das Fontiñas.</p>
<p>Segundo.-O chamamento será único, e serán excluídos do concurso-oposición os aspirantes que non comparezan.</p>
<p>Non obstante, os dous exercicios de que consta a fase de oposición realizaranse, pola súa orde, en unidade de acto.</p>
<p>Terceiro.-Os aspirantes deberán ir provistos necesariamente do documento nacional de identidade, permiso de conducir ou pasaporte e bolígrafo.</p>
<p>Cuarto.-O presente acordo adóptase con independencia do prazo de remate para a presentación de instancias dos aspirantes que pretendan acceder pola quenda de promoción interna, e dos acordos que á vista da súa recepción se poidan adoptar ulteriormente, así como das reclamacións que ó respecto formulen os interesados e da súa resolución.</p>
<p>Quinto.-Contra o presente acordo poderase presentar reclamación, perante o tribunal no prazo de cinco días hábiles contados a partir do día seguinte ó da súa publicación no Diario Oficial de Galicia.</p>
<p>Carlos Crespo Sabarís</p>
<p>Presidente do tribunal da clase de médicos</p>
<p>titulares</p>
<p>5797</p>

