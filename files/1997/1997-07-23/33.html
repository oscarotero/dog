---
date: '1997-07-23'
id: '9172'
page: 7
number: 141
agency: FUNDACIÓN MANUEL VENTURA FIGUEROA
section: VI. ANUNCIOS
title: >-
  Anuncio polo que se fai pública a convocatoria para a determinación do parente
  máis próximo -patrón de sangue- do fundador.
range: Anuncio
url: 'https://www.xunta.gal/dog/Publicados/1997/19970723/Anuncio9172_gl.html'
---
<p>Por orde da Consellería da Presidencia e Administración Pública, do 2 de novembro de 1995, noméase con carácter provisional o padroado da Fundación Manuel Ventura Figueroa. O artigo 2 da citada orde dispón: «Unha vez constituído o padroado, este procederá mediante convocatoria pública á determinación do parente máis próximo do fundador, no que recaerá a condición de patrón de sangue desta».</p>
<p>Constituído o padroado, na súa reunión do día 24 de xullo de 1996, adoptou, entre outros, o seguinte acordo: «Prepara-las bases para que o padroado, á maior brevidade posible, proceda, mediante convocatoria pública, á determinación do parente máis próximo do fundador, no que recaerá a condición de patrón de sangue da fundación».</p>
<p>Para tal efecto, anúnciase convocatoria pública para a determinación do parente máis próximo de Manuel Ventura Figueroa Barreiro, gobernador do Consello e Cámara de Castela, patriarca das Indias e arcebispo de Laodicea, fillo do matrimonio habido entre Manuel Cabanelas Figueroa e María Benita Barreiro Rodríguez e nado en Santiago de Compostela o día 21 de decembro de 1708; de acordo coas seguintes bases:</p>
<p>1º. A acreditación do grao de parentesco con Manuel Ventura Figueroa levarase a cabo a través de calquera medio admitido en dereito.</p>
<p>2º. As persoas interesadas, no prazo dun mes contado a partir do día seguinte ó da publicación deste anuncio no Diario Oficial de Galicia, remitirán toda a documentación que consideren oportuna para acredita-lo seu grao de parentesco, mediante solicitude, segundo modelo anexo, dirixida o conselleiro de Educación e Ordenación Universitaria, presidente do padroado da Fundación Manuel Ventura Figueroa, edificio administrativo San Caetano, Santiago de Compostela.</p>
<p>Santiago de Compostela, 17 de xullo de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria e presidente do Padroado</p>
<p>5812</p>

