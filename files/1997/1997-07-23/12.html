---
date: '1997-07-23'
id: 911A
page: 7
number: 141
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (58/1997).
range: Edicto
url: 'https://www.xunta.gal/dog/Publicados/1997/19970723/Anuncio911A_gl.html'
---
<p>En virtude do acordado polo xuíz de Primeira Instancia e Instrucción número cinco de Santiago de Compostela, en providencia desta data, dictada en expediente de dominio que se segue neste xulgado co nº 58/1997-3, por instancia de Amparo Díez Puebla, para facer constar no Rexistro da Propiedade a reanudación do tracto sucesivo do predio de forma tal que a súa descrición sería a seguinte:</p>
<p>Casa nº 26 moderno, 14 antigo, da rúa Travesa, nesta cidade, que linda, polo norte, coa casa nº 24, propia de Josefa García; sur, coa casa nº 28 de Antonio Domínguez; leste, casa de Eusebio Rico: e oeste, rúa Travesa, cara a que ten a súa entrada e fachada. A casa mide sete metros e vintesete centímetros, por tres metros e noventa e cinco centímetros, que forman unha superficie de corenta e seis metros e sesenta e cinco decímetros cadrados.</p>
<p>Polo presente edicto son citados os herdeiros descoñecidos e incertos do anterior propietario Antonio Domínguez Diéguez e do titular rexistral Antonio Domínguez Fuciños, e cantas persoas interesadas lles poida afectar este expediente e prexudica-la inscrición que se solicita, co fin de que no termo de dez días a partir da publicación deste edicto, poidan comparecer no referido expediente para alegar canto ó seu dereito conveña, para a pretensión formulada.</p>
<p>Conforme o disposto no artigo 201, regra terceira, da Lei hipotecaria, e en cumprimento do ordenado na dita resolución, faise pública para os oportunos efectos.</p>
<p>Santiago de Compostela, cinco de xuño de mil novecentos noventa e sete.</p>
<p>Rubricado</p>
<p>5763</p>

