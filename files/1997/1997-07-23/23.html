---
date: '1997-07-23'
id: 914A
page: 7
number: 141
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 15 de xullo de 1997, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso aberto, para a subministración consistente na adquisición de
  diverso material informático con destino ós servicios centrais e dependencias
  da Consellería de Agricultura, Gandería e Montes da Xunta de Galicia: 15
  ordenadores persoais, 5 impresoras láser de 4 ppm, 1 impresora inxección color
  A3/A4 e 1 escáner color A4.
range: Resolución
url: 'https://www.xunta.gal/dog/Publicados/1997/19970723/Anuncio914A_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación, polo sistema de concurso aberto:</p>
<p>Obxecto: contratación da subministración consistente na adquisición de diverso material informático</p>
<p>con destino ós servicios centrais e dependencias da Consellería de Agricultura, Gandería e Montes: 15 ordenadores persoais, 5 impresoras láser de 4 ppm, 1 impresora inxección color A3/A4 e 1 escáner color A4, de acordo cos proxectos e pregos aprobados para iso.</p>
<p>Orzamento de licitación: cinco millóns de pesetas (5.000.000 de ptas.).</p>
<p>Fianza provisional: 2% do orzamento de licitación.</p>
<p>Fianza definitiva: 4% do orzamento de licitación.</p>
<p>Prazo de execución: 15 días naturais contados desde a formalización do contrato.</p>
<p>Exposición dos pregos: o prego de cláusulas administrativas particulares así como o de prescricións técnicas estarán á disposición dos licitadores para o seu exame durante o prazo de presentación de ofertas, os días e horas hábiles de oficina, na Subdirección Xeral de Xestión Orzamentaria (servicio de contratación) da Secretaría Xeral da Consellería de Agricultura, Gandería e Montes (edificio administrativo San Caetano, s/n, Santiago de Compostela, A Coruña).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as ofertas deberán presentarse no Rexistro Xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 28 de agosto de 1997.</p>
<p>A apertura de proposicións terá lugar en acto público ás 13 horas do día 4 de setembro de 1997, na sala B de reunións da Consellería de Presidencia e Administración Pública, sita no semisoto do edificio central de San Caetano, Santiago de Compostela.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 15 de xullo de 1997.</p>
<p>P.D. (Orde 13-12-1993, DOG nº 239, 14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura,</p>
<p>Gandería e Montes</p>
<p>5489</p>

