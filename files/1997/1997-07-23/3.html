---
date: '1997-07-23'
id: 90EE
page: 7
number: 141
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 8 de xullo de 1997 pola que se modifica a do 16 de decembro de 1996
  sobre axudas á promoción e comercialización de productos agrarios e
  agroalimentarios galegos.
range: Orde
url: 'https://www.xunta.gal/dog/Publicados/1997/19970723/Anuncio90EE_gl.html'
---
<p>A Orde do 16 de decembro de 1996 (DOG nº 249, do 23 de decembro) establece para 1997 axudas ós investimentos en promoción e comercialización de productos agrarios e agroalimentarios galegos.</p>
<p>Rematado o prazo de solicitude de axudas e á vista do alto volume de peticións recibidas, así como das súas características parece oportuno amplia-lo orzamento previsto inicialmente e os posibles beneficiarios delas.</p>
<p>Por todo iso e de acordo co disposto no artigo 20.I.3º do Estatuto de autonomía de Galicia, e no uso das competencias conferidas na Lei 1/1983, do 22 de febreiro, regulamentadora da Xunta e do seu presidente, e demais normativa de aplicación,</p>
<p>DISPOÑO:</p>
<p>Artigo 1º.-Modifícase o apartado 1.b do artigo 2 da Orde do 16 de decembro de 1996 que queda redactado da seguinte maneira:</p>
<p>«1.b) - Feiras e certames comerciais.</p>
<p>-A organización de feiras e certames do sector agrario e agroalimentario en Galicia, excluídas as referentes a concursos, exposicións e feiras de gando, e sempre que estean promovidas por corporacións locais, consellos reguladores e agrupacións de productores e de industrias agrarias cando estean asociadas para colaborar na mellora da calidade dun producto.»</p>
<p>Artigo 2º.-Engádese un parágrafo ó apartado 2º do artigo 3º da Orde do 16 de decembro de 1996, coa seguinte redacción:</p>
<p>«No caso de corporacións locais, a subvención poderá acada-lo 30% dos investimentos cun límite de 200.000 ptas. Este límite poderá superarse no caso de certames nos que colaboran consellos reguladores, e agrupacións de productores e industrias asociadas para mellora-la calidade dun producto.»</p>
<p>Artigo 3º.-Modifícase o apartado 1) do artigo 5º da Orde do 16 de decembro de 1996, que queda redactado da seguinte maneira:</p>
<p>«1) Xustificantes dos investimentos efectuados, logo de presentar facturas orixinais para realizar a toma de razón, entregarase fotocopia acompañada da súa relación.</p>
<p>No caso de corporacións locais admitirase como xustificante dos investimentos efectuados, certificación do secretario (interventor ó respecto)».</p>
<p>Artigo 4º.-Modifícase o artigo 6º da Orde do 16 de decembro de 1996, que queda redactado da seguinte maneira:</p>
<p>«A data máxima de presentación de solicitudes será o 16 de agosto de 1997».</p>
<p>Artigo 5º.-Modifícase a disposición adicional da Orde do 16 de decembro de 1996 que quedará redactada da seguinte maneira:</p>
<p>«O aboamento das subvencións fixadas na presente orde establecerase con cargo ós conceptos orzamentarios 09.03.615 A.770.0 (231.970.094 ptas.), 09.03.615 A.760.0 (10.000.000 de ptas.) e 09.03.615 A.780.0 (17.931.000 ptas.) dos orzamentos xerais da Comunidade Autónoma de Galicia para 1997».</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 8 de xullo de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>97-5532</p>

