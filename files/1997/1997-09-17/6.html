---
date: '1997-09-17'
id: A8E2
page: 9
number: 179
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 2 de xullo de 1997, da Delegación Provincial de Pontevedra, pola
  que se dispón o depósito e publicación, no Diario Oficial de Galicia, do pacto
  de empresa de Envases Metálicos de Vigo, S.A.L.
range: Resolución
url: 'https://www.xunta.gal/dog/Publicados/1997/19970917/AnuncioA8E2_gl.html'
---
<p>Visto o texto do convenio da empresa Envases Metálicos de Vigo, S.A.L., que tivo entrada nesta delegación provincial da Consellería de Xustiza, Interior e Relacións Laborais o día 23-6-1997, subscrito en representación da parte económica por unha representación da empresa, e da parte social, polos traballadores dela, convenio ou pacto de empresa, que por non estar subscrito por unha representación sindical pola parte social, non ten a consideración de convenio colectivo estatutario nin extraestatutario, senón de mero pacto de empresa. E a teor do disposto no artigo 60 da Lei 30/1992, do 26 de novembro, de réxime xurídico das administracións públicas e do procedemento administrativo común, por canto razóns de interese público en orde á publicidade del para garantía dos dereitos dos traballadores, así o aconsellan, así como a teor do Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de </p>
<p>traballo, esta delegación provincial,</p>
<p>ACORDA:</p>
<p>Primeiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Segundo.-Dispoñe-la súa publicación no Diario Oficial de Galicia.</p>
<p>Vigo, 2 de xullo de 1997.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio de Envases Metálicos de Vigo, S.A.L. 1997</p>
<p>Capítulo I</p>
<p>Disposicións xerais</p>
<p>Artigo 1º.-Ámbito.</p>
<p>O presente convenio regulará as condicións laborais da empresa Envases Metálicos de Vigo, S.A.L.,</p>
<p>e do persoal que nela presta os seus servicios, así como de todo aquel que ingrese no futuro durante a vixencia ou prórroga del. Quedan excluídos deste convenio, só para os efectos económicos, os postos denominados de funcións directiva, que quedan amparados por este convenio para os demais efectos.</p>
<p>Artigo 2º.-Normas supletorias. Preeminencias.</p>
<p>Serano o Estatuto dos traballadores, a Ordenanza laboral da industria metalgráfica.</p>
<p>O pactado e preeminente sobre a ordenanza. Se a lexislación supera en algo o convenio, rexerá o disposto na lexislación.</p>
<p>Artigo 3º.-Vixencia.</p>
<p>O presente convenio terá unha duración dun ano.</p>
<p>Entrará en vigor para tódolos efectos o día 5 de xuño de 1997 ata o 31 de decembro do mesmo ano. O convenio quedará automaticamente denunciado coa antelación de tres meses respecto da data do seu vencemento, non obstante, subsistirán os seus preceptos ata a entrada en vigor do que substitúa.</p>
<p>Artigo 4º.-Dereitos adquiridos.</p>
<p>Respectaranse as condicións máis beneficiosas colectivas e ad personam existentes sempre que, no seu conxunto e en cómputo anual, sexan superiores ás establecidas no presente convenio.</p>
<p>Capítulo II</p>
<p>Retribucións</p>
<p>Artigo 5º.-Salarios.</p>
<p>Establécese como salario base mínimo para cada categoría profesional o específico na táboa salarial, columna A do anexo I do presente convenio, entendéndose que para as categorías que o teñen determinado diariamente se percibirá por día natural sobre as cantidades fixadas no devandito anexo, calcúlanse as antigüidades, os beneficios, as gratificacións extraordinarias, os sobresoldos de asistencia e puntualidade.</p>
<p>En caso de que o IPC rexistrado o 31 de decembro de 1997 sufra un incremento superior ó 2,6, efectuarase unha revisión salarial tan pronto como se constate oficialmente a dita circunstancia, no exceso sobre a indicada cifra. Tal incremento aboarase con efecto desde o 1-7-1997.</p>
<p>Artigo 6º.-Horas extraordinarias.</p>
<p>Ante a grave situación de paro existente e co obxecto de fomentar unha política social solidaria que favoreza a creación de emprego, acórdase a suspensión das horas extraordinarias habituais; non obstante, realizaranse aquelas que veñan esixidas pola necesidade de reparar sinistros e outros danos extraordinarios urxentes, así como en caso de risco de perda ou deterioración de materias primas.</p>
<p>Así mesmo, se realizarán horas extraordinarias unha vez oídos os representantes dos traballadores, por pedidos puntuais de producción, ausencias imprevistas, etc.</p>
<p>Terán carácter de horas estructurais para os efectos da cotización á Seguridade Social, as horas ás que se fai referencia no apartado anterior e sempre que non poidan ser substituídas mediante contratacións temporais ou a tempo parcial, previstas na lei.</p>
<p>O importe das horas extraordinarias é o fixado na columna C do anexo, sen que sexa aplicable outro criterio.</p>
<p>Non se realizarán horas extras durante os períodos de inactividade dos traballadores con contrato fixo-discontinuo.</p>
<p>Artigo 7º.-Gratificacións extraordinarias.</p>
<p>Todo o persoal percibirá unha gratificación extraordinaria en cada un dos meses de xuño (antes do día 20) e decembro (antes do día 22), calculadas sobre o salario base da columna B do anexo, máis a antigüidade que corresponda e incentivo de productividade, por un importe de trinta días de salario.</p>
<p>Estas gratificacións serán rateadas polo persoal que ingrese ou cesase no transcurdo do ano, e computaranse para estes efectos como traballados, os días de paro de persoal fixo discontinuo e os días de ausencia por accidente e baixa por maternidade.</p>
<p>Artigo 8º.-Participacións beneficios.</p>
<p>A gratificación de beneficios aboaranse en conformidade có establecido no artigo 56 da Ordenanza laboral para as industrias metalgráficas, calculado sobre o salario que figure para cada categoría profesional no anexo. Quedan sin efecto o apartado 2º do citado artigo 56.</p>
<p>Artigo 9º.-Organización do traballo.</p>
<p>A organización do traballo corresponde ó empresario, quen o levará a cabo a través do exercicio regular das súas facultades de organización económica e técnica, dirección e control do traballo e das ordes necesarias para a realización das actividades laborais correspondentes.</p>
<p>O establecemento dun sistema de traballo e rendemento deberá de ser negociado en comisión paritaria, constituída polos representantes e pola dirección da empresa.</p>
<p>Os salarios fixados no presente convenio corresponden a un rendemento de traballo de 60 puntos Bedaux e o seu equivalente nos restantes sistemas de remuneración.</p>
<p>Fíxase un incentivo do 5% do salario base para tódolos traballadores que teñan dereito a el, segundo vén recollido no seu control de traballo.</p>
<p>Artigo 10º.-Traballo nocturno.</p>
<p>As horas traballadas durante o período comprendido entre as dez da noite e as seis da mañá, terán unha retribución específica consistente no aboamento dun sobresoldo cifrado no 37,5% do salario base aplicable a cada categoría profesional.</p>
<p>Artigo 11º.-Antigüidade.</p>
<p>O persoal comprendido no presente convenio percibirá aumentos periódicos por ano de servicio, consistentes no aboamento de quinquenios do 5% do salario base correspondente a cada categoría profesional, co límite de cinco quinquenios.</p>
<p>Os quinquenios comezarán a computarse a partir da data inicial de ingreso na empresa e o seu importe percibirase desde o primeiro día do trimestre natural en que se cumpra o vencemento.</p>
<p>Para o cómputo de antigüidade, no que respecta a aumentos periódicos, terase en conta todo o tempo servido na mesma empresa e considerarase como efectivamente traballado tódolos meses e días nos que o traballador estivo de alta na Seguridade Social, excepto o tempo de excedencia forzosa para cargo público ou sindical, así como o da prestación do servicio militar ou prestación substitutoria.</p>
<p>Capítulo III</p>
<p>Xornada laboral, vacacións, permisos e excedencias</p>
<p>Artigo 12º.-Xornadas.</p>
<p>A xornada será de 1.776 horas en cómputo anual, distribuídas de acordo co calendario pactado, en xornada continua de 6 a 14 horas e de 14 a 22 horas.</p>
<p>Artigo 13º.-Vacacións.</p>
<p>Todo o persoal disporá de 30 días naturais de vacacións, dos cales polo menos 21 serán ininterrumpidos entre o vinte de xuño e o quince de setembro e a empresa deberá elabora-lo correspondente calendario con anterioridade ó 31 de marzo, tralo informe dos delegados de persoal e salvo, en ámbolos supostos, que causas derivadas da producción e organización do traballo o impidan.</p>
<p>As vacacións serán proporcionais ó tempo traballado para o persoal con contrato eventual ou temporal, e computaranse para estes efectos, como traballados, os días de paro do persoal fixo discontinuo, que desfrutarán na súa totalidade.</p>
<p>A distribución destas vacacións farase por acordo entre a empresa e o seu persoal.</p>
<p>Todo o persoal que antes ou durante o período de vacacións entre en situación de ILT, ou baixa por accidente, terá dereito ó desfrute delas ou á parte pendente, sempre que cause alta antes do remate do ano natural.</p>
<p>O persoal que, por necesidades da empresa, non desfrute as vacacións no período acordado no calendario laboral, terá unha compensación de 1.500 ptas. diarias durante os días que o persoal desfruta das vacacións do mesmo período.</p>
<p>Artigo 14º.-Sobresoldo de asistencia e puntualidade.</p>
<p>A empresa aboará un sobresoldo de asistencia e puntualidade consistente no 10% do salario fixado</p>
<p>para cada categoría profesional na columna A do anexo do presente convenio, incrementado en antigüidade, incentivo de producción e participación de beneficios.</p>
<p>Este sobresoldo computarase por períodos mensuais e terá dereito a el todo o persoal que non tivese máis de dúas faltas de asistencia ou puntualidade durante o dito período.</p>
<p>Non obstante o disposto no parágrafo anterior, o dito sobresoldo percibirase igualmente nos seguintes supostos en concreto:</p>
<p>A) Canto o traballador se ausente por cumprir funcións de carácter sindical nos cargos representativos.</p>
<p>B) Os motivados polo artigo 15º.</p>
<p>C) Durante os períodos regulamentarios de vacacións.</p>
<p>D) Mediante o permiso motivado por parte da muller ou intervención cirúrxica dos familiares comprendidos no apartado B.</p>
<p>E) Cando o traballador se ausente por causas de citacións xudiciais ou gobernativas ou por asistir a algún exame para estudios oficiais, incluso o obrigatorio para obte-lo permiso de conducción ou para a obtención ou renovación do DNI.</p>
<p>F) Durante os días que o traballador estea de baixa orixinada por accidente laboral.</p>
<p>Todos estes supostos deberán xustificarse suficientemente.</p>
<p>Artigo 15º.-Permisos.</p>
<p>Os traballadores, de avisaren coa suficiente antelación, terán dereito a permisos retribuídos co salario contractual ou pactado, polas seguintes causas:</p>
<p>1. Tres días naturais por enfermidade grave ou falecemento de parentes ata primeiro grao, tanto por afinidade como consanguinidade. Dous días naturais para netos e familiares ata segundo grado tanto en afinidade como consanguinidade. E un por falecemento de tíos en grao de consanguinidade.</p>
<p>No caso de que o traballador necesitase facer algún desprazamento, o prazo incrementarase a dous días máis.</p>
<p>2. Tres días naturais por parte da muller.</p>
<p>3. Un día natural en caso de cesamento de fillos, irmáns ou pais.</p>
<p>4. Quince días naturais en caso de casamento.</p>
<p>5. Un día por traslado de domicilio.</p>
<p>6. Polo tempo indispensable para o cumprimento dun deber inescusable de carácter público e persoal.</p>
<p>Cando o cumprimento do deber antes referido supoña a imposibilidade da prestación do traballo debido, en máis do 20% das horas laborables, nun período de tres meses, poderá a empresa pasa-lo traballador afectado a situación de excedencia regu</p>
<p>lada no apartado 1 do artigo 46 do Estatuto dos traballadores.</p>
<p>No suposto de que o traballador, por cumprimento do deber ou desempeño do cargo, perciba unha indemnización, descontarase o seu importe do salario ó que tivera dereito na empresa.</p>
<p>7. Polo tempo necesario para asistir a consulta médica e con xustificación posterior se non pode ser anterior.</p>
<p>Nota: as referencia o cónxuxe contidas neste artigo esténdense as parellas de feito, se hai un coñecemento previo por parte da empresa garantido mediante un certificado de convivencia expedido polo concello.</p>
<p>Artigo 16º.-Excedencia forzosa.</p>
<p>Os traballadores elixidos para desempeñar cargos de responsabilidade no seu sindicato e que deban dedicarse por completo ó desempeño das súas tarefas poderán solicitar voluntariamente a excedencia polo tempo que dure a situación, transcorrido o cal, reincorporaranse ós seus postos de traballo, sempre e cando se solicite antes de transcorrido un mes contado desde a data en que cesase nos referidos cargos.</p>
<p>Artigo 17º.-Excedencia voluntaria.</p>
<p>O traballador cunha antigüidade mínima dun ano na empresa, terá dereito a excedencia voluntaria por prazo non menor de dous anos e non maior de cinco. O traballador que desfrutase de excedencia non poderá solicitala de novo ata transcorridos catro anos desde a súa incorporación ó traballo, esgotada aquela.</p>
<p>Artigo 18º.-Protección e maternidade.</p>
<p>Nos casos de embarazo, se as condicións de traballo puidesen aumenta-lo risco de aborto ou malformación do feto, a traballadora terá dereito a cambiar a outro posto de traballo que non implique risco para a saúde da nai nin do feto.</p>
<p>A traballadora en estado de xestación e lactación non poderá traballador por quendas nin realizar traballos nocturnos.</p>
<p>A traballadora, por lactación dun fillo menor de nove meses, terá dereito a unha hora de reducción da xornada normal.</p>
<p>Capítulo IV</p>
<p>Réxime de traballo</p>
<p>Artigo 19º.-Roupa de traballo.</p>
<p>A empresa proverá ós seus traballadores de dous equipos de roupa de traballo ó ano, entendéndose por tales os integrados por mono ou bata ou chaqueta; pantalón ou similares, segundo as normas de uniformidade acordadas pola dirección.</p>
<p>Así mesmo, a empresa dotará ó persoal dun par de botas.</p>
<p>Artigo 20º.-Contratación temporal e especial.</p>
<p>A empresa informará previamente ós delegados de persoal das causas motivadas da contratación temporal, eventual, a tempo parcial e aprendizaxe; así como respecto do chamamento ou cesamento dos traballadores fixos-discontinuos non se efectuarán contratación eventual ou temporal para levar a cabo tarefas propias da empresa.</p>
<p>Os contratos eventuais por circunstancias de producción (R.O. 2546/1994), realizaranse ó abeiro do convenio interprovincial para a industria da metalgráfica.</p>
<p>Así mesmo, serán informados os representantes do persoal do número de contratos de carácter temporal ou eventual ou especial e das súas características, e terán coñecemento das prórrogas que nos ditos contratos se produzan e dos novos que se establezan.</p>
<p>Os representantes do persoal coñecerán a natureza e o desenvolvemento dos contratos de formación profesional, comprobarán a efectividade e calidade dela, poñerán, así mesmo, de manifesto o seu criterio sobre os particulares que se conteñen nos parágrafos anteriores.</p>
<p>Os representantes do persoal terán coñecemento dos censos de traballadores eventuais.</p>
<p>En todo caso, a empresa dará exacto cumprimento a canto sobre o particular se establece na Lei 2/1991, do 7 de xaneiro.</p>
<p>Capítulo V</p>
<p>Acción social</p>
<p>Artigo 21º.-Revisión médica.</p>
<p>A empresa garantirá ó seu persoal unha revisión médica anual que será realizada por especialistas en enfermidades laborais, de acordo coas normas vixentes sobre seguridade e hixiene no traballo, e deberá entregar ó trabalaldor comunicado, informe ou libreta médica, acreditativos dos resultados obtidos na dita revisión, de mediar solicitude, en tal sentido, por parte do interesado.</p>
<p>Pola súa parte, a empresa informará ós delegados de persoal de seguridade e hixiene do traballo ou ó vixiante de seguridade, se é o caso, acerca da situación sanitaria do cadro de persoal.</p>
<p>Corresponderá á comisión paritaria do convenio o coñecemento en primeira instancia dos conflictos que puideran presentarse en relación con este tema, e no suposto de que os hubera, poderá aquela solicitar, de consideralo oportuno, o asesoramento dos organismos máis competentes na materia.</p>
<p>Artigo 22º.-Seguridade e hixiene.</p>
<p>A empresa está obrigada ó cumprimento das normas de seguridade e hixiene no traballo en materia de aseos, vestiarios, dotacións sanitarias, etc. de conformidade coa ordenanza xeral de seguridade e hixie</p>
<p>ne vixente, e o cumprimento do artigo 19 do Estatuto dos traballadores, para o efecto do cal se nomeará un vixilante de seguridade na empresa.</p>
<p>Artigo 23º.-Invalidez parcial.</p>
<p>Cando ó traballador lle sexa concedida a incapacidade permanente parcial para a súa profesión habitual, a empresa terá a obriga de admitilo e darlle un traballo que non supoña diminución na súa remuneración, senón que haberá que manterlla na contía íntegra que lle corresponda segundo a súa categoría profesional, sempre que a causa da súa incapacidade fora producida por accidente laboral.</p>
<p>Artigo 24º.-Servicio militar.</p>
<p>O traballador que se incorpore ó servicio militar con carácter oficial ou voluntario ou preste o servicio social substitutorio terá reservado o seu posto de traballo durante o tempo de duración deste e un mes máis, e computarase todo este tempo para os efectos da antigüidade na empresa.</p>
<p>Durante o tempo que permaneza no servicio militar ou social substitutorio, o traballador terá dereito a percibi-las gratificacións extraordinarias establecidas no presente convenio.</p>
<p>Artigo 25º.-Anticipos.</p>
<p>A empresa, se a súa situación o permite, poderá anticipar, só en casos especiais, o valor dunha paga extra que será amortizada co non aboamento dela na data correspondente; o dito anticipo concederase nun númeo non superior ó 20% de cadro de persoal fixo.</p>
<p>Artigo 26º.-Axuda de estudios.</p>
<p>Aboarase mensualmente a cada traballador a cantidade de 1.875 ptas. por fillo en idade escolar, entre os tres e os dezaseis anos.</p>
<p>Artigo 27º.-Axuda minusválidos.</p>
<p>Ós traballadores beneficiarios da prestación por fillo minusválido da Seguridade Social, a empresa aboaralles 13.000 ptas./mes como axuda, nos mesmos casos e condicións que establece a normativa vixente para o suposto e calquera que sexa a antigüidade do traballador na empresa.</p>
<p>Artigo 28º.-Accidente de traballo e maternidade.</p>
<p>Desde o primeiro día a empresa completará ata o 100% do salario do traballador as prestacións correspondentes á Seguridade Social, en caso de ILT por accidente laboral e baixa por maternidade.</p>
<p>Artigo 29º.-Falecemento ou incapacidade de traballo.</p>
<p>En caso de falecemento do traballador ou invalidez permanente e absoluta non laborables, aboarase ós seus dereito habentes ou, se é o caso, ó interesado, a cantidade de 300.000 ptas. Esta cifra elevarase a 600.000 ptas. nos mesmos supostos cando teña carácter laboral.</p>
<p>Artigo 30º.-Axudas de custo e utilización do vehículo propio.</p>
<p>No caso de desprazamento do traballador por conta da empresa, esta aboará a aquel 6.000 ptas. en concepto de media axuda de custo.</p>
<p>A utilización do vehículo propio para o servicio da empresa compensarase co aboamento de 30 ptas./quilómetro.</p>
<p>Artigo 31º.-Xubilación.</p>
<p>Aqueles traballadores que se xubilen entre os 60 e os 65 anos (ambos inclusive) percibirán por unha vez a cantidade de 300.000 ptas.</p>
<p>Cando a xubilación teña lugar mediante acordo de empresa e traballador, este terá dereito á percepción por unha vez das seguintes cantidades:</p>
<p>-Xubilación ós sesenta anos: 12 mensualidades.</p>
<p>-Xubilación ós sesenta e un anos: 10 mensualidades.</p>
<p>-Xubilación ós sesenta e dous anos: 8 mensualidades.</p>
<p>-Xubilación ós sesenta e tres anos: 6 mensualidades.</p>
<p>-Xubilación ós sesenta e catro anos: 5 mensualidades.</p>
<p>Artigo 32º.-Transporte e sobresoldo de distancia.</p>
<p>A empresa facilitará o medio de transporte a todo o persoal para o traslado de Vigo ó Porriño e viceversa.</p>
<p>Capítulo VI</p>
<p>Dereitos sindicais</p>
<p>Artigo 33º.-Asembleas.</p>
<p>Os traballadores teñen dereito a reunirse en asemblea, que será convocada e presidida polos representantes do persoal. Da convocatoria e da orde do día darase traslado previamente á dirección da empresa.</p>
<p>Os traballadores terán dereito a dúas horas anuais retribuídas por realizar asembleas no termo do primeiro parágrafo deste artigo.</p>
<p>Artigo 34º.-Dereitos sindicais.</p>
<p>A empresa computará o dereito de tódolos traballadores a sindicarse libremente e autorizará que os traballadores dun determinado sindicato poidan realizar reunións, recadar cotas e distribuír información sindical, todo isto fóra das horas de traballo, sen pertuba-la actividade normal da empresa nin interrompe-lo desenvolvemento do proceso productivo.</p>
<p>A empresa contará cun taboleiro de anuncios a disposición dun sindicato e do delegado de persoal.</p>
<p>Artigo 35º.-Horas sindicais.</p>
<p>Os delegados de persoal da empresa disporán dun crédito de representación de 25 horas mensuais retribuídas para o exercicio das súas funcións. Os delegados de persoal da empresa poderán acumular nun ou varios dos seus compoñentes as horas sindicais correspondentes.</p>
<p>Artigo 36º.-Expediente disciplinario.</p>
<p>Para proceder á sanción das faltas graves e moi graves en que o persoal poida incorrer, será preceptiva a tramitación do expediente contradictorio no que dará audiencia ó interesado co fin de que poida alegar canto na súa defensa considere oportuno. Das anotacións practicadas darase conta simultaneamente ós representantes legais dos traballadores.</p>
<p>Artigo 37º.-Acoso sexual.</p>
<p>Considérase que o acoso sexual no traballo é todo comportamento verbal ou físico de carácter ou connotación sexual que se dea no ámbito das relacións laborais; a persoa que o realiza sabe ou debe saber que este comportamento non é desexado pola persoa da que é obxecto, incidindo a negativa ou aceptación das centrais sindicais con representación na empresa.</p>
<p>Considerarase falta grave cando o acoso sexual se produza entre compañeiros de traballo.</p>
<p>Considerarase falta moi grave cando o acoso sexual o leve a cabo un mando ou xefe do empregado.</p>
<p>Disposicións adicionais</p>
<p>Primeira.-Para a interpretación e o cumprimento das cláusulas pactadas neste convenio, establécese unha comisión mixta paritaria que estará integrada polas partes negociadoras deste convenio.</p>
<p>Segundo.-Sendo a falta de regularidade no traballo característica da empresa, faise constar, e así se pacta, que cada suspensión de traballo do traballador fixo-discontinuo non se considera extinguida, senón tan só interrompida a relación laboral; ó ser esta suspensión derivada da falta de regularidade no traballo, consubstancial ó desenvolvemento da industria, non se considerarán estas debidas á concorrencia das causas económicas ou translúcidas. As suspensións doutras características terán a regulación establecida na normativa vixente en cada caso; para tal efecto a tódolos traballadores seranlles aplicadas as seguintes condicións:</p>
<p>1º A empresa garantirá a tódolos traballadores fixos-descontinuos unha asistencia de 181 días de traballo ó ano que correspondan a festivos, sábados, domingos, parte proporcional de vacacións e días de traballo efectivo.</p>
<p>2º Os traballadores deberán ser chamados de forma gradual, en función das necesidades que existan en cada momento ó volume de traballo que haxa que desenvolver e deberá efectuarse dentro de cada especialidade por orde rotativa e sucesiva, de modo tal</p>
<p>que cumpran aproximadamente tódolos traballadores o mesmo período útil de traballo cada ano.</p>
<p>O chamamento do persoal efectuarase mediante a oportuna comunicación que ha de practicarse de forma comprobada e o traballador terá un prazo de 48 horas (dous días) dentro do que pode incorporarse ás tarefas.</p>
<p>3º En caso de producción e incumprimento de chamamento ó traballo, o traballador poderá presentar reclamación por despedimento ante a xurisdicción competente, iniciándose o prazo para iso o día que tivera coñecemento da falta de convocatoria.</p>
<p>4º Durante o período de inactividade do persoal fixo-discontinuo non se realizarán horas extraordinarias de ningunha índole, excepto aquelas de forza maior que se acordarán co comité de empresa.</p>
<p>5º A empresa completará a prestación ata o 80% da base reguladora que utilizou o INEM, para conceder a devandita prestación, durante os períodos de cobramento da prestación por desemprego.</p>
<p>Terceira.-A citada táboa de remuneracións entrará en vigor a partir do 5 de xuño de 1997.</p>
<p>Cuarta.-O idioma dun pobo constitúe un dos seus sinais de identidade fundamentais e un dos seus patrimonios máis preciados, así como é a base das súas relacións humanas. Galicia conta co privilexio de ter unha lingua antiga e rica, que é a nosa obriga coidar e potenciar.</p>
<p>Os traballadores teñen dereito a desenvolve-la actividade laboral e profesional en lingua galega.</p>
<p>No seo da empresa, a dirección e os representantes dos traballadores fomentarán o uso da lingua galega.</p>
<p>Comisión negociadora. A comisión negociadora do presente convenio estuvo integrada, por parte da empresa, por Rosa Ana González Froiz, e por parte dos traballadores, Carmen Bernárdez Villar, Enrique Campo Carrera e Ricardo Rodríguez Fernández.</p>
<p>TÁBOA DE SALARIOS 1997</p>
<table><tbody><tr><td></td></tr>
<tr><td>Categorías</td><td>Salario día
(A)</td><td>Salario mes
(B)</td><td>Horas Ext.
(C)</td></tr>
<tr><td></td></tr>
</tbody></table>
<table><tbody><tr><td>1. Persoal obreiro</td></tr>
<tr><td>Aprendiz 16 anos</td><td>2.334</td><td>70.020</td></tr>
<tr><td>Aprendiz 17 anos</td><td>2.686</td><td>79.080</td></tr>
<tr><td>Aprendiz 18 anos</td><td>2.781</td><td>83.430</td></tr>
<tr><td>Peón</td><td>3.084</td><td>92.520</td><td>1.436</td></tr>
<tr><td>Especialista 2ª</td><td>3.176</td><td>95.280</td><td>1.476</td></tr>
<tr><td>Especialista 1ª</td><td>3.244</td><td>97.320</td><td>1.508</td></tr>
<tr><td>Oficial 3ª</td><td>3.328</td><td>99.840</td><td>1.545</td></tr>
<tr><td>Oficial 2ª</td><td>3.363</td><td>100.890</td><td>1.579</td></tr>
<tr><td>Oficial 1ª</td><td>3.620</td><td>108.600</td><td>1.687</td></tr>
<tr><td>Ofic. Espc. Litograf.</td><td>3.843</td><td>115.290</td><td>1.787</td></tr>
<tr><td>Capataz</td><td>3.308</td><td>99.240</td><td>1.545</td></tr>
<tr><td>Encargado sección</td><td>3.957</td><td>118.710</td><td>1.837</td></tr>
<tr><td>Garda nocturno</td><td>3.163</td><td>94.890</td><td>1.476</td></tr>
<tr><td>Porteiro</td><td>3.163</td><td>94.890</td><td>1.476</td></tr>
<tr><td>Ordenanza</td><td>3.163</td><td>94.890</td><td>1.476</td></tr>
<tr><td>Almaceneiro e listeiro</td><td>3.307</td><td>99.210</td><td>1.545</td></tr>
<tr><td>2. Persoal administrativo</td></tr>
<tr><td>Aspirante 16 anos</td><td>2.355</td><td>70.650</td><td>1.090</td></tr>
<tr><td>Aspirante 17 anos</td><td>2.720</td><td>81.600</td><td>1.255</td></tr>
</tbody></table>
<table><tbody><tr><td></td></tr>
<tr><td>Categorías</td><td>Salario día
(A)</td><td>Salario mes
(B)</td><td>Horas Ext.
(C)</td></tr>
<tr><td></td></tr>
</tbody></table>
<table><tbody><tr><td>Telefonista</td><td>3.207</td><td>96.210</td><td>1.479</td></tr>
<tr><td>Auxiliar</td><td>3.368</td><td>101.040</td><td>1.548</td></tr>
<tr><td>Oficial 2ª</td><td>3.438</td><td>103.140</td><td>1.585</td></tr>
<tr><td>Oficial 1ª</td><td>3.671</td><td>110.130</td><td>1.689</td></tr>
<tr><td>Xefe segunda</td><td>4.073</td><td>122.130</td><td>1.876</td></tr>
<tr><td>Xefe primeira</td><td>4.221</td><td>126.630</td><td>1.948</td></tr>
<tr><td>3. Persoal técnico</td></tr>
<tr><td>Delineante, debuxante</td></tr>
<tr><td>Proxectista 3ª</td><td>3.542</td><td>106.260</td><td>1.636</td></tr>
<tr><td>Proxectista 2ª</td><td>3.692</td><td>110.760</td><td>1.705</td></tr>
<tr><td>Proxectista 1ª</td><td>3.995</td><td>119.850</td><td>1.774</td></tr>
<tr><td>Mestre encargado</td><td>4.221</td><td>126.630</td><td>1.948</td></tr>
<tr><td>Técnico organización</td><td>3.945</td><td>118.350</td><td>1.689</td></tr>
<tr><td>Xefe organización</td><td>4.222</td><td>126.660</td><td>1.948</td></tr>
<tr><td>Titulado grao medio</td><td>4.231</td><td>126.930</td><td>1.949</td></tr>
<tr><td>Titulado grao superior</td><td>5.572</td><td>167.160</td><td>2.438</td></tr></tbody></table>
<p>Os abaixo asinantes, traballadores da empresa Envases Metálicos de Vigo, S.A.L. (Emvisal), damos a nosa conformidade ó convenio acordado pola representación da empresa e os traballadores, Carmen Bernárdez Villar, Enrique Campo Carrera e Ricardo Rodríguez Fernández, para o ano 1997.</p>
<p>Avelina Abalde Correa, DNI 36010838.</p>
<p>Eugenia Alonso Abalde, DNI 36027945.</p>
<p>Dolores Alonso Cerqueira, DNI 35021889.</p>
<p>Luciano Ballesteros Fernández, DNI 35941954.</p>
<p>Avelino Barreira García, DNI 34705523.</p>
<p>Hilario Blanco Fernández, DNI 34719289.</p>
<p>Alicia Carracedo, DNI 35543378.</p>
<p>María Alcira Costas Rodal, DNI 35988991.</p>
<p>Albina Costas Vidal, DNI 36005333.</p>
<p>Isabel Milagros Cobelo Rajo, DNI 36026686.</p>
<p>José Luis Díaz Barge, DNI 35966074.</p>
<p>José Germán Fernández González, DNI 76596805.</p>
<p>José Ramón Fernández González, DNI 32602750.</p>
<p>Ana García Costas, DNI 78730320.</p>
<p>Miguel Gómez Fernández, DNI 36034847.</p>
<p>Purificación González Pérez, DNI 35765060.</p>
<p>María Ángeles Graña Graña, DNI 33821372.</p>
<p>María Teresa Iriarte San Martín, DNI 35999273.</p>
<p>Serafina López Costas, DNI 35982020.</p>
<p>María Amparo Loureiro Prieto, DNI 36021090.</p>
<p>María Isabel Loureiro Prieto, DNI 36029931.</p>
<p>Benjamín Núñez Romano, DNI 34868089.</p>
<p>María del Carmen Orge Iglesias, DNI 35986490.</p>
<p>Josefa Pampillón Giráldez, DNI 76984309.</p>
<p>Miguel Ángel Pérez Paramos, DNI 35547871.</p>
<p>Fernando Pérez Soto, DNI 35999663.</p>
<p>Benita Celia Porto Carracedo, DNI 76890093.</p>
<p>María Dolores Rodríguez Caride, DNI 36000371.</p>
<p>Roberto Rodríguez Conde, DNI 34578909.</p>
<p>Paulina Sánchez Raña, DNI 76670921.</p>
<p>Margarita Santos Chapela, DNI 78732513.</p>
<p>Esperanza Dolores Silva Chacon, DNI 76478838.</p>
<p>Rosa Sotelo Gil, DNI 78731841.</p>
<p>Margarita Natividad Varela Rial, DNI 78732310.</p>
<p>María Flora Vidal Parente, DNI 36018515.</p>
<p>Mª Nieves Vila Ferreira, DNI 36090516.</p>
<p>5599</p>

