---
date: '1997-01-10'
id: '2406'
page: 304
number: 6
agency: INSTITUTO MUNICIPAL DE DEPORTES DE PONTEVEDRA
section: VI. ANUNCIOS
title: >-
  Acordo do 2 de decembro de 1996 polo que se somete a información pública o
  prego único refundido de prescricións técnicas e de cláusulas administrativas
  particulares para a xestión, mantemento e explotación das instalacións
  deportivas e piscina cuberta e climatizada de Campolongo (piscinas, squash e
  ximnasio) na modalidade de concesión administrativa, anunciándose o
  procedemento aberto para a súa adxudicación, por concurso.
range: Acordo
url: 'https://www.xunta.gal/dog/Publicados/1997/19970110/Anuncio2406_gl.html'
---
<p>Obxecto.-Contratación mediante concurso aberto da xestión, mantemento e explotación das instalacións deportivas e piscina cuberta e climatizada de Campolongo (piscinas, squash e ximnasio), na modalidade de concesión administrativa.</p>
<p>Duración do contrato.-O contrato de xestión do servicio terá unha duración de 2 anos, contados desde a formalización do contrato, podendo ser prorrogado por anos, cun máximo de dous (2) anos máis.</p>
<p>Canon da concesión.-Será ofrecido polo contratista-concesionario na súa proposta.</p>
<p>Garantía provisional.-Será depositada na Caixa do Concello de Pontevedra a favor do organismo autónomo local Instituto Municipal de Deportes de Pontevedra, en calquera das formas establecidas no Art. 36.1º da Lei 13/1995, do 18 de maio, de contratos das administracións públicas, na contía de 700.000 pesetas.</p>
<p>Documentación.-A esixida na cláusula 17 do prego único refundido de prescricións técnicas e de cláusulas administrativas particulares.</p>
<p>Clasificación empresarial.-A esixida na cláusula 15 do prego único refundido: grupo III; subgrupos 5, 6 e 7; categoría B.</p>
<p>Presentación de proposicións.-No rexistro do Instituto Municipal de Deportes de Pontevedra, r/ J.M. Pintos s/n, 36005 Pontevedra, no prazo de 26 días naturais, contados a partir do seguinte ó da publicación deste anuncio no Diario Oficial de Galicia, rematando ás 13 horas. Se fora sábado o día de finalización do prazo, quedará automaticamente prorrogado ó día hábil seguinte.</p>
<p>Apertura de proposicións.-O acto de apertura de proposicións económicas será público e terá lugar nas instalacións do Pazo Municipal de Deportes de Pontevedra ás 13 horas do día seguinte ós dez días naturais seguintes ó do remate do prazo sinalado para a presentación de proposicións; se fora sábado a apertura realizarase o día seguinte hábil.</p>
<p>Modelo de proposición.-Axustarase ó modelo oficial reflectido na cláusula 18 do prego.</p>
<p>Información pública.-O prego único refundido de prescricións técnicas e de cláusulas administrativas particulares para a contratación de xestión, mantemento e explotación das instalacións deportivas e piscina cuberta e climatizada de Campolongo (piscinas, squash e ximnasio) na modalidade de concesión administrativa, aprobado pola Xunta Rectora do Instituto Municipal de Deportes de Pontevedra, en sesión celebrada o día 19 de novembro de 1996, sométese a información pública, polo prazo de oito días hábiles, para os efectos de consulta, alegacións ou reclamacións.</p>
<p>Simultaneamente, anúnciase a convocatoria da licitación, polo procedemento de concurso aberto e tramitación ordinaria do expediente, polo prazo de 26 días naturais, contados a partir do seguinte ó da publicación deste anuncio no Diario Oficial de Galicia, rematando ás 13 horas. No suposto de que foran presentadas reclamacións contra o prego único refundido aprobado, a licitación (acto de apertura de proposicións) aprazarase ata que aquelas foran resoltas pola Xunta Rectora e, en todo caso, antes da finalización do prazo sinalado para a adxudicación do contrato.</p>
<p>Pontevedra, 2 de decembro de 1996.</p>
<p>Fernando Gago Ruibal</p>
<p>Presidente</p>

