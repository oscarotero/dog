---
date: '1997-01-10'
id: 23B6
page: 285
number: 6
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 450/1996, do 20 de decembro, polo que se acepta a cesión a título
  gratuíto dun terreo de 5.960 m situado no parque de Teis (Vigo), feita a favor
  da Comunidade Autónoma de Galicia para a construcción dun centro destinado á
  terceira idade.
range: Decreto
url: 'https://www.xunta.gal/dog/Publicados/1997/19970110/Anuncio23B6_gl.html'
---
<p>O Pleno da Corporación Municipal de Vigo, reunido en sesión extraordinaria o día 5 de xullo de 1990, acordou a cesión dun terreo á Comunidade Autónoma de Galicia destinado a centro da terceira idade.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta da Consellería de Economía e Facenda, feita nos termos nos que o Concello de Vigo acordou a cesión, logo da deliberación do Consello da Xunta de Galicia na súa reunión do día vinte de decembro de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Acepta-la cesión gratuíta do terreo de 5.960 m situado no parque de Teis, pertencente ó Concello de Vigo, que linda: norte, co comezo da rúa e fondos dos edificios números 265 ó 270 da rúa de Sanjurjo Badía; sur, fondos dos edificios números 2 a 48 da rúa de Boán; leste, rúa de Buenos Aires; e oeste, con camiños da rúa de Boán.</p>
<p>O inmoble descrito atópase inscrito no Rexistro da Propiedade nº 2 de Vigo, no tomo 1.739, folio 77 do libro 809 de Vigo, predio número 55.447.</p>
<p>Artigo 2º</p>
<p>O inmoble cedido destinarase á construcción dun centro destinado á terceira idade.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no rexistro da propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vinte de decembro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>69</p>

