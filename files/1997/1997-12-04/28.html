---
date: '1997-12-04'
id: D4DE
page: 11
number: 235
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 25 de novembro de 1997, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación polo
  procedemento aberto mediante concurso público, da adquisición dun ecógrafo
  para radioloxía, dun ecógrafo para exploracións do aparello dixestivo.
range: Resolución
url: 'https://www.xunta.gal/dog/Publicados/1997/19971204/AnuncioD4DE_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no apartado i) do artigo 7º da Orde do 22 de maio de 1996 (DOG nº 111, do 6 de xuño), convoca expediente de contratación polo procedemento aberto e tramitación urxente, mediante concurso, da subministración dun ecógrafo para radioloxía, dun ecógrafo para exploracións do aparello dixestivo.</p>
<p>Obxecto e orzamento.</p>
<p>A subministración dun ecógrafo para radioloxía, dun ecógrafo para exploracións do aparello dixestivo, por un orzamento máximo de 18.000.000 de ptas. (IVE incluído).</p>
<p>Prazo de entrega.</p>
<p>O material obxecto do presente concurso público deberá ser entregado no prazo dun mes contado a partir da data de notificación de adxudicación.</p>
<p>Documentos de interese para os licitadores.</p>
<p>O prego de cláusulas administrativas particulares e demais documentación complementaria poder ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa, s/n. Tfno. (982) 29 65 52 e fax (982) 21 29 24.</p>
<p>Fianzas.</p>
<p>Deberá consignarse unha fianza provisional do 2% do orzamento de licitación, por un importe de trescentas sesenta mil pesetas (360.000 ptas.), e unha fianza definitiva do 4% do orzamento. As devanditas fianzas constituiranse segundo o disposto nos artigos 36 e 37 da Lei 13/1995, do 18 de maio, de contratos das administracións públicas.</p>
<p>Solvencia económica e financeira.</p>
<p>Acreditarase por un ou varios dos medios establecidos no artigo 16 da Lei 13/1995, do 18 de maio, de contratos das administracións públicas.</p>
<p>Solvencia técnica.</p>
<p>Acreditarase por un ou varios dos medios establecidos no artigo 18 da Lei 13/1995, do 18 de maio, de contratos das administracións públicas.</p>
<p>Clasificación.</p>
<p>Non se precisa.</p>
<p>Criterios de adxudicación.</p>
<p>1. Cumprimento das características técnicas, ata 5 puntos.</p>
<p>2. Contrato de mantemento, ata 4 puntos.</p>
<p>3. Prezo, ata 3 puntos.</p>
<p>4. Posibilidades de ampliación e melloras tecnolóxicas, ata 2 puntos.</p>
<p>5. Prazo de entrega, ata 1 punto.</p>
<p>Admisión de variantes.</p>
<p>Admítense variantes.</p>
<p>Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no Rexistro do Complexo Hospitalario Xeral-Calde antes das 14 horas do décimo terceiro día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciar o Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán presenta-los licitadores.</p>
<p>Os documentos que figuran no prego de cláusulas administrativas particulares.</p>
<p>Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 25 de novembro de 1997.</p>
<p>Luis E. Vicente Sánchez</p>
<p>Director xerente do Complexo Hospitalario Xeral-Calde de Lugo</p>
<p>9155</p>

