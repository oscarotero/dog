---
date: '1997-12-04'
id: D4E2
page: 11
number: 235
agency: CONCELLO DE PONTEVEDRA
section: VI. ANUNCIOS
title: >-
  Asunto da aprobación definitiva da modificación puntual do PXOU para reaxuste
  das aliñacións da rúa Gorgullón e das súas travesas.
range: Asunto
url: 'https://www.xunta.gal/dog/Publicados/1997/19971204/AnuncioD4E2_gl.html'
---
<p>O Pleno da Corporación, en sesión ordinaria do 30 de outubro de 1997, adoptou o seguinte acordo:</p>
<p>Primeiro.-Prestar aprobación definitiva á modificación puntual do PXOU paraq axusta-las aliñacións</p>
<p>da rúa do Gorgullón e das súas transversais entre esta e a avenida de Eduardo Pondal, sendo formulado o documento de modificación do planeamento de ordenación integral do municipio por esta Administración municipal e redactado polo arquitecto xefe do Servicio Municipal de Xestión e Disciplina Urbanística.</p>
<p>Segundo.-Publicar este acordo no Diario Oficial de Galicia, con comunicación ás entidades interesadas e traslado á Consellería de Política Territorial, Obras Públicas e Vivenda dunha copia adverada do expediente administrativo completo e dous exemplares do instrumento aprobado definitivamente, debidamente dilixenciados, dispoñéndose a publicación das normas e ordenanzas da modificación no BOP para logra-la súa eficacia e executividade, de acordo co establecido na Lei 39/1994, do 30 de decembro, pola que se modifica o artigo 70.2º da Lei 7/1985, do 2 de abril, regulamentadora das bases de réxime local.</p>
<p>O que se fai público para a súa executividade, subliñándose que, contra este acordo, que esgota a vía administrativa, se poderá interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses computados a partir do día seguinte a esta publicación, logo de comunicación ó órgano que dictou o acto impugnado, e isto sen prexuízo de que se poida exercer, se é o caso, calquera outro recurso que se coide procedente.</p>
<p>Pontevedra, 3 de novembro de 1997.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>
<p>9603</p>

