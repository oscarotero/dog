---
date: '1997-06-18'
id: F686
page: 5
number: 116
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Resolución do 4 de xuño de 1997, da Dirección Xeral de Patrimonio Cultural,
  pola que se incoa expediente para a declaración da delimitación do contorno de
  protección do mosteiro de Nosa Señora de Valdeflores de Madres Dominicas, sito
  no barrio de Xunqueira, no municipio de Viveiro, provincia de Lugo.
range: Resolución
url: 'https://www.xunta.gal/dog/Publicados/1997/19970618/AnuncioF686_gl.html'
---
<p>Por Real decreto 809/1980, do 7 de marzo (Boletín Oficial del Estado, do 3 de maio), foi declarado ben de interese cultural, con categoría de monumento o mosteiro de Nosa Señora de Valdeflores de Madres Dominicas, sito no barrio de Xunqueira, no concello de Viveiro, provincia de Lugo.</p>
<p>Sendo a devandita declaración anterior á entrada en vigor da Lei 8/1995, do 30 de outubro, do patrimonio cultural de Galicia (Diario Oficial de Galicia, do 8 de novembro), cómpre na actualidade concreta-la delimitación do seu contorno de protección.</p>
<p>Vistos os informes dos servicios técnicos desta dirección xeral, así como dos órganos consultivos da Consellería de Cultura e Comunicación Social en materia de bens culturais, sendo uns e outros favorables á incoación do expediente para a delimitación do contorno de protección do mosteiro de Nosa Señora de Valdeflores de Madres Dominicas. sito no barrio de Xunqueira, no concello de Viveiro, provincia de Lugo, esta dirección xeral,</p>
<p>RESOLVE:</p>
<p>Primeiro.-Incoar expediente para a declaración da delimitación do contorno de protección do mosteiro de Nosa Señora de Valdeflores de Madres Dominicas, sito no barrio de Xunqueira, no concello de Viveiro, provincia de Lugo, segundo o disposto no artigo 11</p>
<p>da Lei 8/1995, do 30 de outubro, do patrimonio cultural de Galicia.</p>
<p>Segundo.-Delimita-la zona afectada pola dita incoación do xeito que se especifica literal e graficamente nos anexos I e II da presente resolución.</p>
<p>Terceiro.-Continua-la tramitación do expediente segundo as disposicións vixentes.</p>
<p>Cuarto.-Darlle traslado da resolución ó alcalde de Viveiro, provincia de Lugo, e notificarlle que, segundo o disposto no artigo 10.3º da Lei 8/1995, do 30 de outubro, do patrimonio cultural de Galicia a incoación dun expediente para a declaración dun ben de interese cultural determinará, respecto do ben afectado, a aplicación inmediata e provisional do réxime de protección previsto na presente lei para os bens xa declarados. No caso de bens inmobles, ademais, será aplicable o estipulado no artigo 35.1º da presente lei.</p>
<p>Quinto.-Notificárlle-la presente resolución ós interesados , ó Rexistro Xeral de Bens de Interese Cultural do Estado, e ó Rexistro de Bens de Interese Cultural de Galicia.</p>
<p>Sexto.-A presente resolución será publicada no Diario Oficial de Galicia e no Boletín Oficial del Estado, abríndose un período de información pública de 1 mes, contado a partir do día seguinte a súa publicación no Diario Oficial de Galicia.</p>
<p>Santiago de Compostela, 4 de xuño de 1997.</p>
<p>Ángel Sicart Giménez</p>
<p>Director xeral de Patrimonio Cultural</p>
<p>ANEXO I</p>
<p>Comeza a liña no punto l situado na encrucillada da estrada de Viveiro a Lugo coa rúa de acceso á estación FEVE. Coincidindo co eixe desta rúa, que separa as instalacións de FEVE das edificacións de vivendas e industriais, baixa en dirección oeste ata o pequeno núcleo de casas que se atopa xunto ó muíño de marea na beira da rúa, onde está situado o punto 2.</p>
<p>Do punto 2, bordeando estas edificacións e o propio muíño de tal forma que quedan incluídas na delimitación, xira en dirección sur, e coincidindo co muro da presa do muíño, chega ó punto 3, no extremo sur do muro.</p>
<p>Do punto 3, continúa en dirección surdeste en liña recta ata o punto 4, vértice do peche do predio de forma triangular situado na mesma beira da ría.</p>
<p>A partir do punto 4 coincide co muro sur e parte do muro leste, do peche do citado predio, ata chegar ó punto 5, última edificación do lugar de Bimbiás.</p>
<p>Desde aquí, en liña recta chega á estrada de Viveiro a Lugo onde se atopa a edificación nº 80 (punto 6).</p>
<p>No punto 6 a liña xira á esquerda en dirección nordeste, e continúa polo eixe da citada estrada en dirección a Viveiro, rodeando o núcleo de Valdeflores, ata chegar ó punto 1 onde se pecha a delimitación.</p>
<p>3329</p>

