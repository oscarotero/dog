---
date: '1997-02-21'
id: 39FE
page: 1
number: 36
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Edicto do 4 de febreiro de 1997, da Delegación Territorial da Coruña, polo que
  se fan públicas as notificacións a diversos contribuíntes (Rosa Conde Botana e
  douscentos cinco máis) das liquidacións practicadas.
range: Edicto
url: 'https://www.xunta.gal/dog/Publicados/1997/19970221/Anuncio39FE_gl.html'
---
<p>Non sendo atopados nos respectivos domicilios coñecidos por esta delegación de Economía e Facenda e, por conseguinte, sen se poder levar a efecto a notificación pretendida ós contribuíntes que a seguir se relacionan, por medio do presente edicto e de conformidade co artigo 103 do Regulamento xeral de recadación, notifícaselles que, sendo expedido polo órgano competente título executivo que acredita que a débeda non foi satisfeita no prazo de ingreso voluntario, a Tesourería desta delegación acordou liquida-lo recargo de constrinximento polo 20% das débedas pendentes e dictar providencias</p>
<p>para que se proceda executivamente contra o patrimonio dos debedores ou as garantías existentes, no caso de que no prazo que se indica a continuación, determinado no artigo 108 do Regulamento xeral de recadación, no efectúen no Tesouro da Facenda galega o ingreso da débeda tributaria polas liquidacións practicadas ós devanditos interesados e correspondentes ós impostos, anos e contías que se citan.</p>
<p>Formas de realiza-lo ingreso:</p>
<p>-Mediante OBRIGA DE PAGAMENTO, en calquera banco ou caixa de aforros autorizados (entidades colaboradoras) do ámbito da delegación que practica esta liquidación.</p>
<p>-Na caixa desta delegación de Economía e Facenda:</p>
<p>1) En metálico.</p>
<p>2) Por cheque ou talón de conta corrente bancaria ou da caixa de aforros, conformado.</p>
<p>Prazos para efectua-lo ingreso (artigo 108 do Regulamento xeral de recadación):</p>
<p>As débedas entenderanse notificadas o día da súa publicación no Diario Oficial de Galicia.</p>
<p>a) Se a publicación se realiza entre os días 1 e 15 de cada mes, ata o 20 do dito mes ou o inmediato hábil posterior.</p>
<p>b) Se a publicación se realiza entre os días 16 e último de cada mes, ata o 5 do mes seguinte ou o inmediato hábil posterior.</p>
<p>Recursos e suspensións</p>
<p>-Tributos cedidos:</p>
<p>-Recurso de reposición no prazo de quince días ante a dependencia de recadación, ou</p>
<p>-Reclamación económica-administrativa no prazo de quince días ante o Tribunal Económico-Administrativo Rexional de Galicia.</p>
<p>Ámbolos dous recursos non poderán simultanearse.</p>
<p>-Tributos e outros recursos propios:</p>
<p>-Recurso de reposición no prazo de quince días ante a dependencia de recadación, ou</p>
<p>-Reclamación económica-administrativa no prazo de quince días ante o Tribunal Económico-Administrativo da Comunidade Autónoma de Galicia.</p>
<p>Ámbolos dous recursos non poderán simultanearse.</p>
<p>Os expedintes encóntranse á disposición dos interesados na Tesourería desta delegación.</p>
<p>A Coruña, 4 de febreiro de 1997.</p>
<p>P.S.</p>
<p>Enrique Fernández Arias</p>
<p>Secretario da Delegación Territorial da Coruña</p>
<p>97-8882</p>

