---
date: '1997-11-06'
id: C272
page: 10
number: 215
agency: CONCELLO DE CELANOVA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19971106/AnuncioC272_gl.html'
---
<p>O Pleno da Corporación, na sesión do 14 de outubro de 1997, acordou convocar concurso para adxudica-los traballos de redacción do Plan Especial de Reforma Interior (PERI) do contorno do mosteiro de San Salvador de Celanova.</p>
<p>Con esta finalidade, publícase un extracto do prego de cláusulas económico-administrativas que rexerá o devandito concurso, facendo constar que o prego completo, xunto cun anexo remitido pola Dirección Xeral de Calidade Medioambiental e Urbanismo e as prescricións técnicas están á disposición dos interesados na Secretaría Municipal.</p>
<p>Obxecto do contrato.-O Concello de Celanova convoca concurso, en procedemento aberto, con carácter de urxencia, para a adxudicación, formalización e execución do contrato que ten por obxecto a realización do traballo titulado: Plan Especial de Reforma Interior (PERI) do contorno do mosteiro de San Salvador de Celanova.</p>
<p>Prazo de execución.-O prazo total de execución do traballo obxecto do presente prego é de 16 meses.</p>
<p>A data oficial de inicio dos traballos, será a do día seguinte ó da sinatura do documento de formalización do contrato.</p>
<p>Orzamento do contrato e financiamento.-O orzamento total previsto para o contrato é de once millóns seiscentas mil (11.600.000) pesetas, IVE incluído, dos que aporta a Consellería de Política Territorial, Obras Públicas e Vivenda a suma de 10.440.000 pesetas, en tres anualidades e, o resto, por importe 1.160.000 pesetas, o concello.</p>
<p>Capacidade para contratar.-Están capacitadas para contratar as persoas naturais ou xurídicas, españolas ou estranxeiras, que teñan plena capacidade de obrar e acrediten a correspondente clasificación ou, no seu defecto, solvencia económica, profesional ou técnica nos termos dos artigos 16 e 19 da LCAP e non estean afectadas por ningunhas das circunstancias que enumera o artigo 20 como prohibitivas para contratar, na redacción dada pola disposición adicional 1ª da Lei 9/1996, do 15 de xaneiro.</p>
<p>Fianzas e garantías.-A fianza provisional que se constituirá para acudir á licitación do contrato será do 2% do orzamento do contrato ou base de licitación e poderá constituírse en calquera das formas previstas no artigo 36 da LCAP.</p>
<p>A garantía definitiva será do 4% do orzamento de adxudicación, debendo acreditarse a súa constitución dentro dos 15 días hábiles seguintes á notificación da adxudicación do concurso.</p>
<p>Propostas.-Os licitadores presentarán as propostas no rexistro xeral do concello en dous sobres pechados, sinalados coas letras A e B, figurando en cada un deles o nome do propoñente e o título do traballo obxecto do concurso, dentro do prazo de trece días naturais, contados a partir do seguinte ó da publicación deste edicto no DOG.</p>
<p>Mesa de contratación.-Composición:</p>
<p>-O alcalde ou concelleiro en quen delegue, como presidente.</p>
<p>-O concelleiro-delegado de Planeamento e Xestión Urbanísticas.</p>
<p>-Un representate da Consellería de Política Territorial, Obras Públicas e Vivenda, designado pola Dirección Xeral de Calidade Medioambiental e Urbanismo.</p>
<p>-O arquitecto municipal.</p>
<p>-Un arquitecto designado pola delegación en Ourense do Colexio Oficial de Arquitectos de Galicia.</p>
<p>-Actuará como secretario o da corporación (con voz pero sen voto).</p>
<p>Criterios base para a adxudicación.-Os criterios que servirán de base para a adxudicación, así como a puntuación deles, serán os seguintes:</p>
<p>-Maior solvencia técnica e profesional: ata 4 puntos.</p>
<p>-Menor prezo: ata 3 puntos.</p>
<p>-Maior grao de especialización: máximo de 2 puntos.</p>
<p>-Menor tempo na execución: máximo 1 punto.</p>
<p>Apertura de proposicións.-A mesa de contratación, en acto público celebrado o cuarto día hábil seguinte á finalización do prazo de presentación de proposicións, ás trece horas, dará conta do resultado da cualificación da documentación xeral presentada polos licitadores no sobre B, indicando os licitadores excluídos e as causas da súa exclusión, invitando os asistentes a formularen observacións que se recollerán en acta.</p>
<p>Seguidamente, o secretario da mesa procederá á apertura dos sobres A e dará lectura das proposicións económicas formuladas por elas.</p>
<p>Verificada a aplicación dos criterios establecidos, a mesa elevará ó Concello en Pleno a proposta de adxudicación que considere pertinente.</p>
<p>Modelo de proposición.-D/Dª..., en nome propio (ou en representación de..., segundo acredita con...), veciño/a de..., con domicilio en..., r/... núm.... e con DNI nº..., informado do prego de cláusulas económico-administrativas e técnicas que rexerán na contratación de asistencia técnica para a realización do traballo de redacción do Plan Especial de Reforma Interior do contorno do mosteiro de Sanvador de Celanova, acéptao e obrígase a realiza-lo traballo por ... pesetas (en letra e cifra).-(Lugar, data e sinatura).</p>
<p>Celanova, 28 de outubro de 1997.</p>
<p>O alcalde</p>
<p>Rubricado</p>
<p>8259</p>

