---
date: '1997-04-18'
id: 57D2
page: 3673
number: 74
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 18 de marzo de 1997, do Xurado Provincial de Clasificación de Montes
  Veciñais en Man Común de Pontevedra, polo que se emprazan as partes
  interesadas no recurso contencioso-administrativo 02/0004482/1997, interposto
  por Manuel Vázquez Fernández.
range: Edicto
url: 'https://www.xunta.gal/dog/Publicados/1997/19970418/Anuncio57D2_gl.html'
---
<p>Con data 12 de marzo de 1997, o presidente do Xurado Provincial de Clasificación de Montes Veciñais en Man Común de Pontevedra recibe la Sala do Contencioso-Administrativo, Sección Segunda, do Tribunal Superior de Xustiza de Galicia, providencia pola que se admite o recurso contencioso-administrativo número 02/0004482/1997, interposto por Manuel Vázquez Fernández, contra acordos do Xurado Provincial de Clasificación de Montes Veciñais en Man Común, con datas 9-10-1996 e 18-11-1996, desestimatorios de solicitude de revisión de oficio e declaración de nulidade de resolución do mesmo xurado con data 18-11-1981, de clasificación dos montes Sobrán e Vilaxoán, do termo municipal de Vilagarcía de Arousa.</p>
<p>En consecuencia, esta presidencia acordou de conformidade co disposto no artigo 64 da Lei do 27 de decembro de 1956, reguladora da xurisdicción contencioso-administrativa modificada pola Lei 10/1992, do 30 de abril, a remisión do correspondente expediente administrativo á referida sala. O que se notifica para xeral coñecemento de tódalas persoas interesadas no procedemento, que quedan emprazadas para que poidan persoarse e comparecer en forma nos autos na Sala de Contencioso-Administrativo do Tribunal Superior de Xustiza no prazo de nove días.</p>
<p>Pontevedra, 18 de marzo de 1997.</p>
<p>José Luis Díez Yáñez</p>
<p>Presidente do Xurado Provincial de Clasificación de Montes Veciñais en Man Común</p>
<p>2929</p>

