---
date: '1997-04-18'
id: '5772'
page: 3652
number: 74
agency: 'CONSELLERÍA DE FAMILIA, MULLER E XUVENTUDE'
section: I. DISPOSICIÓNS XERAIS
title: >-
  Decreto 72/1997, do 10 de abril, polo que se modifica o 52/1994, do 4 de
  marzo, polo que se establece o réxime xeral de axudas e subvencións da
  Consellería de Familia, Muller e Xuventude en materia de formación, promoción
  do emprego e fomento da economía social.
range: Decreto
url: 'https://www.xunta.gal/dog/Publicados/1997/19970418/Anuncio5772_gl.html'
---
<p>O Decreto 52/1994, do 4 de marzo, establece o réxime xeral de axudas e subvencións da Consellería de Familia, Muller e Xuventude en materia de formación, promoción do emprego e fomento da economía social.</p>
<p>O Decreto 2/1994, do 13 de xaneiro, polo que se desenvolve a estructura orgánica da Consellería de Familia, Muller e Xuventude na súa redacción dada polo Decreto 33/1996, do 12 de xaneiro, establece a necesidade de poñer en marcha un instrumento capaz de interrelaciona-la oferta e a demanda de emprego que confira transparencia ó mercado de traballo e contribúa á competitividade de empresas e traballadores, no ámbito da posta en marcha das distintas políticas activas de emprego, en particular da formación ocupacional, promovendo a interconexión das iniciativas existentes no tecido social orientadas ó fomento do emprego.</p>
<p>O presente decreto responde á necesidade de proceder a regular dun xeito unificado tódalas liñas de actuación que na súa xestión ten atribuídas a Dirección Xeral de Formación e Emprego, relativas á coordinación das actividades de formación ocupacional, intermediación laboral e outras políticas activas de emprego.</p>
<p>Na súa virtude, por proposta da conselleira de Familia, Muller e Xuventude, oído o Consello Galego de Relacións Laborais e logo de deliberación do Consello da Xunta de Galicia na súa xuntanza do día dez de abril de mil novecentos noventa e sete,</p>
<p>DISPOÑO:</p>
<p>Artigo único.-Modifícase o Decreto 52/1994, do 4 de marzo, polo que se establece o réxime xeral de axudas e subvencións da Consellería de Familia, Muller e Xuventude en materia de formación, promoción do emprego autónomo e fomento da economía social, nos seguintes extremos.</p>
<p>1.1 Engádese, ó punto 1 do artigo 2 do Decreto 52/1994, do 4 de marzo, o apartado f), que quedará redactado do seguinte xeito:</p>
<p>f) Axudas ás accións relativas á intermediación laboral.</p>
<p>1.2 Engádese ó Decreto 52/1994, do 4 de marzo, o artigo 7 bis, que quedará redactado do seguinte xeito:</p>
<p>Artigo 7 bis.-Axudas ás accións de intermediación laboral.</p>
<p>1. Obxectivos.</p>
<p>Promove-las accións de intermediación laboral, consistentes en: información e direccionamento dos</p>
<p>demandantes de emprego, tratamento das demandas de emprego, captación de ofertas de traballo e intermediación entre a oferta e a demanda.</p>
<p>2. Beneficiarios.</p>
<p>Aquelas entidades públicas ou privadas que reúnan os requisitos que se establezan nas respectivas ordes de convocatoria.</p>
<p>3. Axudas.</p>
<p>Consistirán en subvencións financeiras polas accións realizadas referentes á información e direccionamento de demandantes, tratamento de demandas de emprego e captación de ofertas de traballo nos termos que se establezan nas respectivas ordes de convocatoria.</p>
<p>Disposicións derradeiras</p>
<p>Primeira.-Facúltase a conselleira de Familia, Muller e Xuventude para dictar cantas disposicións sexan necesarias para o desenvolvemento e execución do presente decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dez de abril de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>2972</p>

