---
date: '1997-11-20'
id: CA92
page: 11
number: 225
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 31 de outubro de 1997, da Secretaría Xeral da Consellería de
  Educación e Ordenación Universitaria, pola que se emprazan as partes
  interesadas no recurso contencioso-administrativo 01/0001516/1997, interposto
  por Juan Manuel Vales Rodríguez.
range: Resolución
url: 'https://www.xunta.gal/dog/Publicados/1997/19971120/AnuncioCA92_gl.html'
---
<p>O 23 de outubro de 1997 a Consellería de Educación e Ordenación Universitaria recibe da sección primeira da Sala do Contencioso-Administrativo do Tribunal Superior de Xustiza de Galicia, a providencia pola que se admite o recurso contencioso-administrativo nº 01/0001516/1997, interposto por Juan Manuel Vales Rodríguez, contra resolución da Dirección Xeral de Centros e Inspección Educativa (Consellería de Educación), do 30-5-1997, desestimatoria de recurso ordinario, sobre solicitude para exerce-la dirección de centros docentes públicos.</p>
<p>En consecuencia, esta secretaría xeral acordou nesta data e de conformidade co disposto no artigo 64 da Lei do 27 de decembro de 1956, reguladora da xurisdicción contencioso-administrativa, modificada pola Lei 10/1992, do 30 de abril, a remisión do correspondente expediente administrativo á referida sala, o que se lles notifica para xeral coñecemento a tódalas persoas interesadas no procedemento, e son emprazadas para que poidan comparecer en autos na sección primeira da Sala do Contencioso-Administrativo do Tribunal Superior de Xustiza de Galicia no prazo de nove días.</p>
<p>Santiago de Compostela, 31 de outubro de 1997.</p>
<p>Máximo García Serrano</p>
<p>Secretario xeral da Consellería de Educación</p>
<p>e Ordenación Universitaria</p>
<p>8645</p>

