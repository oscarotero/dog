---
date: '1997-11-20'
id: CAE2
page: 11
number: 225
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 5 de novembro de 1997, da Subdirección Xeral de Estradas, pola
  que se somete a información pública o estudio informativo e o estudio de
  efectos ambientais das obras de circunvalación interior de Monforte de Lemos.
  (Clave N/LU/96.1).
range: Resolución
url: 'https://www.xunta.gal/dog/Publicados/1997/19971120/AnuncioCAE2_gl.html'
---
<p>Aprobado tecnicamente, por resolución da Dirección Xeral de Obras Públicas e Transportes da Consellería de Política Territorial, Obras Públicas e Vivenda da Xunta de Galicia, con data do 7 de outubro de 1997, o estudio informativo de circunvalación interior de Monforte de Lemos, clave N/LU/96.1, sométese ó trámite de información pública, durante un período de trinta días hábiles, a partir da publicación deste anuncio no Boletín Oficial del Estado, co fin de que as persoas que o consideren oportuno</p>
<p>poidan formular por escrito ante o Servicio Provincial de Estradas de Lugo, as observacións que crean convenientes, de acordo co establecido no artigo 15.1º da Lei 4/1994, do 14 de setembro, de estradas de Galicia; sinálase que o citado estudio informativo se pode examinar durante o dito período, en horas hábiles de oficina, na Dirección Xeral de Obras Públicas e Transportes, no Servicio Provincial de Estradas de Lugo e no Concello de Monforte de Lemos.</p>
<p>Así mesmo sométese ó trámite de información pública o estudio de efectos ambientais contido no estudio informativo durante o período de quince días hábiles, a partir da publicación deste anuncio no Diario Oficial de Galicia, segundo o disposto na Lei 1/1995, do 2 de xaneiro, de protección ambiental de Galicia e no Decreto 327/1991, do 4 de outubro, de sometemento a declaración de efectos ambientais de Galicia; está a exposición ó público para este efecto na Comisión Provincial de Medio Ambiente de Lugo e no Concello de Monforte de Lemos.</p>
<p>Santiago de Compostela, 5 de novembro de 1997.</p>
<p>Guillermo Grandío Chao</p>
<p>Subdirector xeral de Estradas</p>
<p>97-9128</p>

