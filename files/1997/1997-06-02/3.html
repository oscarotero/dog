---
date: '1997-06-02'
id: CD66
page: 5
number: 104
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 128/1997, do 14 de maio, polo que se declara a utilidade pública e se
  dispón a urxente ocupación dos bens e dereitos afectados pola obra da nova
  estrada da PO-400 á nova ponte internacional sobre o río Miño, en Arbo (clave:
  N/PO/89.16.5.1.).
range: Decreto
url: 'https://www.xunta.gal/dog/Publicados/1997/19970602/AnuncioCD66_gl.html'
---
<p>Con data do 28 de abril de 1997 o director xeral de Obras Públicas e Transportes, por delegación do conselleiro de Política Territorial, Obras Públicas</p>
<p>e Vivenda, aprobou o proxecto da obra da nova estrada da PO-400 á nova ponte internacional sobre o río Miño, en Arbo (clave: N/PO/89.16.5.1.).</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo 2 do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada na referida declaración pola continuidade das actuacións no itinerario e por contar con financiamento da C.E. (Interreg II).</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día catorce de maio de mil novecentos noventa e sete,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto da obra da nova estrada PO-400 a nova ponte internacional sobre o río Miño, en Arbo. Clave: N/PO/89.16.5.1.</p>
<p>Santiago de Compostela, catorce de maio de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>4137</p>

