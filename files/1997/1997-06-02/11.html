---
date: '1997-06-02'
id: CD86
page: 5
number: 104
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de abril de 1997, da Delegación Provincial de Pontevedra,
  pola que se dispón o depósito e publicación, no Diario Oficial de Galicia, da
  acta da comisión paritaria do convenio colectivo do sector da construcción.
range: Resolución
url: 'https://www.xunta.gal/dog/Publicados/1997/19970602/AnuncioCD86_gl.html'
---
<p>Vista a acta da comisión paritaria do convenio colectivo para o sector da construcción da provincia de Pontevedra, do 18-3-1997, onde se acordan os criterios que se seguirán para determinados concellos no caso de que a festa local coincida cun día inhábil para o devandito sector da construcción, ó amparo do disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Segundo.-Dispoñe-la súa publicación no Diario Oficial de Galicia.</p>
<p>Vigo, 28 de abril de 1997.</p>
<p>Antonio Coello Bufill</p>
<p>Delegado provincial de Pontevedra</p>
<p>Comisión paritaria do convenio colectivo</p>
<p>da construcción da provincia de Pontevedra</p>
<p>Acta</p>
<p>En Vigo, o 18 de marzo de 1997, na sede da Asociación Provincial de Empresarios de la Construcción (APEC) reúnense as persoas que figuran á marxe, compoñentes da comisión paritaria, co obxecto de adecua-la xornada vixente para o ano 1997, de 1.768 horas de traballo efectivo, e tendo en conta que no calendario laboral vixente para o ano 1997, DOG do 13 de marzo e BOP do 17 do mesmo mes, existen algúns concellos onde a festa local coincide cun día inhábil para o dito sector, seguirase o seguinte criterio:</p>
<p>Nos concellos de Vigo, Vilagarcía de Arousa, Caldas de Reis, Silleda, Baiona e Mondariz, onde unha das dúas festividades de carácter local coincide nun día inhábil para o sector da construcción, pasarase ó día 18 de agosto.</p>
<p>Facúltase a Yolanda Carballo Muñoz, asesora, para a presentación do dito acordo para efectos da súa publicación no BOP de Pontevedra.</p>
<p>E sen nada máis que engadir, levántase a sesión e redáctase esta acta, que asinan en proba de conformidade os asistentes.</p>
<p>Asistentes.</p>
<p>UGT: José C. Rodríguez del Río, Ramón Misa Costas e Cesáreo del Campo Villar.</p>
<p>CC.OO.: Marcos González Oliveira.</p>
<p>CIG: Xosé Xoán Melón González e Alberto Fernández Campo.</p>
<p>APEC: Ricardo Mirón Gutiérrez, Anselmo Hernández Luján e José Liz Rodríguez.</p>
<p>Asesora: Yolanda Carballo Muñoz.</p>
<p>4176</p>

