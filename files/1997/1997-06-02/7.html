---
date: '1997-06-02'
id: CD76
page: 5
number: 104
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 28 de maio de 1997 pola que se convocan eleccións e se dictan normas
  para a renovación do consello regulador da indicación xeográfica protexida
  Ternera Gallega.
range: Orde
url: 'https://www.xunta.gal/dog/Publicados/1997/19970602/AnuncioCD76_gl.html'
---
<p>O Decreto 835/1972, do 23 de marzo (BOE nº 87, do 11 de abril) polo que se aproba o Regulamento da Lei 25/1970, do Estatuto da viña, o viño e dos alcois, establece no seu artigo 89.3º, en relación cos vocais dos consellos reguladores das denominacións de orixe, que os seus cargos serán renovados cada catro anos, e poderán ser reelixidos.</p>
<p>Posteriormente polo Real decreto 1573/1985, do 1 de agosto, regúlanse as denominacións xenéricas e específicas en productos agroalimentarios; (en aplicación da disposición adicional 5ª da Lei 25/1970) e polo Real decreto 728/1988, do 8 de xullo, a normativa á que deben axustarse as denominacións de orixe, xenéricas e específicas de productos agroalimentarios non vínicos.</p>
<p>Pola súa vez o Regulamento (CEE) 2081/1992, do 14 de xullo, establece a protección das indicacións xeográficas e das denominacións de orixe dos productos agrícolas e alimenticios no ámbito da Unión Europea; e a orde do Ministerio de Agricultura, Pesca e Alimentación, do 25 de xaneiro de 1994, precisa a correspondencia entre a lexislación española e a europea nesta materia.</p>
<p>No caso particular da denominación Ternera Gallega, foi inscrita no Rexistro de Indicacións Xeográficas Protexidas establecido pola citada normativa comunitaria, mediante o Regulamento (CE) nº 2400/1996, da Comisión, do 17 de decembro.</p>
<p>Ademais, o Regulamento da indicación xeográfica protexida Ternera Gallega e do seu consello regulador, aprobado por orde da Consellería de Agricultura, Gandería e Montes do 3 de novembro de 1994, prevé a constitución do consello regulador desta denominación.</p>
<p>Para a constitución dos consellos reguladores deben observarse, en todo caso, as prescricións que sexan de aplicación contidas no Real decreto 2004/1979, do 13 de xullo, modificado polo Real decreto 3182/1980, do 30 de decembro; tendo en conta que, de conformidade co previsto no artigo 30.I. 3º e 4º do Estatuto de autonomía de Galicia e no Real decreto 4189/1982, do 29 de decembro, de transferencia de funcións e servicios da Administración do Estado á Comunidade Autónoma de Galicia en materia de denominacións de orixe, viticultura e enoloxía, a competencia para constituír aqueles corresponde a esta Comunidade Autónoma respecto das denominacións de calidade do seu exclusivo ámbito territorial.</p>
<p>Por iso, tendo presente que o actual consello regulador da indicación xeográfica protexida Ternera Gallega; nomeado con carácter provisional por orde da Consellería de Agricultura, Gandería e Montes, do 30 de decembro de 1993, cumpriu cos cometidos que na citada orde se lle asignaron, resulta necesario proceder á convocatoria de eleccións para elixi-los cargos de</p>
<p>vocais do devandito consello, trala proposta efectuada polo propio consello regulador con base no acordo tomado na súa sesión do 21 de marzo de 1997.</p>
<p>En consecuencia, en uso das facultades que me confire a Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Capítulo I</p>
<p>Normas xerais</p>
<p>Artigo 1º</p>
<p>Pola presente orde convócanse eleccións para a renovación do consello regulador da indicación xeográfica protexida Ternera Gallega.</p>
<p>Artigo 2º</p>
<p>Integran a Administración electoral para a citada denominación, a Xunta Electoral Central, a Xunta Electoral da Denominación e as mesas electorais.</p>
<p>Artigo 3º</p>
<p>1. A Xunta Electoral Central, con sede nos servicios centrais da Consellería de Agricultura, Gandería e Montes, en Santiago de Compostela, estará composta por:</p>
<p>Presidente: o secretario xeral da Consellería de Agricultura, Gandería e Montes ou o subdirector xeral en quen delegue.</p>
<p>Vocais:</p>
<p>-O xefe do Servicio Técnico Xurídico dos servicios centrais da Consellería de Agricultura, Gandería e Montes.</p>
<p>-O xefe do Servicio de Promoción Agroalimentaria dos servicios centrais da Consellería de Agricultura, Gandería e Montes.</p>
<p>-Tres representantes, como máximo, das organizacións profesionais agrarias de ámbito galego, para esta denominación.</p>
<p>-Tres representantes, como máximo, das asociacións empresariais do sector cárnico de vacún, para esta denominación.</p>
<p>-Tres representantes, como máximo, das cooperativas e sociedades agrarias de transformación (SAT) do sector cárnico de vacuno, para esta denominación.</p>
<p>Secretario: un letrado da Consellería de Agricultura, Gandería e Montes.</p>
<p>2. A Xunta Electoral da Denominación, con sede nos servicios centrais da Consellería de Agricultura, Gandería e Montes, en Santiago de Compostela, estará composta por:</p>
<p>Presidente: o xefe do Servicio de Industrias e Comercialización Agroalimentaria (ICA), ou persoa en quen delegue.</p>
<p>Vocais:</p>
<p>-Un letrado do Servicio Técnico Xurídico, da Consellería de Agricultura, Gandería e Montes.</p>
<p>-O xefe do Departamento de Promoción, da Consellería de Agricultura, Gandería e Montes.</p>
<p>-Tres representantes, como máximo, das organizacións profesionais agrarias de ámbito galego, para esta denominación.</p>
<p>-Tres representantes, como máximo, das asociacións empresariais do sector cárnico de vacún, para esta denominación.</p>
<p>-Tres representantes, como máximo, das cooperativas e sociedades agrarias de transformación (SAT) do sector cárnico de vacún, para esta denominación.</p>
<p>Secretario: un letrado da Consellería de Agricultura, Gandería e Montes.</p>
<p>3. Por cada un dos membros das citadas xuntas electorais designarase un suplente.</p>
<p>4. Os membros das xuntas electorais citadas non poderán ser coincidentes.</p>
<p>5. Se os candidatos presentados para formaren parte da Xunta Electoral Central e da Xunta Electoral da Denominación fosen máis do número fixado como máximo nos puntos 1 e 2 deste artigo, farase un sorteo público o mesmo día en que está prevista a súa designación, segundo o calendario electoral establecido no anexo I, (D+2+2). Neste sorteo procurarase que as entidades que non acaden representatividade nunha das xuntas a teñan na outra, para que participen o maior número posible delas.</p>
<p>6. Os membros da Xunta Electoral Central e da Xunta Electoral da Denominación que asistan ás súas reunións, terán dereito a percibi-las seguintes indemnizacións:</p>
<p>-Por asistencia:</p>
<p>Presidente: 8.300 ptas./día.</p>
<p>Vocais e secretario: 5.500 ptas./día.</p>
<p>-Por desprazamento: 24 ptas./km.</p>
<p>Artigo 4º</p>
<p>1. A presentación de candidatos como representantes das organizacións profesionais agrarias, asociacións empresariais, cooperativas ou unións destas e sociedades agrarias de transformación (SAT), requirirá, en cada caso, os requisitos seguintes:</p>
<p>a) As organizacións profesionais agrarias presentarán:</p>
<p>-Certificación da formalización do depósito dos seus estatutos.</p>
<p>-Acordo do órgano de goberno da organización, propoñendo os representantes e os seus suplentes.</p>
<p>-Número de fax onde se lle poidan dirixi-las comunicacións e convocatorias pertinentes.</p>
<p>b) As asociacións empresariais e cooperativas ou unión destas e sociedades agrarias de transformación relacionadas con cada sector:</p>
<p>-Acordo do consello rector ou órgano de goberno propoñendo os representantes e ós seus suplentes.</p>
<p>-Número de fax onde se lle poidan dirixi-las comunicacións e convocatorias pertinentes.</p>
<p>2. No suposto de organizacións profesionais agrarias, asociacións empresariais, cooperativas ou sociedades agrarias de transformación integradas noutras de ámbito superior, aquelas unicamente poderán presentar candidatos se estas non o fixeran.</p>
<p>3. As candidaturas á Xunta Electoral Central e á Xunta Electoral da Denominación presentaranse na Dirección Xeral de Producción Agropecuaria e Industrias Agroalimentarias da Consellería de Agricultura, Gandería e Montes, en Santiago de Compostela, no prazo de dous días contados desde o día 2 de xuño de 1997 (día D), de acordo co establecido no calendario fixado no anexo I.</p>
<p>A designación realizaraa o director xeral de Producción Agropecuaria e Industrias Agroalimentarias da Consellería de Agricultura, Gandería e Montes e publicaranse o día (D+2+2), ambas no taboleiro de anuncios da Consellería de Agricultura, Gandería e Montes, nos servicios centrais, en Santiago de Compostela.</p>
<p>Fronte á dita designación poderase interpoñer recurso ordinario ante o conselleiro de Agricultura, Gandería e Montes, no prazo de tres días (D+4+3), quen resolverá no prazo de dous días (D+7+2).</p>
<p>4. A constitución da Xunta Electoral Central e da Xunta Electoral da Denominación terá lugar o día 13-6-1997, (D+11).</p>
<p>5. Todas aquelas persoas (tanto titulares como suplentes) que sexan membros da Xunta Electoral Central e da Xunta Electoral da Denominación non poderán presentarse despois como candidatos a vocais do consello regulador da I.X.P. Ternera Gallega.</p>
<p>6. Para efectos de lograr unha maior operatividade no desenvolvemento do proceso electoral procurarase que as reclamacións e recursos previstos no calendario fixado no anexo I se presenten no Rexistro da Consellería de Agricultura, Gandería e Montes, en San Caetano (Santiago de Compostela) antes das 14 horas; ou ante o secretario da Xunta Electoral correspondente, no mesmo lugar, antes das 21 horas do último día do prazo de presentación.</p>
<p>Artigo 5º.-Funcións das xuntas.</p>
<p>1. Funcións da Xunta Electoral Central.</p>
<p>-A organización, coordinación e vixilancia do cumprimento das funcións asignadas á Xunta Electoral da Denominación.</p>
<p>-Cursar instruccións de obrigado cumprimento á Xunta Electoral da Denominación.</p>
<p>-Resolver con carácter vinculante as consultas que lle eleve a Xunta Electoral da Denominación.</p>
<p>-Revogar, de oficio ou por instancia de parte, as decisións da Xunta Electoral da Denominación.</p>
<p>-Resolve-las queixas e reclamacións que se lle dirixan, sempre e cando non sexan competencia da Xunta Electoral da Denominación.</p>
<p>-Resolve-los recursos que se interpoñan en relación coa aprobación definitiva dos censos definitivos, coa proclamación dos candidatos, así como coa proclamación dos vocais electos.</p>
<p>-Proclamación definitiva dos candidatos e proclamación definitiva dos vocais electos.</p>
<p>-Corrixi-las infraccións que se produzan no proceso electoral, sempre que non sexan constitutivas de delito</p>
<p>e impoñer multas ata a contía máxima prevista no artigo 153 da Lei orgánica 5/1985, do 19 de xuño, do réxime electoral xeral.</p>
<p>-Calquera outra que lle atribúa a presente orde.</p>
<p>2. Funcións da Xunta Electoral da Denominación.</p>
<p>-Determina-las sedes das mesas electorais.</p>
<p>-Publica-los censos de electores inscritos nos rexistros da denominación e exposición deles na sede do consello regulador, servicios centrais e delegacións provinciais da Consellería de Agricultura, Gandería e Montes e axencias de Extensión Agraria onde estea previsto situa-las mesas electorais.</p>
<p>-Decidir sobre as queixas e reclamacións en relación coas ditas listas.</p>
<p>-Aprobación dos censos definitivas.</p>
<p>-Recepción das candidaturas a vocais do consello regulador.</p>
<p>-Proclamación provisional de candidatos.</p>
<p>-Designación dos compoñentes das mesas electorais e comunicación ós interesados.</p>
<p>-Vixilancia das votacións.</p>
<p>-Garanti-la transparencia e obxectividade do proceso electoral.</p>
<p>-Calquera outra que lle atribúa a presente orde.</p>
<p>Capítulo II</p>
<p>Censos</p>
<p>Artigo 6º.-Constitución.</p>
<p>1. Os censos electorais elaborados polo Consello Regulador da I.X.P. Ternera Gallega estarán constituídos por todos e cada un dos titulares inscritos nos rexistros correspondentes do consello regulador, e segundo a normativa vixente ó respecto.</p>
<p>Deberán figurar ordenados por municipios e alfabeticamente.</p>
<p>2. A representación por sectores estará composta por:</p>
<p>-Sector productor:</p>
<p>Censo A: constituído polos titulares de explotacións gandeiras inscritos no rexistro de ganderías do consello regulador.</p>
<p>Censo B: constituído polos titulares de cebadeiros inscritos no rexistro de cebadeiros do consello regulador.</p>
<p>-Sector industrial:</p>
<p>Censo C: constituído polos titulares de industrias cárnicas inscritas no rexistro de matadoiros do consello regulador. (Clasificaranse os matadoiros inscritos en dous subcensos, segundo o número de canais certificadas durante 1996, en maiores e menores de 250 canais certificadas polo C.R.).</p>
<p>Censo D: constituído polos titulares de industrias cárnicas inscritas no rexistro de salas de desfeita do consello regulador.</p>
<p>3. O número de vocais correspondente a cada un dos censos e subcensos citados será o establecido no anexo IV.</p>
<p>Artigo 7º</p>
<p>Para figurar nos censos respectivos será necesario reuni-las seguintes condicións:</p>
<p>a) Estar inscrito nos rexistros correspondentes do consello regulador antes da data de publicación da presente orde.</p>
<p>b) Non estar inhabilitado no exercicio do dereito de sufraxio activo.</p>
<p>Artigo 8º</p>
<p>A Xunta Electoral da Denominación, unha vez recibidos do consello regulador os censos correspondentes e despois das comprobacións que considere oportunas, dilixenciará, coas sinaturas do secretario da dita xunta e o conforme do seu presidente, tódolos censos, e ordenará a súa exposición o día (D+14) nos lugares seguintes: sede do consello regulador, servicios centrais e delegacións provinciais da Consellería de Agricultura, Gandería e Montes, e axencias de Extensión Agraria onde estea previsto situa-las mesas electorais.</p>
<p>Os censos expostos na sede do consello regulador, nos servicios centrais e nas delegacións provinciais da Consellería de Agricultura, Gandería e Montes comprenderán a totalidade da denominación. Os censos expostos nas axencias de Extensión Agraria correspondentes comprenderán só os da súa respectiva circunscrición.</p>
<p>A presentación de reclamacións e recursos ós censos, así como a súa resolución, axustarase ó calendario establecido no anexo I.</p>
<p>Artigo 9º</p>
<p>A remisión dos censos provisionais ós lugares citados no artigo anterior deberá realizarse xuntando oficio do secretario da Xunta Electoral da Denominación, segundo o modelo que figura no anexo III.</p>
<p>Capítulo III</p>
<p>Presentación de candidatos a vocais do consello regulador e proclamación destes</p>
<p>Artigo 10º</p>
<p>1. O número de vocais do consello regulador da indicación xeográfica protexida Ternera Gallega será o seguinte:</p>
<p>* 7 vocais en representación do sector productor.</p>
<p>* 7 vocais en representación do sector industrial.</p>
<p>2. Para a elección dos vocais representativos dos censos a que se refire o artigo 6 serán electores e elixibles os pertencentes a cada un dos ditos censos, sempre e cando non se encontren incursos nas causas de inelixibilidade previstas nos artigos 6 e 7 da Lei orgánica 5/1985, do réxime electoral xeral.</p>
<p>3. No caso de que un mesmo titular figure inscrito en varios censos, poderá ser elector en todos eles. En cambio só poderá ser elixible por un único censo, debendo o interesado optar polo que máis lle interese, segundo a súa vontade.</p>
<p>4. As candidaturas presentaranse mediante lista pechada de candidatos, constando dun suplente para cada titular.</p>
<p>5. No caso das persoas xurídicas inscritas, o candidato a vocal será a propia persoa xurídica, que estará representada no consello regulador (en caso de resultar elixida) polo seu representante con poder notarial especial para o efecto.</p>
<p>6. O número de vocais que se elixirán é o que figura no anexo IV, respectando a representatividade por censos e subcensos, tal e como se detalla no citado anexo. A atribución das vocalías en función dos resultados do escrutinio realizarase conforme as regras previstas no artigo 163.1º da L.O. 5/1985, do réxime electoral xeral.</p>
<p>7. En ningún caso unha mesma persoa física ou xurídica poderá ter no consello regulador dobre representación, nin directamente nin a través de firmas filiais ou socios dela tal como se determina no artigo 37 do Regulamento da I.X.P. Ternera Gallega.</p>
<p>8. As candidaturas para a elección de vocais do consello regulador que vaian representar a cada un dos censos presentaranse mediante solicitude de proclamación ante a correspondente Xunta Electoral da Denominación no prazo de cinco días (D+30+5).</p>
<p>Artigo 11º</p>
<p>1. Poderán propoñer candidaturas as cooperativas, unións de cooperativas, sociedades agrarias de transformación, organizacións profesionais agrarias, asociacións profesionais e os independentes que sexan avalados polo menos polo 5 por 100 do total de electores do censo de que se trate.</p>
<p>2. Ninguna cooperativa, unión de cooperativas, sociedade agraria de transformación, organización profesional agraria ou asociación profesional poderá presentar máis dunha lista de candidatos para o mesmo censo. Na presentación destas candidaturas non poderán empregarse símbolos ou identificacións propios de partidos políticos ou referencias alusivas ó nome da I.X.P. Ternera Gallega.</p>
<p>3. Ningún inscrito poderá presentarse en máis dunha lista de candidatos, considerándose no seu caso unicamente válida a primeira candidatura presentada.</p>
<p>4. Os candidatos deberán xustificar mediante declaración xurada que non se atopan incursos en ningunha causa de inelixibilidade.</p>
<p>Artigo 12º</p>
<p>1. Ningunha organización profesional agraria, asociación profesional, cooperativa ou S.A.T. integrada noutra superior poderá presentar lista propia de candidatos se o fai a de maior ámbito.</p>
<p>As listas que presenten as organizacións profesionais agrarias ou asociacións profesionais, deberán ir subscritas por aqueles que ostenten a súa representación, de acordo cos seus estatutos.</p>
<p>As demais candidaturas serán presentadas polos seus promotores. A identidade dos asinantes, no suposto de presentación polos electores, acreditarase ante a Xunta Electoral da Denominación, que comprobará se os propostos e adheridos figuran no censo correspondente.</p>
<p>2. As listas presentaranse ante a Xunta Electoral da Denominación expresando claramente os datos seguintes:</p>
<p>a) O nome da candidatura.</p>
<p>b) O nome e apelidos dos candidatos, tanto titulares como suplentes.</p>
<p>c) A orde de colocación dos candidatos dentro de cada lista.</p>
<p>A Secretaría da Xunta Electoral da Denominación realizará dilixencia na que faga constar a data e hora da presentación e expedirá recibo dela.</p>
<p>A cada lista asignaráselle un número correlativo coa orde de presentación.</p>
<p>d) As listas deberán presentarse acompañadas das declaracións de aceptación das candidaturas, subscritas polos candidatos, que deberán reuni-las condicións de elixibilidade.</p>
<p>No caso das persoas xurídicas, tamén se xuntará acordo do órgano directivo polo cal propoñen o seu representante.</p>
<p>e) Será requisito indispensable para a admisión das candidaturas por parte da Xunta Electoral da Denominación o nomeamento, para cada lista, dun representante con domicilio en Santiago de Compostela, que será o encargado de realizar tódalas xestións da respectiva candidatura ante a Xunta Electoral da Denominación, así como o chamado a recibi-las notificacións que esta poida realizar.</p>
<p>O domicilio do representante, que poderá ser ou non candidato, farase constar ante a secretaría da Xunta Electoral da Denominación no momento da presentación da candidatura.</p>
<p>Artigo 13º</p>
<p>Finalizado o prazo de presentación, as candidaturas quedarán proclamadas provisionalmente o día (D+37), salvo causa de inelixibilidade ou non inclusión no censo, circunstancia que, por instancia de calquera persoa que o acredite ou de oficio, determinará a exclusión do candidato pola Xunta Electoral da Denominación.</p>
<p>Artigo 14º</p>
<p>1. Unha vez proclamadas provisionalmente as distintas candidaturas, a Xunta Electoral da Denominación acordará a súa exposición nos mesmos lugares establecidos para a exhibición dos censos.</p>
<p>2. Expostas as distintas candidaturas, poderán presentarse reclamacións ante a Xunta Electoral da Denominación dentro dos dous días seguintes (D+37+2) á proclamación provisional das candidaturas.</p>
<p>A Xunta Electoral da Denominación deberá resolver estas reclamacións nos tres días seguintes (D+39+3).</p>
<p>Contra os acordos da Xunta Electoral da Denominación cabe recurso ante a Xunta Electoral Central no prazo de dous días (D+42+2), tendo a dita xunta dous días para resolver (D+44+2).</p>
<p>Capítulo IV</p>
<p>Da campaña electoral</p>
<p>Artigo 15º</p>
<p>1. Enténdese por campaña electoral, para os efectos desta orde, o conxunto de actividades lícitas levadas a cabo polos candidatos encamiñadas á captación de sufraxios.</p>
<p>2. A campaña electoral comezará o día 19-7-1997 (D+47) e finalizará o día 1-8-1997 (D+60).</p>
<p>3. Terminará, en todo caso, ás 24 horas do día 1-8-1997, non podéndose realizar desde entón propaganda de ningún xénero a favor de ningunha candidatura.</p>
<p>Capítulo V</p>
<p>Das papeletas e sobres</p>
<p>Artigo 16º</p>
<p>As papeletas serán facilitadas pola Xunta Electoral da Denominación ás mesas electorais correspondentes contra recibo asinado polo seu presidente.</p>
<p>En cada mesa electoral deberá instalarse unha urna para cada un dos censos determinados no artigo 6, cos distintivos «Censo A», «Censo B», «Censo C», «Censo D».</p>
<p>As papeletas confeccionaranse en diferentes cores: branca para o censo A, azul para o censo B, amarela para o censo C e verde para o censo D. O formato das papeletas será o que se indica como exemplo no anexo V. En ningún caso o número de papeletas recibidas polos presidentes dunha mesa poderá ser inferior ó dobre dos electores correspondentes a cada mesa electoral.</p>
<p>Artigo 17º</p>
<p>Os sobres confeccionaranse nas mesmas cores que as papeletas dos diferentes censos. O formato será o que se indica no anexo VI.</p>
<p>Artigo 18º</p>
<p>Cada papeleta conterá unha única candidatura.</p>
<p>Capítulo VI</p>
<p>Dos apoderados e interventores</p>
<p>Artigo 19º</p>
<p>1. Os representantes de cada unha das candidaturas que se presentan a estas eleccións poderán apoderar a calquera español maior de idade e que se encontre en pleno exercicio dos seus dereitos civís e políticos, co obxecto de que ostente a representación da candidatura correspondente para tódolos efectos electorais.</p>
<p>2. O dito apoderamento formalizarase ante a secretaría da Xunta Electoral da Denominación, que expedirá a correspondente credencial conformada de acordo co modelo que figura no anexo VII.</p>
<p>3. Os apoderados estarán obrigados a mostra-las súas credenciais e DNI ós membros das mesas electorais como requisito indispensable para poder exerce-los dereitos previstos na Lei 5/1985.</p>
<p>Artigo 20º</p>
<p>1. Igualmente, poderán os representantes de cada candidatura nomear dous interventores por cada mesa electoral mediante a expedición de credenciais conformadas por cuadruplicado, de acordo co modelo que figura no anexo VIII. A designación dos ditos interventores poderá realizarse como máximo dentro dos tres días anteriores ó da votación.</p>
<p>2. Para ser designado interventor é preciso estar inscrito no censo electoral da correspondente mesa, ante a que exercerán o seu dereito de sufraxio.</p>
<p>3. Un interventor, dos dous designados para cada mesa, poderá asistir á mesa electoral e participar nas súas deliberacións, con voz pero sen voto, e exerce-los demás dereitos previstos na Lei 5/1985.</p>
<p>4. Para os efectos do disposto no punto anterior, os interventores dunha mesma candidatura, acreditados ante a mesa, poderán substituírse libremente entre si.</p>
<p>Capítulo VII</p>
<p>Das mesas electorais e a súa constitución</p>
<p>Artigo 21º</p>
<p>1. As mesas electorais son os órganos encargados de presidi-las votacións, realiza-lo escrutinio, publica- los resultados e velar pola pureza do sufraxio.</p>
<p>Estarán integradas por un presidente e dous vocais, designados pola Xunta Electoral da Denominación, por sorteo entre os electores que, sendo maiores de idade e menores de 65 anos, saiban ler e escribir. O presidente de cada mesa deberá ter, como mínimo, a titulación de graduado escolar ou equivalente.</p>
<p>2. Os membros das mesas electorais teñen dereito á indemnización de 8.300 ptas./día, tanto o presidente como os vocais, que se lles aboarán ó longo da xornada electoral.</p>
<p>3. Igualmente procederase ó nomeamento de dous suplentes por cada un dos membros da mesa.</p>
<p>4. En cada mesa electoral nomearase un funcionario por parte da Xunta Electoral da Denominación, coas misións de abrir e pechar o local electoral, pagarlle ós membros da mesa a indemnización á que teñen dereito, recolle-lo sobre coa documentación electoral e calquera outra que lle poida asigna-la Xunta Electoral ou que estea prevista na presente orde.</p>
<p>Artigo 22º</p>
<p>1. Os cargos de presidente e vocal das mesas electorais son obrigatorios. Non poderán exercelos aquelas persoas que se presenten como candidatos.</p>
<p>2. Unha vez realizada a súa designación, deberá serlle notificada ós interesados no prazo de cinco días (D+46+5), os que disporán dun prazo de cinco días (D+51+5) para alegaren ante a Xunta Electoral da Denominación causa xustificada e documentada que lles impida acepta-lo cargo. A Xunta Electoral da Denominación resolverá no prazo de dous días (D+56+2) e sen ulterior recurso.</p>
<p>Artigo 23º</p>
<p>O número de mesas electorais existentes será fixado pola Xunta Electoral da Denominación, atendendo en</p>
<p>todo caso a facilitarlles ós electores o exercicio do dereito de sufraxio.</p>
<p>Artigo 24º</p>
<p>1. O presidente e os vocais de cada mesa electoral, así como os seus suplentes, reuniranse ás oito horas do día (D+62) no local designado para a votación.</p>
<p>2. Se o presidente non acudise substituirao o primeiro suplente. No caso de faltar este, substituirao segundo suplente e se este tampouco acudise tomará posesión como presidente, o primeiro vocal ou o segundo por esta orde. Os vocais que non acudisen ou que tomasen posesión como presidentes serán substituídos polos seus suplentes.</p>
<p>3. En ningún caso poderá constituírse a mesa sen a presencia dun presidente e dous vocais. No caso de que non se poida cumprir este requisito, os membros da mesa presentes e os suplentes que acudisen escribirán e subscribirán unha declaración dos feitos acontecidos, que se enviará de inmediato á Xunta Electoral da Denominación, quen nomeará as persoas máis idóneas para constituí-la mesa electoral.</p>
<p>4. Reunidos o presidente e os vocais, recibirán entre as oito e as oito trinta horas as credenciais dos interventores que se presenten. Se se presentasen na mesa despois das oito trinta horas, o presidente non lles dará posesión do seu cargo.</p>
<p>5. Ás oito trinta horas o presidente redactará a acta de constitución da mesa (segundo modelo que figura no anexo IX), asinada por el, os vocais e os interventores se os houbese, entregando unha copia dela ó representante, apoderado ou interventor que a reclame.</p>
<p>Na acta expresarase necesariamente con qué persoas queda constituída a mesa en concepto de membros dela e a relación nominal dos interventores, se os houbese, con indicación da candidatura que representan.</p>
<p>Así mesmo, farase constar calquera incidente que afecte a orde no local electoral e o nome e apelidos de quen os provocou.</p>
<p>O presidente da mesa terá dentro do local autoridade plena para conserva-la orde e asegura-la liberdade dos electores e mante-la observancia da lei.</p>
<p>Artigo 25º</p>
<p>A determinación dos locais correspondentes a cada mesa electoral será efectuada pola Xunta Electoral da Denominación.</p>
<p>Capítulo VIII</p>
<p>Da votación, escrutinio e redacción de actas</p>
<p>Artigo 26º</p>
<p>Redactada a acta de constitución da mesa, a votación iniciarase ás nove horas e continuará sen interrupción ata as vinte horas.</p>
<p>Só por causa de forza maior poderá non iniciarse ou suspenderse, unha vez comezado, o acto de votación, sempre baixo a responsabilidade do presidente da mesa, quen resolverá ó respecto en escrito razoado, enviándoo o mesmo día da votación, inmediatamente despois de redactado, á Xunta Electoral da Denominación, para que esta poida comproba-la certeza dos</p>
<p>motivos e declare ou esixa as responsabilidades a que houbese lugar.</p>
<p>En poder do presidente da mesa quedará copia do escrito.</p>
<p>No caso de suspensión da votación non se terán en conta os votos emitidos nin se procederá ó seu escrutinio. O presidente ordenará a destrucción das papeletas depositadas na urna, consignando este extremo no escrito ó que se refire o parágrafo anterior.</p>
<p>Artigo 27º</p>
<p>O dereito a votar acreditarase pola inscrición do elector nas listas certificadas do censo e pola demostración da súa identidade mediante DNI, pasaporte ou permiso de conducir nos que apareza a fotografía do titular.</p>
<p>Artigo 28º</p>
<p>1. A votación será persoal e secreta; o presidente anunciará o seu inicio coas palabras «comeza a votación». Os electores acercaranse un a un á mesa manifestando o seu nome e apelidos. Despois de examina-las listas do censo electoral, comprobar que nelas figura o nome do votante, así como a súa identidade, e anotar que se presentou a votar, o elector entregaralle directamente ó presidente a papeleta introducida no sobre da cor que lle corresponda.</p>
<p>2. Os electores que non saiban ler ou que, por defecto físico, estean impedidos para elixi-la papeleta ou colocala dentro do sobre e para entregala ó presidente da mesa poden servirse doutra persoa para iso.</p>
<p>Artigo 29º</p>
<p>1. Os electores que prevexan que na data da votación non se atopasen na localidade onde lles corresponde exerce-lo seu dereito de voto ou que non poidan acudir persoalmente poderán emiti-lo voto por correo, logo de solicitude á Xunta Electoral da Denominación e cumprindo cos requisitos seguintes:</p>
<p>-A solicitude poderá presentarse a partir da data de exposición dos censos definitivos e ata o décimo día anterior ó da votación.</p>
<p>-A solicitude deberá formularse persoalmente ante a secretaría da Xunta Electoral da Denominación, que esixirá ó solicitante a exhibición do documento nacional de identidade; ou por escrito, xuntando fotocopia del.</p>
<p>-En suposto de enfermidade ou incapacidade que impida a formulación persoal da solicitude, esta poderá realizarse por persoa debidamente autorizada polo elector, acreditando aquela a súa identidade e representación mediante documento autenticado ante notario.</p>
<p>2. Recibida a solicitude, a secretaría da Xunta Electoral da Denominación comprobará a inscrición do solicitante no censo, practicará a anotación correspondente nel, co fin de que o día das eleccións non se realice o voto persoalmente, e expedirá certificado conforme o voto será realizado por correo.</p>
<p>3. Unha vez dispoñibles as papeletas e os sobres electorais, a Xunta Electoral da Denominación remitiras ó domicilio do elector, xunto co certificado citado no páragrafo anterior e un sobre no que figure a dirección da mesa na que lle corresponde votar.</p>
<p>4. Unha vez que o elector elixa a papeleta de voto, introduciraa no sobre de votación. Pola súa vez, este sobre, xunto co certificado ó que fai referencia o parágrafo 3º, introducirase no sobre no que figura a dirección da mesa, o cal se remitirá por correo certificado á Xunta Electoral da Denominación, quen conservará ata o día da votación toda a correspondencia dirixida ás mesas, dándolles traslado dela ás dez (10) horas da mañá do día (D+62).</p>
<p>Artigo 30º</p>
<p>Ás vinte horas o presidente anunciará o remate da votación e non permitirá a entrada no local a ninguén. Preguntará se algún dos electores presentes non votou aínda, admitindo os votos dos que se atopen dentro do local. A continuación votarán os interventores e os membros da mesa, (primeiro os vocais e finalmente o presidente).</p>
<p>Artigo 31º</p>
<p>Finalizada a votación, o presidente da mesa declararaa pechada e comezará o escrutinio, extraendo as papeletas da urna e lendo en voz alta o nome dos candidatos votados.</p>
<p>O presidente porá de manifesto cada papeleta, unha vez lida, ós vocais e interventores e ó final confrontarase o número total de papeletas co de votantes anotados.</p>
<p>Son votos nulos:</p>
<p>a) Os votos emitidos en papeleta ou sobre non oficial.</p>
<p>b) Os votos en que, por calquera causa, non se puidese determinar inequivocamente a candidatura sinalada ou conteñan máis dunha candidatura.</p>
<p>Son votos en branco:</p>
<p>Os sobres que non conteñan ningunha candidatura.</p>
<p>Artigo 32º</p>
<p>Feito o reconto de votos segundo as operacións anteriores, o presidente preguntará se hai algunha protesta que facer contra o escrutinio. Se non se fixeran, ou despois de resoltas pola maioría da mesa as presentadas, anunciará en voz alta o resultado, especificando o número de votantes, o de votos válidos, o de votos nulos, o de votos en branco e o de votos obtidos por cada candidatura.</p>
<p>As papeletas extraídas das urnas destruiranse en presencia dos asistentes, con excepción daquelas ás que se lles negou a validez ou foron obxecto de reclamación, que serán unidas á acta unha vez rubricadas polos membros da mesa.</p>
<p>Concluídas as operacións, o presidente, os vocais e os interventores da mesa, se os houbese, asinarán a acta da sesión, na que se expresarán detalladamente o número de electores segundo as listas do censo electoral, o dos electores que votaron, o dos votos válidos, o dos votos nulos, o dos votos en branco e o dos votos obtidos por cada candidatura, consignando sumariamente as reclamacións ou protestas formuladas, as resolucións dadas pola mesa e as incidencias, se as houbese, con indicación dos nomes e apelidos dos que as produciron (anexo X, modelo de acta de escrutinio).</p>
<p>Artigo 33º</p>
<p>Acto seguido expedirase certificación dos resultados e fixarase en lugar visible do local no que se realizou a votación. A continuación, a mesa preparará a documentación electoral, que se distribuirá en dous sobres.</p>
<p>O primeiro sobre conterá o expediente electoral, composto polos seguintes documentos:</p>
<p>a) Orixinal da acta de constitución da mesa.</p>
<p>b) Relación de interventores.</p>
<p>c) Lista do censo electoral.</p>
<p>d) Listas numeradas dos votantes e das papeletas ás que se lles negase validez ou foran obxecto dalgunha reclamación.</p>
<p>e) Acta de escrutinio e certificación dela, se a solicitase quen teña dereito a ela.</p>
<p>O segundo sobre conterá copia da documentación anteriormente citada.</p>
<p>Unha vez pechados os sobres, o presidente, os vocais e os interventores asinaranos por riba dos pregues que os pechan.</p>
<p>Artigo 34º</p>
<p>1. Unha vez preparada a correspondente documentación, o presidente, acompañado polos vocais e interventores que o desexen, entregará á Xunta Electoral da Denominación o primeiro sobre.</p>
<p>O segundo sobre quedará en poder do funcionario da Consellería de Agricultura, Gandería e Montes presente no proceso, quen o entregará á dita Xunta Electoral.</p>
<p>2. Para os efectos de facilita-la entrega, os presidentes desprazaranse á correspondente delegación provincial da Consellería de Agricultura, Gandería e Montes, onde se coordinará e centralizará a recollida dos sobres coa documentación electoral, que serán entregados ó delegado provincial ou persoa en quen delegue, para que se desprace á sede da Xunta Electoral da Denominación e faga entrega efectiva de tódolos sobres, acompañado polos interventores que así o desexen.</p>
<p>No caso da documentación electoral contida no segundo sobre, en poder dos funcionarios nomeados pola Xunta Electoral da Denominación, seguirase o mesmo procedemento para a súa entrega.</p>
<p>3. Non obstante, a dita Xunta Electoral determinará as mesas electorais que entregarán directa e persoalmente a documentación na súa sede, en Santiago de Compostela.</p>
<p>Capítulo IX</p>
<p>Proclamación de vocais electos, titulares</p>
<p>e suplentes, toma de posesión e proposta</p>
<p>de presidente e vicepresidente</p>
<p>Artigo 35º</p>
<p>Recibidas as actas de elección de todas e cada unha das mesas electorais, a Xunta Electoral da Denominación procederá á asignación de postos de elección, de acordo cos seguintes criterios.</p>
<p>a) As vocalías titulares e as súas suplencias atribuiranse proporcionalmente os votos que obtivera cada</p>
<p>candidatura, tendo en conta a orde de colocación dos candidatos dentro de cada candidatura.</p>
<p>Respectaranse os condicionantes de composición do consello regulador, tal como se describen no anexo IV, baixo os criterios de representatividade para cada censo e subcenso, e de atribución de vocalías conforme as regras do artigo 163.1º da L.O. 5/1985, do réxime electoral xeral.</p>
<p>b) No suposto de empate decidirase por sorteo.</p>
<p>Artigo 36º</p>
<p>A Xunta Electoral da Denominación proclamará, a través do seu presidente, os vocais electos do consello regulador da indicación xeográfica protexida Ternera Gallega, ós dous días de celebrada a votación (D+62+2).</p>
<p>Contra a proclamación de vocais electos cabe recurso ante a Xunta Electoral Central no prazo de dous días (D+64+2), debendo a dita xunta resolver e proceder á proclamación definitiva de vocais electos no prazo dun día (D+66+1).</p>
<p>Seguidamente, no prazo de catro días remitiránselle-las oportunas credenciais ós vocais electos.</p>
<p>Artigo 37º</p>
<p>Ó cuarto día da proclamación definitiva dos vocais electos (D+67+4), o consello regulador celebrará sesión constitutiva (12-8-1997), cesando os anteriores vocais, vicepresidente e presidente, e tomando posesión os novos vocais electos.</p>
<p>A continuación e na mesma sesión, o consello en pleno, presidido por un funcionario designado pola Consellería de Agricultura, Gandería e Montes, proporá á dita consellería, por acordo do citado pleno, dous candidatos: un para a súa designación como presidente e outro como vicepresidente do consello regulador da indicación xeográfica protexida Ternera Gallega.</p>
<p>O presidente e vicepresidente representarán cada un un sector distinto, non sendo necesario que ostenten a condición de vocais.</p>
<p>Disposición adicional</p>
<p>Cantas dúbidas xurdan na aplicación da presente norma resolveranse de conformidade co establecido na Lei orgánica 5/1985, do 19 de xuño, do réxime electoral xeral.</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria e Industrias Agroalimentarias da Consellería de Agricultura, Gandería e Montes para dictar cantas disposicións considere necesarias no desenvolvemento da presente orde.</p>
<p>Segunda.-A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 28 de maio de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>ANEXO I</p>
<table><tbody><tr><td></td></tr>
<tr><td>02.06.1997</td><td>LU</td><td></td><td>Publicación da orde de convocatoria de eleccións ó consello regulador da indicación xeográfica protexida Ternera Gallega, no Diario Oficial de Galicia.</td></tr>
<tr><td></td></tr>
<tr><td>02.06.1997</td><td>LU</td><td>D</td><td>Data de comezo do proceso electoral.</td></tr>
<tr><td></td></tr>
<tr><td>04.06.1997</td><td>ME</td><td>D+2</td><td>Presentación de candidatos á Xunta Electoral Central e á Xunta Electoral da Denominación.</td></tr>
<tr><td></td></tr>
<tr><td>06.06.1997</td><td>VE</td><td>D+2+2</td><td>Designación dos representantes na Xunta Electoral Central e na Xunta Electoral da Denominación.</td></tr>
<tr><td></td></tr>
<tr><td>09.06.1997</td><td>LU</td><td>D+4+3</td><td>Presentación de posibles recursos ante o conselleiro de Agricultura, Gandería e Montes.</td></tr>
<tr><td></td></tr>
<tr><td>11.06.1997</td><td>ME</td><td>D+7+2</td><td>Resolución polo conselleiro de Agricultura, Gandería e Montes dos recursos presentados fronte á designación dos candidatos á Xunta Electoral Central e á Xunta Electoral da Denominación.</td></tr>
<tr><td></td></tr>
<tr><td>13.06.1997</td><td>VE</td><td>D+11</td><td>Constitución da Xunta Electoral Central e da Xunta Electoral da Denominación.</td></tr>
<tr><td></td></tr>
<tr><td>16.06.1997</td><td>LU</td><td>D+14</td><td>Exposición dos censos nos seguintes lugares:
*) Sede do consello regulador, en Santiago de Compostela.
*) Servicios centrais da Consellería de Agricultura, Gandería e Montes, en Santiago de    Compostela.
*) Delegacións provinciais desta consellería, en cada unha das provincias de Galicia.
*) Axencias de Extensión Agraria onde estea previsto situa-las mesas electorais.</td></tr>
<tr><td></td></tr>
<tr><td>23.06.1997</td><td>LU</td><td>D+14+7</td><td>Presentación de reclamacións sobre os censos ante a Xunta Electoral da Denominación.</td></tr>
<tr><td></td></tr>
<tr><td>25.06.1997</td><td>ME</td><td>D+21+2</td><td>Resolución das reclamacións sobre os censos pola Xunta Electoral da Denominación.</td></tr>
<tr><td></td></tr>
<tr><td>27.06.1997</td><td>VE</td><td>D+23+2</td><td>Presentación de recursos sobre os censos ante a Xunta Electoral Central.</td></tr>
<tr><td></td></tr>
<tr><td>30.06.1997</td><td>LU</td><td>D+25+3</td><td>Resolución dos recursos sobre os censos pola Xunta Electoral Central.</td></tr>
<tr><td></td></tr>
<tr><td>02.07.1997</td><td>ME</td><td>D+28+2</td><td>Exposición de censos definitivos, (nos mesmos lugares citados anteriormente).</td></tr>
<tr><td></td></tr>
<tr><td>07.07.1997</td><td>LU</td><td>D+30+5</td><td>Presentación de candidatos por parte das cooperativas, sociedades agrarias de transformación, organizacións profesionais agrarias, asociacións profesionais e independentes, segundo os diversos censos, ante a Xunta Electoral da Denominación.</td></tr>
<tr><td></td></tr>
<tr><td>09.07.1997</td><td>ME</td><td>D+37</td><td>Proclamación provisional de candidatos pola Xunta Electoral da Denominación e exposición pública.</td></tr>
<tr><td></td></tr>
<tr><td>11.07.1997</td><td>VE</td><td>D+37+2</td><td>Presentación de reclamacións sobre a proclamación de candidatos ante a Xunta Electoral da Denominación.</td></tr>
<tr><td></td></tr>
<tr><td>14.07.1997</td><td>LU</td><td>D+39+3</td><td>Resolución das reclamacións anteriores pola Xunta Electoral da Denominación.</td></tr>
<tr><td></td></tr>
<tr><td>16.07.1997</td><td>ME</td><td>D+42+2</td><td>Presentación de recursos sobre a proclamación de candidatos ante a Xunta Electoral Central.</td></tr>
<tr><td></td></tr>
<tr><td>18.07.1997</td><td>VE</td><td>D+44+2</td><td>Resolución dos recursos anteriores pola Xunta Electoral Central e proclamación definitiva dos candidatos.</td></tr>
<tr><td></td></tr>
<tr><td>19.07.1997</td><td>SA</td><td>D+47</td><td>Comezo da campaña electoral.</td></tr>
<tr><td></td></tr>
<tr><td>23.07.1997</td><td>ME</td><td>D+46+5</td><td>Designación dos compoñentes das mesas electorais e comunicación ós interesados pola Xunta Electoral da Denominación.</td></tr>
<tr><td></td></tr>
<tr><td>28.07.1997</td><td>LU</td><td>D+51+5</td><td>Alegación de escusas por parte dos designados como compoñentes das mesas electorais en contra da súa designación ante a Xunta Electoral da Denominación.</td></tr>
<tr><td></td></tr>
<tr><td>30.07.1997</td><td>ME</td><td>D+56+2</td><td>Resolución das escusas alegadas pola Xunta Electoral da Denominación.</td></tr>
<tr><td></td></tr>
<tr><td>01.08.1997</td><td>VE</td><td>D+60</td><td>Finalización da campaña electoral.</td></tr>
<tr><td></td></tr>
<tr><td>03.08.1997</td><td>DO</td><td>D+62</td><td>Constitución das mesas electorais e votación.</td></tr>
<tr><td></td></tr>
<tr><td>05.08.1997</td><td>MA</td><td>D+62+2</td><td>Proclamación de vocais electos.</td></tr>
<tr><td></td></tr>
<tr><td>07.08.1997</td><td>XO</td><td>D+64+2</td><td>Presentación de recursos sobre a proclamación de vocais electos ante a Xunta Electoral Central.</td></tr>
<tr><td></td></tr>
<tr><td>08.08.1997</td><td>VE</td><td>D+66+1</td><td>Resolución dos recursos anteriores pola Xunta Electoral Central e proclamación definitiva de vocais electos.</td></tr>
<tr><td></td></tr></tbody></table> 
<table><tbody><tr><td></td></tr>
<tr><td>12.08.1997</td><td>MA</td><td>D+67+4</td><td>Remisión de credenciais, toma de posesión dos vocais electos e proposta de presidente e vicepresidente.</td></tr>
<tr><td></td></tr>
<tr><td>13.08.1997</td><td>ME</td><td>D+71+1</td><td>Nomeamento do presidente e vicepresidente da I.X.P., por parte do conselleiro de Agricultura, Gandería e Montes.</td></tr>
<tr><td></td></tr>
<tr><td>14.08.1997</td><td>XO</td><td>D+73</td><td>Publicación no DOG da resolución de nomeamento do presidente e vicepresidente do Consello Regulador da I.X.P. Ternera Gallega.</td></tr>
<tr><td></td></tr></tbody></table> 
<p>ANEXO II</p>
<p>MODELO DE IMPRESO PARA PRESENTACIÓN DOS CENSOS</p>
<p>Consello regulador da I.X.P. Ternera gallega.</p>
<p>Concello..................................................................................................................................Folla nº .....................</p>
<p>Censo (1)..............................Subcenso (2)................................................................................................................</p>
<p>Eleccións para renovación do consello regulador</p>
<p>Censo A: titulares de explotacións gandeiras inscritos no rexistro de ganderías do C.R.</p>
<p>Censo B: titulares de cebadeiros inscritos no rexistro de cebadeiros do C.R.</p>
<p>Censo C: titulares de industrias cárnicas inscritas no rexistro de matadoiros do C.R.</p>
<p>(Diferenciaránse en maiores e menores de 250 canais certificadas/ ano 1996).</p>
<p>Censo D: titulares de industrias cárnicas inscritas no rexistro de salas de desfeita do C.R.</p>
<table><tbody><tr><td></td></tr>
<tr><td>Número</td><td>Apelidos e nome do titular
ou entidade</td><td>Dirección</td><td>Sección
electoral</td><td>Observacións</td></tr>
<tr><td></td></tr>
<tr><td></td></tr>
<tr><td></td></tr></tbody></table>
<p>(1) Censo A, B, C ou D.</p>
<p>(2) Número de subcenso correspondente:</p>
<p>C-1: Matadoiros con = ou &gt; 250 canais certificadas/ano 1996.</p>
<p>C-2: Matadoiros con &lt; 250 canais certificadas/ano 1996.</p>
<p>Nas follas seguintes non é precisa a cabeceira da folla número 1. Na última farase a seguinte:</p>
<p>Dilixencia: para facer constar que o presente «censo provisional» de titulares de ........................................... ................................................................, composto por ........................... follas numeradas, cun total de .......... .................. censados, estivo exposto ó público nos locais de ........................................................... para escoitar reclamacións durante os días de .............. a .............., ámbolos dous inclusive.</p>
<p>..................................., ......... de ................... de 199...</p>
<p>O Secretario da Xunta Electoral</p>
<p>da denominación</p>
<p>Conforme</p>
<p>O Presidente</p>
<p>ANEXO III</p>
<p>ELECCIÓNS PARA A RENOVACIÓN OU ELECCIÓN DE VOCAIS</p>
<p>DO CONSELLO REGULADOR DA INDICACIÓN XEOGRÁFICA</p>
<p>PROTEXIDA «TERNERA GALLEGA».</p>
<p>Asunto: remisión de censos provisionais.</p>
<p>Remíteselle a ........................................................................... un exemplar dos censos provisionais de electores inscritos nos rexistros do consello regulador da indicación xeográfica protexida «Ternera Gallega» para a súa exposición pública nos locais desa entidade durante os días de ............ a ............., a teor do establecido na presente orde.</p>
<p>O Secretario da Xunta Electoral</p>
<p>da Denominación</p>
<p>ANEXO IV</p>
<p>COMPOSICIÓN DO CONSELLO REGULADOR</p>
<p>NÚMERO DE VOCAIS</p>
<table><tbody><tr><td></td></tr>
<tr><td>Indicación
xeográfica
protexida</td><td>Sector productor</td><td>Sector industrial</td></tr>
<tr><td></td></tr>
<tr><td>Ganderías
(Censo A)</td><td>Cebadeiros
(Censo B)</td><td>Matadoiros
(Censo C)</td><td>Salas de
desfeita
(Censo D)</td></tr>
<tr><td></td></tr>
<tr><td>«Ternera Galllega»</td><td>4</td><td>3</td><td>5 (*)</td><td>2</td></tr>
<tr><td></td></tr></tbody></table>
<p>(*) Os cinco vocais distribuiranse da seguinte maneira:</p>
<p>-4 vocais: para os matadoiros inscritos cun sacrificio durante o ano 1996 igual ou maior de 250 canais   certificadas polo C.R.</p>
<p>-1 vocal: para os matadoiros inscritos cun sacrificio durante o ano 1996 inferior a 250 canais certificadas   polo C.R.</p>
<p>ANEXO V</p>
<p>MODELO DE PAPELETA OFICIAL</p>
<p>ELECCIÓN DE VOCAIS EN REPRESENTACIÓN DOS SECTORES PRODUCTOR E INDUSTRIAL DO CONSELLO REGULADOR DA INDICACIÓN XEOGRÁFICA PROTEXIDA "TERNERA GALLEGA".</p>
<p>CENSO ...........</p>
<p>SUBCENSO ........</p>
<p>Dou o meu voto á seguinte candidatura:</p>
<p>1º) Titular:</p>
<p>1º) Suplente:</p>
<p>2º) Titular:</p>
<p>2º) Suplente:</p>
<p>3º) Titular:</p>
<p>3º) Suplente:</p>
<p>4º) Titular:</p>
<p>4º) Suplente:</p>
<p>ANEXO IX</p>
<p>ELECCIÓNS Ó CONSELLO REGULADOR DA IXP «TERNERA GALLEGA»</p>
<p>ELECCIONES AL CONSEJO REGULADOR DE LA I. G. P. «TERNERA GALLEGA»       1997</p>
<p>INDICACIÓN XEOGRÁFICA PROTEXIDA  MESA</p>
<p>ACTA DE CONSTITUCIÓN DA MESA ELECTORAL</p>
<p>ACTA DE CONSTITUCIÓN DE LA MESA ELECTORAL</p>
<table>
<tbody><tr><td>En ..............., o ......... de ............... de 1997, ás oito trinta horas constitúese a mesa electoral nº ......... formada polas seguintes persoas:</td><td>En ..............., a ......... de ............... de 1997, a las ocho treinta horas se constituye la mesa electoral nº .......... formada por las siguientes personas:</td></tr></tbody></table>PRESIDENTE/A: D./Dna.  DNI:
<p>PRESIDENTE/A: D/Dña.  DNI:</p>
<p>1º VOCAL: D./Dna.  DNI:</p>
<p>1º VOCAL: D/Dña.  DNI:</p>
<p>2º VOCAL: D./Dna.  DNI:</p>
<p>2º VOCAL: D/Dña.  DNI:</p>
<p>Acto seguido procedeuse a recibi-los interventores designados polos representantes das listas de candidaturas.</p>
<p>Cumpridos os trámites indicados nos artigos 19 e 20 da Orde do 28 de maio de 1997 pola que se convocan eleccións e se dictan normas para a renovación do Consello Regulador da I.X.P. "Ternera Gallega", o/a señor/a presidente/a deulle posesión dos cargos de interventor/a ás persoas que se indican a seguir, expresando a candidatura que os designou:Acto seguido se procedió a recibir a los interventores designados por los representantes de las listas de candidaturas.</p>
<p>Cumplidos los trámites indicados en los artículos 19 y 20 de la Orden de 28 de mayo de 1997 por la que se convocan elecciones y se dictan normas para la renovación del Consejo Regulador de la I.G.P. "Ternera Gallega", el/la Sr/a presidente/a dio posesión de los cargos de interventor/a a las personas que se indican a continuación, expresando la candidatura que los designó:</p>
<p>INTERVENTORES/INTERVENTORESCANDIDATURAS/CANDIDATURAS</p>
<p>D./Dna. </p>
<p>D./Dna. </p>
<p>D./Dna. </p>
<p>D./Dna. </p>
<p>D./Dna. </p>
<p>D./Dna. </p>
<p>D./Dna. </p>
<p>D./Dna. </p>
<p>D./Dna. </p>
<p>D./Dna. </p>
<p>O/A Sr./a presidente/a indica que se consigna na presente acta o seguinte:El/La Sr./a presidente/a indica que se consigna en la presente acta lo siguiente:</p>
<p>Sendo as .... horas, expídese a presente acta que asinan tódolos concorrentes.Siendo las .... horas, se extiende la presente acta que firman todos los concurrentes.</p>
<p>O/A PRESIDENTE/A  VOCAL 1ºVOCAL 2º</p>
<p>EL/LA PRESIDENTE/AVOCAL 1ºVOCAL 2º</p>
<p>INTERVENTORES</p>
<p>INTERVENTORES</p>
<p>Nota.-Se non hai espacio abondo, fágase relación adxunta, coa signatura de tódolos membros da mesa.</p>
<p>Nota.-Si el espacio no es suficiente, hágase relación adjunta, con la firma de todos los miembros de la mesa.</p>
<p>ANEXO X</p>
<p>MODELO DE ACTA DE ESCRUTINIO</p>
<p>Os que subscriben, o presidente e vocais (e interventores, se os houbera), que compoñen a mesa electoral número ..............................................................., da localidade</p>
<p>das eleccións de vocais do consello regulador da indicación xeográfica protexida «Ternera Gallega».</p>
<p>CERTIFICAN: que, escrutadas as papeletas da votación verificada no día de hoxe, nesta mesa electoral, o resultado da mesma é o seguinte, no caso do censo ..................:</p>
<p>Electores Votos válidos</p>
<p>Electores que votaron Votos nulos</p>
<p>Votos en branco</p>
<p>Os votos válidos distribúense da seguinte maneira:</p>
<table><tbody><tr><td></td></tr>
<tr><td>CANDIDATURA</td><td>EN LETRA</td><td>EN NÚMERO</td></tr>
<tr><td></td></tr>
<tr><td></td></tr>
<tr><td>-</td></tr>
<tr><td>-</td></tr>
<tr><td>-</td></tr>
<tr><td>-</td></tr>
<tr><td>-</td></tr>
<tr><td>-</td></tr>
<tr><td></td></tr>
<tr><td></td></tr></tbody></table>
<p>E para que conste, asinámo-la presente en ........................................ o ..................................... de mil novecentos noventa e sete.</p>
<p>3369</p>

