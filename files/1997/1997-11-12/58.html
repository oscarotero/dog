---
date: '1997-11-12'
id: C606
page: 10
number: 219
agency: CONCELLO DE VILAGARCÍA DE AROUSA
section: VI. ANUNCIOS
title: Anuncio de concurso aberto.
range: Anuncio
url: 'https://www.xunta.gal/dog/Publicados/1997/19971112/AnuncioC606_gl.html'
---
<p>1. Obxecto do contrato: é a contratación dos traballos de desratización no municipio de Vilagarcía de Arousa durante o ano 1998.</p>
<p>2. Tipo de licitación: o orzamento do contrato que servirá de base de licitación ascende a un total de 2.600.000 ptas., por tódolos conceptos.</p>
<p>3. Prazo do contrato: os traballos de desratización terán unha duración dun ano natural, prorrogable por anualidades completas, de mutuo acordo.</p>
<p>4. Garantías provisional e definitiva: para participar no concurso, constituirase unha garantía provisional de 52.000 ptas.</p>
<p>A fianza definitiva fíxase no 4% do orzamento do contrato.</p>
<p>5. Proposicións: as proposicións presentaranse nas oficinas municipais de Secretaría, Negociado de Urbanismo, no prazo de vinteseis días naturais, a partir do seguinte ó da publicación do anuncio de licitación no Diario Oficial de Galicia.</p>
<p>As proposicións axustaranse ó modelo que consta no prego de condicións.</p>
<p>6. Documentación: os licitadores, xunto coa súa proposición achegarán a documentación a que se refire a cláusula XI do prego de condicións e nos sobres que figuran nela.</p>
<p>7. Apertura de proposicións: terá lugar no salón de sesións do concello, ás 13 horas do quinto día hábil seguinte a aquel no que a mesa de contratación proceda á apertura dos sobres de documentación.</p>
<p>8. Prego de condicións: están a disposición dos interesados na secretaría da casa do concello, tódolos días laborais, durante as horas de oficina, agás o sábado.</p>
<p>Vilagarcía de Arousa, 22 de outubro de 1997.</p>
<p>Manuel Rodríguez Cuervo</p>
<p>Alcalde</p>

