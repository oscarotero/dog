---
date: '1997-11-12'
id: C5F2
page: 10
number: 219
agency: CONCELLO DE SANXENXO
section: VI. ANUNCIOS
title: >-
  Aprobación definitiva da modificación puntual das normas subsidiarias
  municipais de planeamento para a área do núcleo de Portonovo, situada entre a
  rúa de Méndez Núñez, á altura do número 21, e a unidade de actuación número 5,
  que se encontra detrás.
range: Aprobación
url: 'https://www.xunta.gal/dog/Publicados/1997/19971112/AnuncioC5F2_gl.html'
---
<p>A Corporación Municipal, en sesión plenaria celebrada o día 27 de xuño de 1997, acordou prestar aprobación definitiva ó expediente de modificación puntual das normas subsidiarias municipais de planeamento para a área do núcleo de Portonovo, situada entre a rúa de Méndez Núñez, á altura do número 21, e a unidade de actuación número 5, que se encontra detrás.</p>
<p>A modificación proposta suprime a vía de nova apertura prevista na cartografía das normas. A calella existente pasa a recoñecerse como unha rúa, ampliándose o seu largo a 6 metros.</p>
<p>Ó soar no que se encontra a edificación número 21, seralle de aplicación a ordenanza número 1, do solo urbano de protección das zonas vellas, coas novas aliñacións establecidas, e o resto dos terreos, incluiranse dentro do ámbito de aplicación da unidade de actuación número 5.</p>
<p>As condicións de volume serán as establecidas no texto refundido das vixentes normas subsidiarias para as respectivas ordenanzas de aplicación.</p>
<p>De conformidade co establecido no artigo 48.2º da Lei 1/1997, do 24 de marzo, so solo de Galicia, a modificación aprobada e a normativa que a regulamenta, será publicada no BOP de Pontevedra.</p>
<p>Contra este acordo, que é definitivo en vía administrativa, poderase interpor directamente, e no prazo de dous meses, recurso contencioso-administrativo ante o Tribunal Superior de Xustiza de Galicia na Coruña, logo da comunicación ó órgano autor do acto, ó que se refire o artigo 110.3º da Lei 30/1992, do 26 de novembro, de réxime xurídico das administracións públicas e do procedemento</p>
<p>administrativo común, sen prexuízo de que poida exercerse, se é o caso, calquera outro recurso que considere procedente.</p>
<p>Sanxenxo, 16 de outubro de 1997.</p>
<p>José Luis Rodríguez Lorenzo</p>
<p>Alcalde</p>
<p>8664</p>

