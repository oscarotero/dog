---
date: '1997-12-12'
id: D9E2
page: 11
number: 240
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 21 de novembro de 1997, da Dirección Xeral de Obras Públicas e
  Transportes, pola que se inicia expediente de substitución e modificación de
  concesións de servicio público regular permanente de uso xeral de transporte
  de viaxeiros por estrada, de competencia exclusiva da Xunta de Galicia.
range: Resolución
url: 'https://www.xunta.gal/dog/Publicados/1997/19971212/AnuncioD9E2_gl.html'
---
<p>Ó abeiro do establecido na disposición transitoria segunda da Lei 16/1987, do 30 de xullo, de ordenación dos transportes terrestres, e do Decreto 302/1988, do 3 de novembro, da Consellería de Ordenación do Territorio e Obras Públicas da Xunta de Galicia, iniciouse o expediente de substitución e modificación da concesión do servicio público regular permanente de uso xeral de transporte de viaxeiros por estrada: V-1554; XG-095, entre Lugo e A Fonsagrada, e a incorporación do servicio entre Lugo e Acebo pola Fonsagrada, procedente da concesión V-3330, Lugo-Navia de Luarca, con anexo, da titularidade de Her-Vei, S.L.</p>
<p>Os interesados ou afectados neste expediente poderán presentarse no procedemento e, tralo exame da documentación pertinente no Servicio Provincial de Transportes de Lugo (estación de autobuses), efectua-las observacións que consideren oportunas no prazo dun mes, contado a partir do día seguinte ó da publicación deste anuncio no Diario Oficial de Galicia.</p>
<p>Santiago de Compostela, 21 de novembro 1997.</p>
<p>Emilio García Gallego</p>
<p>Director xeral de Obras Públicas e Transportes</p>
<p>9701</p>

