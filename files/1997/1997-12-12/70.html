---
date: '1997-12-12'
id: DAA2
page: 11
number: 240
agency: CONCELLO DE OLEIROS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19971212/AnuncioDAA2_gl.html'
---
<p>O Concello Pleno, en sesión celebrada o 14 de novembro de 1997, aprobou os seguintes expedientes:</p>
<p>-Expediente expropiatorio, por taxación conxunta, do terreo de 4.883,45 m para equipamento comunitario e espacios públicos denominado R.E.-16 e V-42 do Pazo de Ibarrola en Montrove-Liáns (Oleiros).</p>
<p>-Expediente de ocupación directa dos terreos denominados D-15 de 11.403 m que o Plan Xeral Municipal de Ordenación de Oleiros reserva para centro de educación secundaria, con cargo ós excesos de aproveitamento do desenvolvemento do solo urbanizable programado SUP-4R (Oleiros).</p>
<p>-Expediente expropiatorio, por taxación conxunta, do terreo de 726 m e varias construccións que se sinalan no correspondente proxecto, para equipamento comunitario e espacios públicos co fin da execución do proxecto denominado recuperación ambiental do contorno da praia de Bastiagueiro.</p>
<p>De conformidade co artigo 219.2º do Real decreto lexislativo 1/1992, do 26 de xuño, os ditos expedientes estarán expostos ó público na Secretaría Xeral do Concello, de 9 a 13 horas, polo prazo dun mes, para efectos de presentación das observacións e reclamacións que se consideren oportunas.</p>
<p>Oleiros, dezanove de novembro de mil novecentos noventa e sete.</p>
<p>Esther Pita Pita</p>
<p>Alcaldesa-presidenta</p>
<p>9827</p>

