---
date: '1997-07-02'
id: 1014E
page: 6
number: 126
agency: CONCELLO DA CORUÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970702/Anuncio1014E_gl.html'
---
<p>O Concello Pleno, en sesión do día 26 de maio de 1997, acordou:</p>
<p>«Suspender, ó abeiro do disposto no artigo 34.1º da Lei 1/1997, do solo de Galicia, o procedemento do outorgamento de licencias de parcelación de terreos, edificación e demolición en relación cos terreos e edificacións incluídos nos ámbitos delimitados nos planos adxuntos, do cal a descrición non obstante, co mesmo número identificativo que se recolle na citada docu</p>
<p>mentación gráfica, e á que dela se deduce, faise segundo o seguinte detalle:</p>
<p>1. Casas números 63, 65 e 67 da Avda. de Monelos á altura da confluencia do camiño da Igrexa.</p>
<p>2. Casas números 80 e 82 da rúa Adelaida Muro, na súa confluencia coa rúa Cantábrico.</p>
<p>3. Terreos, en parte libres e en parte con edificacións inadecuadas, situados na Ronda de Outeiro, esquina á rúa Ricardo Pérez, afectando ás casas números 1, 3, 4, 5, 6, 7, 8, 9, 10 e 12 da rúa Sobrado dos Monxes, e 8 da rúa Ricardo Pérez.</p>
<p>4. Terreo e casa sinalados cos números de policía 2 e 4 da rúa Vixía, esquina a Santo Tomás.</p>
<p>5. Casas 1, 3 e 5 da Travesía de Colón e 17 e 19 da rúa Colón.</p>
<p>6. Terreos, en parte libres e en parte con edificacións inadecuadas, situados na confluencia da rúa Gaiteira coa rúa Pose ás que dan fronte, co límite nos medianís das casas números 35 da rúa Gaiteira e 6 da rúa Pose.</p>
<p>7. Terreos, en parte libres e en parte con edificacións inadecuadas, situados na Avda. de Fisterra á que dan fronte, co límite nun lado no medianil da casa número 196 da Avda. de Fisterra e por outro no medianil da casa número 4 da rúa Gramela.</p>
<p>8. Terreos, en parte libres e en parte con edificacións inadecuadas, comprendidos entre a Avda. de Calvo Sotelo, a rúa Pérez Cepeda e a parte posterio das casas números 60 a 68 da Avda. de Fisterra.</p>
<p>9. Casas números 47 e 49 da Avda. de Monelos.</p>
<p>Contra este acordo poderá interpoñerse recurso contencioso-administrativo perante o Tribunal Superior de Xustiza de Galicia (sala do Contencioso-Administrativo), no prazo de dous meses, contados desde o día seguinte ó da data de publicación do presente anuncio.</p>
<p>De conformidade co establecido no artigo 110.3º da Lei 30/1992, do 26 de novembro, deberá comunicárselle previamente a esta Administración municipal o propósito de interpoñe-lo recurso contencioso-administrativo.</p>
<p>A Coruña, 29 de maio de 1997.</p>
<p>Salvador Fernández Moreda</p>
<p>P.D.</p>
<p>Alcalde</p>
<p>5176</p>

