---
date: '1997-07-04'
id: '8746'
page: 6
number: 128
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 2 de xullo de 1997, dos tribunais designados para xulga-las
  probas selectivas para o acceso ó corpo administrativo da Xunta de Galicia
  (grupo C), convocadas por orde da Consellería da Presidencia e Administración
  Pública do 26 de decembro de 1995, pola que se procede ó sinalamento da data,
  a hora e o lugar de celebración do cuarto exercicio das devanditas probas
  selectivas.
range: Resolución
url: 'https://www.xunta.gal/dog/Publicados/1997/19970704/Anuncio8746_gl.html'
---
<p>Na sesión conxunta celebrada o día de hoxe polos cinco tribunais designados para xulga-las probas selectivas para o acceso ó corpo administrativo da Xunta de Galicia (grupo C) convocadas por orde da Consellería da Presidencia e Administración Pública do 26 de decembro de 1995 (DOG do 11</p>
<p>de xaneiro de 1996), acordouse, de conformidade co disposto na base II.2.2 da convocatoria:</p>
<p>1. Que o cuarto exercicio, consistente na resolución dun suposto práctico á elección do aspirante entre dous, que serán os resultantes do sorteo levado a efecto entre seis elixidos polo tribunal e relacionados con materiais correspondentes ó contido do programa, terá lugar o día 12 de xullo de 1997 ás 10 horas no Pazo de Congresos e Exposicións sito en San Lázaro, en Santiago de Compostela. A entrada dos opositores no lugar de celebración do exercicio comenzará ás 9.30 horas.</p>
<p>Só poderán comparecer á súa realización os aspirantes que superasen o terceiro exercicio.</p>
<p>O tempo máximo para a realización do exercicio será de dúas horas e trinta minutos.</p>
<p>2. De acordo coa base II.3.3., os aspirantes serán convocados en único chamamento.</p>
<p>3. Así mesmo, deberán presentarse provistos de DNI ou documento fidedigno acreditativo da súa identidade (base II.2.3.) e, en calquera momento, poderán ser requiridos polos tribunais coa finalidade de acredita-la súa personalidade (base II.3.2).</p>
<p>4. Finalmente, os opositores tamén deberán comparecer provistos de lapis do nº 2 e goma de borrar e poderán servirse de textos legais sen comentarios, excluíndose os libros de consulta.</p>
<p>Santiago de Compostela, 2 de xullo de 1997.</p>
<p>Jaime Bouzada RomeroManuel Antonio Silva Romero</p>
<p>Presidente do tribunal nº 1Presidente do tribunal nº 2</p>
<p>José Antonio Fernández VázquezMª Teresa Rey Barreiro-Meiro</p>
<p>Presidente do tribunal nº 3Presidenta do tribunal nº 4</p>
<p>Emilio Álvarez Rey</p>
<p>Presidente do tribunal nº 5</p>
<p>5102</p>

