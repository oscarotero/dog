---
date: '1997-05-09'
id: 61F2
page: 4
number: 88
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 28 de abril de 1997 pola que se convocan unhas xornadas sobre a
  Administración e os medios de comunicación social.
range: Resolución
url: 'https://www.xunta.gal/dog/Publicados/1997/19970509/Anuncio61F2_gl.html'
---
<p>A Escola Galega de Administración Pública organiza, en colaboración coa Facultade de Ciencias da Información de Santiago de Compostela, unhas xor</p>
<p>nadas sobre a Administración e os medios de comunicación social, conforme as seguintes bases:</p>
<p>1. Obxectivos.</p>
<p>Estudiar, desde unha perspectiva variada, as distintas vertentes e influencias que no horizonte actual e no futuro ofrecen e ofrecerán os medios de comunicación social.</p>
<p>2. Contido.</p>
<p>Trataranse, entre outros, estes temas:</p>
<p>-A universidade, a comunicación e a sociedade global.</p>
<p>-Redes, grupos multimedia e dinámica informativa no final do milenio.</p>
<p>-Políticas de comunicación: estado da cuestión.</p>
<p>-Unha nova Administración para a sociedade da información.</p>
<p>-A armazón de protección de datos-busca de información en Europa.</p>
<p>-Información e administración. Dereitos e deberes do xornalista, dos funcionarios e dos cidadáns no actual marco.</p>
<p>-Tendencias en comunicación. As fronteiras entre realidade e ficción.</p>
<p>-A comunicación institucional: novos horizontes.</p>
<p>3. Destinatarios.</p>
<p>Persoal o servicio de calquera das administracións públicas galegas e persoas interesadas en xeral.</p>
<p>4. Lugar e datas.</p>
<p>As xornadas convocadas terán lugar no salón de actos da Escola Galega de Administración Pública, polígono das Fontiñas, rúa de Madrid, 2-4, Santiago de Compostela.</p>
<p>A repetida actividade abrirase o luns, día 19 de maio, ás 8.30 horas, e rematará, ás 14 horas do martes 20 de maio.</p>
<p>5. Inscrición.</p>
<p>-Prazo: remata o venres, día 16 de maio de 1997.</p>
<p>-Lugar de presentación: no rexistro xeral da EGAP (Polígono das Fontiñas, rúa de Madrid, 2-4, 15707, Santiago de Compostela). Teléfono 54 60 40. Telefax 54 63 37.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito. As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando, a partir do día 14</p>
<p>de maio, por teléfono de 10.30 a 14.45 horas, ó seguinte número: (981) 54 62 39.</p>
<p>6. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a elas e</p>
<p>expresarase neste documento a natureza da actividade e as datas da súa realización.</p>
<p>Santiago de Compostela, 28 de abril de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>2659</p>

