---
date: '1997-05-09'
id: 61CE
page: 4
number: 88
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 25 de abril de 1997 pola que se aproba a modificación parcial dos
  estatutos da fundación Enxeñería Civil de Galicia.
range: Orde
url: 'https://www.xunta.gal/dog/Publicados/1997/19970509/Anuncio61CE_gl.html'
---
<p>Analizado o expediente de modificación parcial dos estatutos de seu, promovido pola fundación Enxeñería Civil de Galicia.</p>
<p>Resultando que esta fundación foi declarada de interese galego pola orde da Consellería de Edu</p>
<p>cación e Ordenación Universitaria, do 9 de febreiro de 1994 (DOG do 8-3), encontrándose inscrita no Rexistro de Fundacións deste protectorado co nº 175.</p>
<p>Resultando que a fundación Enxeñería Civil de Galicia solicitou perante esta Consellería de Educación e Ordenación Universitaria a modificación parcial dos seus estatutos.</p>
<p>Vista a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, de reforma da Lei 7/1983; así como o Regulamento de organización e funcionamento do protectorado das fundacións de interese galego, aprobado por Decreto 248/1992, do 18 de xuño, e a carta fundacional da referida fundación.</p>
<p>Considerando que as fundacións de interese galego poden modifica-los seus estatutos coas condicións previstas no artigo 38 do citado regulamento.</p>
<p>Considerando que na tramitación do expediente cubríronse os requisitos esixidos no artigo 10 da Lei 7/1983, e nos artigos 32.3º e 38 do devandito regulamento.</p>
<p>Considerando que os novos estatutos cumpren as esixencias dos artigos 5, 6 e 7 da Lei 7/1983, e que son conformes coa vontade fundacional. Esta consellería,</p>
<p>RESOLVE:</p>
<p>Primeiro.-Aproba-la modificación parcial dos estatutos da fundación Enxeñería Civil de Galicia, segundo consta en escritura pública do 8 de novembro de 1996, perante o notario da Coruña, Francisco-Manuel Ordóñez Armán (protocolo nº 2.288).</p>
<p>Segundo.-Practica-la inscrición desta modificación estatutaria no Rexistro de Fundacións deste protectorado, logo da publicación da presente orde no Diario Oficial de Galicia, data a partir da que entrarán en vigor os novos estatutos.</p>
<p>Terceiro.-Esta disposición pon fin á vía administrativa, consonte o establecido no artigo 109.c) da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 25 de abril de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>3579</p>

