---
date: '1997-05-09'
id: 621A
page: 4
number: 88
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 23 de abril de 1997 pola que se convoca a contratación, mediante
  concurso aberto, dunha asistencia técnica para o deseño, desenvolvemento e
  implantación de aplicacións complementarias integradas co sistema de xestión
  de procedementos administrativos (SXPA) da Xunta de Galicia, correspondentes á
  Consellería de Xustiza, Interior e Relacións Laborais.
range: Resolución
url: 'https://www.xunta.gal/dog/Publicados/1997/19970509/Anuncio621A_gl.html'
---
<p>1. Obxecto.</p>
<p>Deseño, desenvolvemento e implantación de aplicacións complementarias integradas co sistema de xestión de procedementos administrativos (SXPA) da Xunta de Galicia, correspondentes á Consellería de Xustiza, Interior e Relacións Laborais.</p>
<p>2. Orzamento de licitación.</p>
<p>8.553.283 ptas., IVE incluído.</p>
<p>3. Prazo de execución.</p>
<p>Nove meses, contados desde o asinamento do contrato.</p>
<p>4. Documentos de interese para os licitadores.</p>
<p>A documentación poderá examinarse na Subdirección Xeral de Contratación, da Consellería da Presidencia e Administración Pública, os días e horas hábiles de oficina, durante o prazo de presentación de proposicións, sita no edificio central do complexo administrativo de San Caetano, 2ª planta en Santiago de Compostela.</p>
<p>As copias da documentación poderán solicitarse en Tórculo Artes Gráficas, S.L. r/ Rosalía de Castro, 51, baixo, Santiago de Compostela (15703), teléfono (981) 59 78 55, mediante o aboamento do importe que corresponda.</p>
<p>5. Fianza provisional.</p>
<p>171.065 ptas.</p>
<p>6. Fianza definitiva.</p>
<p>342.130 ptas.</p>
<p>7. Clasificación da empresa.</p>
<p>Non se esixe.</p>
<p>8. Modelo de proposición.</p>
<p>O que figura como anexo ó prego de cláusulas administrativas particulares.</p>
<p>9. Prazo de presentación de proposicións.</p>
<p>As proposicións terán que presentarse en sobre pechado no rexistro xeral da Xunta de Galicia, sito na planta baixa do edificio administrativo central de San Caetano, Santiago de Compostela, ou por correo, da forma indicada no artigo 100 do Regulamento xeral de contratación do Estado. O prazo de admisión rematará ás catorce horas do día que resulte ó contar 26 días naturais a partir do seguinte ó da publicación deste anuncio no Diario Oficial de Galicia.</p>
<p>No exterior dos sobres expresarase o seguinte texto: «Proposición para tomar parte no concurso convocado pola Consellería da Presidencia e Administración Pública da Xunta de Galicia, para a contratación dunha asistencia técnica para o deseño, desenvolvemento e implantación de aplicacións complementarias integradas co sistema de xestión de procedementos administrativos (SXPA) da Xunta de Galicia, correspondentes á Consellería de Xustiza, Interior e Relacións Laborais, que presenta D./Dna.</p>
<p>en nome</p>
<p>(propio ou da entidade que representa)».</p>
<p>10. Apertura de proposicións.</p>
<p>En acto público, na sala B de reunións da Consellería da Presidencia e Administración Pública (semisoto do edificio central de San Caetano), ás 10 horas do terceiro día hábil seguinte ó do peche de presentación de proposicións, que non coincida nin en sábado nin en festivo.</p>
<p>O importe do anuncio relativo ó presente concurso será por conta do adxudicatario, que deberá de aboalo con antelación ó asinamento do contrato.</p>
<p>Santiago de Compostela, 23 de abril de 1997.</p>
<p>P.D. (Orde 13-12-1993)</p>
<p>Pablo Figueroa Dorrego</p>
<p>Secretario xeral da Consellería da Presidencia</p>
<p>e Administración Pública</p>
<p>3302</p>

