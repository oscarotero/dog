---
date: '1997-02-04'
id: 328A
page: 1
number: 23
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 27 de xaneiro de 1997 pola que se convocan unhas xornadas de
  modernización e reforma administrativa nas comunidades autónomas.
range: Resolución
url: 'https://www.xunta.gal/dog/Publicados/1997/19970204/Anuncio328A_gl.html'
---
<p>A Escola Galega de Administración Pública, en colaboración coa Consellería da Presidencia e Administración Pública, organiza unhas xornadas de modernización e reforma administrativa nas comunidades autónomas, conforme as seguintes bases:</p>
<p>1. Obxecto.</p>
<p>Os días 27 e 28 de febreiro de 1997 desenvolveranse, no salón de actos da Escola Galega de Administración pública, unhas xornadas de modernización e reforma administrativa nas comunidades autónomas.</p>
<p>2. Obxectivos e contido.</p>
<p>As xornadas teñen por finalidade propicia-lo intercambio de información e experiencias entre as comunidades autónomas sobre os temas monográficos que centrarán estas: informatización da Administración, dirección por obxectivos e información ó cidadán.</p>
<p>3. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>4. Desenvolvemento e duración.</p>
<p>As xornadas abriranse o xoves, día 27 de febreiro, ás 10 horas, e rematarán, ás 20 horas, do venres, día 28.</p>
<p>5. Inscrición.</p>
<p>-Prazo: remata o luns, día 24 de febreiro de 1997.</p>
<p>-Lugar de presentación: no rexistro xeral da EGAP (polígono das Fontiñas, rúa de Madrid, 2-4-15703 Santiago de Compostela). Tfno. 57 08 00. Fax 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán, de quedaren prazas baldeiras, coa condición de que se cumpran os requisitos xerais antes indicados.</p>
<p>A partir do 25 de febreiro, os peticionarios poderán obter confirmación da súa posible admisión, chamando por teléfono das 10.30 ás 14.45 horas, ó seguinte número: (981) 57 08 00 (Ext. 229), ou ben consultando a lista de admitidos, que se expoñerá no taboleiro de anuncios da EGAP 24 horas despois de remata-lo prazo de presentación de solicitudes.</p>
<p>6. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a estas, e expresarase neste documento a natureza da actividade e a data da súa realización.</p>
<p>Santiago de Compostela, 27 de xaneiro de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>603</p>

