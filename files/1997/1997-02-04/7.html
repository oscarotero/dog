---
date: '1997-02-04'
id: '3266'
page: 1
number: 23
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 20 de xaneiro de 1997, da Dirección Xeral de Centros e
  Inspección Educativa, pola que se lle autoriza a transformación dunha unidade
  de EXB en unidade do 2º ciclo de educación infantil ó centro privado San Pío
  X, de Ourense.
range: Resolución
url: 'https://www.xunta.gal/dog/Publicados/1997/19970204/Anuncio3266_gl.html'
---
<p>Examinado o expediente incoado pola titularidade do centro privado San Pío X de Ourense, no que solicita a transformación dunha unidade de EXB en unidade do 2º ciclo de educación infantil no dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Ourense que o envía cos informes emitidos pola Inspección de Educación e pola Unidade Técnica.</p>
<p>Resultando que o centro obtivo, por Orde do 17 de maio de 1977, a clasificación definitiva para 8 unidades de EXB.</p>
<p>Resultando que o centro solicita a transformación dunha destas unidades nunha unidade de educación infantil-2º ciclo.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4); o Real decreto 1004/1991, do 14 de xuño (BOE do 26); o Decreto 133/1995, do 10 de maio (DOG do 22); a Orde do 20 de setembro de 1995 (DOG do 15 de decembro), pola que se desenvolve o antedito decreto.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste real decreto, enténdense autorizados para poder imparti-lo segundo ciclo de educación infantil, suposto que se dá no centro solicitante.</p>
<p>Considerando que a disposición transitoria quinta do antedito real decreto, no seu apartado 3, obriga ós centros de educación preescolar que teñan autorización definitiva para unha ou dúas unidades a completa-las unidades necesarias para imparti-lo segundo ciclo completo de educación infantil.</p>
<p>Esta dirección xeral,</p>
<p>RESOLVEU:</p>
<p>Autoriza-la transformación dunha unidade de EXB en unidade do segundo ciclo de educación infantil ó centro privado que se relaciona no anexo da presente resolución, facendo constar que, para a posta en funcionamento desta, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 20 de xaneiro de 1997.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia de Ourense</p>
<p>Concello: Ourense.</p>
<p>Localidade: Ourense.</p>
<p>Dirección: Avenida de Zamora, 98.</p>
<p>Denominación: San Pío X.</p>
<p>Titular: Cooperativa de Enseñanza San Pío X, Sociedad Cooperativa.</p>
<p>Composición resultante:</p>
<p>Nivel: Educación infantil-2º ciclo.</p>
<p>Unidades de que constaba: 2</p>
<p>Unidades novas autorizadas: 1</p>
<p>Total de unidades autorizadas: 3</p>
<p>Nivel: educación primaria/EXB.</p>
<p>Unidades de que constaba: 7</p>
<p>Unidades que se reducen: 1</p>
<p>Total de unidades autorizadas: 6</p>
<p>611</p>

