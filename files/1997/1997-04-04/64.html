---
date: '1997-04-04'
id: '5012'
page: 3
number: 64
agency: CONCELLO DE SANXENXO
section: VI. ANUNCIOS
title: >-
  Aprobación definitiva da modificación puntual das normas subsidiarias
  municipais de planeamento para cualificación de parcela en Salgueira
  (Vilalonga), como equipamento deportivo.
range: Aprobación
url: 'https://www.xunta.gal/dog/Publicados/1997/19970404/Anuncio5012_gl.html'
---
<p>A Corporación Municipal, en Pleno deste Concello, en sesión extraordinaria celebrada o 13 de febreiro de 1997, acordou prestar aprobación definitiva á modificación puntual das normas subsidiarias municipais de planeamento para cualificación de parcela en Salgueira (Vilalonga), como equipamento deportivo, sendo a parte dispositiva do mencionado acordo a seguinte:</p>
<p>Primeiro.-O acto de aprobación definitiva publicarase no Diario Oficial de Galicia, comprensivo do alcance da modificación.</p>
<p>Segundo.-Daráselle traslado á Consellería de Política Territorial, Obras Públicas e Vivenda dunha copia adverada do expediente administrativo completo e dous exemplares do instrumento aprobado, con tódolos planos e documentos que integran a modificación puntual das NN.SS.MM., debidamente dilixenciado polo secretario do concello.</p>
<p>Terceiro.-A eficacia da aprobación definitiva e a entrada en vigor da modificación puntual das NN.SS.MM. queda condicionada á xustificación no</p>
<p>expediente de terse cumprido o reseñado nos apartados anteriores.</p>
<p>Contra este acordo, que é definitivo en vía administrativa, poderase interpor directamente, e no prazo de dous meses, recurso contencioso-administrativo, perante o Tribunal Superior de Xustiza de Galicia na Coruña, logo da comunicación ó órgano autor do acto ó que se refire o artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común, sen prexuízo de que poida exercerse, se é o caso, calquera outro recurso que considere procedente.</p>
<p>Sanxenxo, 19 de febreiro de 1997.</p>
<p>J. Luis Rodríguez Lorenzo</p>
<p>Alcalde</p>
<p>1284</p>

