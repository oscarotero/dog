---
date: '1997-03-10'
id: '4316'
page: 2
number: 47
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 25 de febreiro de 1997 pola que se anuncia, polo sistema de
  concurso aberto, trámite de urxencia, a contratación do seguinte servicio:
  alugueiro e montaxe de casetas nas feiras culturais de Galicia.
range: Resolución
url: 'https://www.xunta.gal/dog/Publicados/1997/19970310/Anuncio4316_gl.html'
---
<p>Esta Consellería de Cultura e Comunicación Social, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, trámite de urxencia a contratación do seguinte servicio:</p>
<p>-Alugueiro e montaxe de casetas nas feiras culturais de Galicia.</p>
<p>Orzamento de licitación: dezanove millóns cincocentas mil pesetas (19.500.000 ptas.) IVE incluído.</p>
<p>Prazo de execución: seis (6) meses.</p>
<p>Clasificación do contratista: grupo III, subgrupo 8, categoría B.</p>
<p>Fianza provisional: non se esixe.</p>
<p>Exposicións dos pregos: os pregos de prescricións técnicas e os pregos de cláusulas administrativas estarán de manifesto no Servicio de Obras e Contratación da Consellería de Cultura e Comunicación Social, e nas delegacións provinciais durante o prazo de presentación de proposicións, de 10 a 14 horas, e no teléfono (981) 58 89 38.</p>
<p>Prazo de presentación de proposicións: será de 13 días naturais contados a partir do día seguinte ó da publicación da presente resolución no DOG.</p>
<p>Lugar de presentación de proposicións: no rexistro xeral da consellería, en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura e Comunicación Social.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso será por conta do adxudicatario.</p>
<p>Santiago de Compostela, 25 de febreiro de 1997.</p>
<p>P.D. (Orde 24-6-1996, DOG nº 127, do 28)</p>
<p>José Mª Sánchez González</p>
<p>Secretario xeral da Consellería de Cultura</p>
<p>e Comunicación Social</p>
<p>1199</p>

