---
date: '1997-03-10'
id: '4312'
page: 2
number: 47
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 4 de marzo de 1997, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso aberto, da asistencia técnica consistente na instalación, montaxe
  e atención dun posto institucional da Consellería de Agricultura, Gandería e
  Montes, no XI Salón Internacional do Club de Gourmets.
range: Resolución
url: 'https://www.xunta.gal/dog/Publicados/1997/19970310/Anuncio4312_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso aberto:</p>
<p>1. Obxecto: contratación da asistencia técnica consistente na instalación, montaxe e atención dun posto institucional da Consellería de Agricultura, Gandería e Montes, no XI Salón Internacional do Club de Gourmets, de acordo cos proxectos e pregos aprobados para esta.</p>
<p>2. Orzamento de licitación: trece millóns de pesetas (13.000.000 de ptas.).</p>
<p>3. Fianza provisional: duascentas sesenta mil pesetas (260.000 ptas.).</p>
<p>4. Fianza definitiva: cincocentas vinte mil pesetas (520.000 ptas.).</p>
<p>5. Prazo de execución: 29 de abril de 1997.</p>
<p>6. Clasificación: grupo III, subgrupo 3 ou 8, categoría C.</p>
<p>7. Exposición do proxecto e pregos: o proxecto, así como o prego de cláusulas administrativas particulares, estarán a disposición dos licitadores para o seu exame durante o prazo de presentación de proposicións, os días e horas hábiles de oficina, na Dirección Xeral de Producción Agropecuaria e Industrias Agroalimentarias da Consellería de Agricultura, Gandería e Montes (edificios administrativos San Caetano, s/n, Santiago de Compostela-A Coruña).</p>
<p>8. Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>9. Presentación e apertura de proposicións: as proposicións serán entregadas no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do 7 de abril de 1997.</p>
<p>A apertura de proposicións terá lugar no acto público ás 13 horas do día 10 de abril de 1997, na sala B de reunións da Consellería da Presidencia e Administración Pública, situada no semisoto do edificio central de San Caetano, Santiago de Compostela.</p>
<p>10. Gastos de publicación: serán por conta dos adxudicatarios.</p>
<p>Santiago de Compostela, 4 de marzo de 1997.</p>
<p>P.D. (Orde 13-12-1993, DOG nº 239,</p>
<p>14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>1676</p>

