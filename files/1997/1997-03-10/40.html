---
date: '1997-03-10'
id: 432A
page: 2
number: 47
agency: CONCELLO DE BARBADÁS
section: VI. ANUNCIOS
title: Aprobación definitiva de modificación das normas subsidiarias.
range: Aprobación
url: 'https://www.xunta.gal/dog/Publicados/1997/19970310/Anuncio432A_gl.html'
---
<p>En cumprimento do disposto no artigo 8 d) da Lei 7/1995, do 29 de xuño, fáise público que a corporación municipal, na sesión do 23 de decembro de 1996, adoptou o seguinte acordo:</p>
<p>«Dáse conta da seguinte proposta da alcaldía:</p>
<p>O Pleno Municipal, na sesión do día 9 de setembro último, acordou por unanimidade a aprobación inicial da modificación das normas subsidiarias municipais no SAPU-C (artigo 125), na SU-UE-6 (artigo 112) e en parte da banda de edificación de execución directa pegada á UE-6 pola baixada a Vilaescusa.</p>
<p>O expediente foi sometido á información pública durante o prazo de 1 mes, segundo anuncio publicado no xornal La Región de Ourense do día 13 de setembro, BOP do día 17 do mesmo mes, e Diario Oficial de Galicia do día 20, sen que se formulase ningunha observación ou reclamación.</p>
<p>En cumprimento do disposto no artigo 7 da Lei 7/1995, do 29 de xuño, da Xunta de Galicia, remitiuse a pertinente modificación á Consellería de Política Territorial, Obras Públicas e Vivenda da Xunta de Galicia, para o preceptivo informe previo á aprobación definitiva.</p>
<p>O subdirector xeral de Urbanismo e Arquitectura da mencionada consellería comunícalle a este concello, en escrito do 11 do actual mes, o seguinte:</p>
<p>Expediente: OU96009.AD.</p>
<p>Asunto: informe sobre o proxecto de modificación das normas subsidiarias de planeamento municipais, no Sapu-C na SU-UE-6 e en parte da banda de edificación de execución directa pegada á UE-6, concello de Barbadás (Ourense).</p>
<p>O conselleiro de Política Territorial, Obras Públicas e Vivenda da Xunta de Galicia, con data do 11 de decembro de 1996, emitiu o seguinte informe:</p>
<p>Vista a documentación que consta no expediente remitido polo concello de Barbadás, en virtude do disposto no artigo 7 da Lei 7/1995, do 29 de xuño, de delegación e distribución de competencias en materia de urbanismo, emítese os eguinte informe:</p>
<p>I. Antecedentes:</p>
<p>1º. O expediente de referencia foi aprobado inicialmente polo Pleno do Concello con data do 9-9-1996; sometido a información pública polo prazo dun mes, non se presentaron alegacións.</p>
<p>2º. A documentación remitida polo concello de Barbadás neste trámite é a seguinte:</p>
<p>-Exemplar do proxecto de modificación puntual no que figura dilixencia de aprobación inicial, así como dous anexos redactados en contestación ó anterior informe desta consellería.</p>
<p>-Expediente administrativo.</p>
<p>3º. En virtude do disposto no artigo 8 a) da Lei 7/1995, do 29 de xuño, esta consellería emitiu informe sobre o proxecto de referencia con data do 15-7-1996.</p>
<p>II. Observacións:</p>
<p>1º. A Lei 7/1995, do 29 de xuño, de delegación e distribución de competencias en materia de urbanismo, no seu artigo 7 prevé o informe preceptivo e vinculante desta consellería como requisito previo á aprobación definitiva dos instrumentos de planeamento urbanístico.</p>
<p>2º. Constan no expediente remitido informes técnicos que cumpren as observacións do anterior informe desta consellería.</p>
<p>Logo da aprobación definitiva do proxecto de modificación polo concello, deberá cumpri-lo disposto no artigo 8 d) da Lei 7/1995.</p>
<p>Comuníqueselle ó concello e déase traslado ó delegado provincial desta consellería.</p>
<p>O que lle comunico a V.I. para o seu coñecemento e efectos oportunos».</p>
<p>Por todo isto, e en cumprimento do disposto nos artigos 7 e 8 da mencionada lei, proponse a aprobación definitiva das expresadas modificacións, de acordo co informe preceptivo e vinculante da consellería, debendo facerse pública a aprobación definitiva no DOG e comunicarllo á consellería en unión de copia do expediente tramitado.</p>
<p>O Pleno acorda por unanimidade dos presentes, maioría absoluta legal, a aprobación da proposta que antecede, que queda convertida en acordo.</p>
<p>Barbadás, 15 de xaneiro de 1997.</p>
<p>O alcalde</p>
<p>Rubricado</p>
<p>1678</p>

