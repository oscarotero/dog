---
date: '1997-03-10'
id: 428A
page: 2
number: 47
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de febreiro de 1997, da Secretaría Xeral para o Deporte, pola
  que se ratifica a modificación dos estatutos da Federación Galega de Ximnasia.
range: Resolución
url: 'https://www.xunta.gal/dog/Publicados/1997/19970310/Anuncio428A_gl.html'
---
<p>Visto os estatutos da Federación e a acta de aprobación da súa asemblea xeral extraordinaria do 30-7-1996.</p>
<p>Visto o informe da Sección de Rexistro de Clubs e Asuntos Xurídicos, a Orde do 28 de xullo de 1995 de desenvolvemento do Decreto 228/1994, do 14 de xullo, regulador das federacións deportivas galegas, a Lei 10/1990, xeral do deporte e demais normativa aplicable,</p>
<p>RESOLVO:</p>
<p>Ratificar con efectos desde a aprobación da súa asemblea os estatutos aprobados de conformidade</p>
<p>co artigo 8 da Orde do 28 de febreiro de 1995 e autoriza-la publicación dos estatutos no Diario Oficial de Galicia.</p>
<p>Santiago de Compostela, 18 de febreiro de 1997.</p>
<p>Eduardo Lamas Sánchez</p>
<p>Secretario para o Deporte</p>
<p>Proposta de modificación dos estatutos da Federación Galega de Ximnasia</p>
<p>Artigo 4º</p>
<p>A Federación Galega de Ximnasia, dentro da súa actividade na Comunidade Autónoma de Galicia, ademais das súas funcións propias de promoción, goberno, administración, xestión e organización da ximnasia, exercerá, baixo a coordinación e tutela da Secretaría Xeral para o Deporte da Xunta de Galicia, as seguintes funcións públicas de carácter administrativo:</p>
<p>a) A promoción e divulgación da ximnasia en tódalas súas facetas.</p>
<p>b) Encamiña-los deportistas á práctica da ximnasia mediante os oportunos cursos de iniciación, formación e perfeccionamento.</p>
<p>c) Apoiar técnica e administrativamente a práctica da ximnasia velando ante os organismos competentes polo apoio a este deporte dentro de Galicia.</p>
<p>d) Cualificar e organiza-las actividades e competicións deportivas oficiais de ámbito autonómico galego.</p>
<p>e) Exerce-la potestade disciplinaria sobre os integrantes da federación nos termos previstos pola lei.</p>
<p>f) Exerce-lo control das subvencións que asignen ás asociacións e entidades deportivas nas condicións que fixe a Secretaría Xeral para o Deporte.</p>
<p>g) Executar, se é o caso, as resolucións do Comité Galego de Disciplina Deportiva.</p>
<p>h) Formación de técnicos e xuíces e o seu perfeccionamento permanente.</p>
<p>i) Calquera outra que lle sexa atribuída pola lexislación vixente ou que acorde no ámbito da súa competencia a asemblea xeral.</p>
<p>Os actos realizados pola Federación Galega de Ximnasia no exercicio das funcións públicas de carácter administrativo son susceptibles de recurso ante o conselleiro da Presidencia e Administración Pública; as súas resolucións esgotan a vía administrativa.</p>
<p>Artigo 5º</p>
<p>O domicilio social da FGX establécese na localidade de residencia do seu presidente, que deberá ser notificada ós afiliados e á Secretaría Xeral para o Deporte. Para o traslado do domicilio a outra localidade, que deberá ser sempre dentro do territorio da Comunidade Autónoma galega, será necesario o acordo maioritario da asemblea xeral reunida en</p>
<p>asemblea extraordinaria. Estableceranse catro delegacións, unha por cada provincia.</p>
<p>Artigo 8º</p>
<p>A integración na FGX producirase mediante a expedición por parte desta da correspondente licencia federativa ou documento de afiliación ou inscrición. A dita expedición será acordada pola xunta directiva da FGX.</p>
<p>Contra a denegación, que deberá ser motivada, caberá recurso ante a asemblea xeral, en primeira instancia.</p>
<p>En todo caso, para participación en actividades ou competicións deportivas oficiais de ámbito autonómico será preciso estar en posesión de licencia ou documento de afiliación expedido pola FGX.</p>
<p>Artigo 11º</p>
<p>As delegacións axustarán a súa actividade ás normas dictadas pola FGX a través dos órganos que correspondan.</p>
<p>Artigo 12º</p>
<p>Os titulares das delegacións serán nomeados ou destituídos polo presidente da FGX, de acordo co artigo 32º dos presentes estatutos.</p>
<p>A composición do equipo directivo da delegación e a competencia del, reflectirá, na medida do posible, a da propia FGX.</p>
<p>Artigo 14º</p>
<p>1. Serán órganos electivos da FGX o presidente, a asemblea xeral e a comisión delegada no ámbito das súas respectivas competencias.</p>
<p>Os membros dos demais órganos e comités serán designados e revogados libremente polo presidente coas excepcións previstas nos presentes estatutos e na normativa vixente.</p>
<p>2. O nomeamento ou renovación dos membros dos órganos de goberno e representación, dos órganos complementarios, e dos comités que puidesen crearse dentro da federación, deberán ser comunicados a tódolos membros da asemblea xeral e a Secretaría Xeral para o Deporte nun prazo máximo de 15 días a partir da data do nomeamento.</p>
<p>3. Os órganos de goberno e representación reuniranse na forma e termos establecidos nestes estatutos; os seus acordos, salvo disposición expresa que dispoña o contrario, acordaranse por maioría simple; en caso de empate, o presidente terá voto de calidade. Os acordos poderán ser impugnados de conformidade co disposto na lexislación aplicable e nos presentes estatutos.</p>
<p>4. A responsabilidade dos membros dos órganos da federación no exercicio das súas funcións será exisida no ámbito disciplinario de conformidade co disposto no Real decreto 1591/1992, do 23 de decembro, e nos ámbitos civil e penal de acordo coa lexislación xeral de aplicación.</p>
<p>5. Son requisitos xerais para ser membro de calquera órgano da Federación Galega de Ximnasia, sen prexuízo do establecido regulamentariamente, os seguintes:</p>
<p>a) Te-la condición de cidadán de Galicia, segundo o disposto no artigo 3 da Lei orgánica 1/1981, do 6 de abril, do Estatuto de autonomía de Galicia.</p>
<p>b) Ser maior de idade e estar en pleno uso dos dereitos civís.</p>
<p>c) Non estar suxeito a corrección disciplinaria de carácter deportivo que o inhabilite.</p>
<p>d) Non ter sido condenado mediante sentencia penal firme que leve anexa pena principal ou accesoria de inhabilitación absoluta ou especial para cargo público.</p>
<p>e) Non estar incurso en ningunha causa de incompatibilidade establecida legalmente ou nos presentes estatutos.</p>
<p>f) Reuni-los requisitos específicos propios de cada estamento deportivo.</p>
<p>Artigo 15º</p>
<p>A asemblea xeral é o órgano superior de goberno e representación da FGX, no que estarán representados os seguintes estamentos:</p>
<p>a) Deportistas.</p>
<p>b) Entidades deportivas inscritas no Rexistro de Clubs, Federacións e Entidades Deportivas da Xunta de Galicia e no Rexistro de Clubs da FGX.</p>
<p>c) Xuíces.</p>
<p>d) Técnicos.</p>
<p>e) Outros colectivos.</p>
<p>Artigo 16º</p>
<p>A asemblea xeral está constituída polo presidente da FGX e polos representantes dos estamentos recollidos no artigo anterior, tendo estes últimos a condición de electores e elixibles se reúnen as seguintes condicións:</p>
<p>a) Os deportistas maiores de idade en pleno exercicio dos seus dereitos civís, que teñan licencia en vigor, expedida ata o momento da convocatoria das eleccións e a tiveran durante a tempada deportiva anterior, sempre que participasen en competicións ou actividades da correspondente modalidade.</p>
<p>b) As entidades deportivas inscritas na FGX, nas mesmas circunstancias cás sinaladas no apartado anterior.</p>
<p>c) Os xuíces de calquera dos cinco colectivos, ximnasia artística masculina, ximnasia artística feminina, ximnasia rítmica deportiva, trampolín e aeróbic, que integran esta FGX, nas mesmas circunstancias que as sinaladas no parágrafo a).</p>
<p>d) Os técnicos con titulación oficialmente recoñecida de cada un dos colectivos que corresponden a cada unha das cinco modalidades de ximnasia,</p>
<p>nas mesmas circunstancias que as sinaladas no parágrafo a).</p>
<p>e) Outros colectivos conformados polos membros da Escola Galega de Ximnasia.</p>
<p>Poderán asistir ás reunións da asemblea con dereito a voz e sen voto:</p>
<p>-Os compoñentes da xunta directiva que non o sexan da asemblea xeral.</p>
<p>-Un representante de cada un dos colectivos de xuíces, de adestradores e de ximnastas que non teñan representación no estamento correspondente, e que reúnan as condicións sinaladas no parágrafo a).</p>
<p>Artigo 17º</p>
<p>A representación na asemblea xeral dos distintos estamentos, de acordo co establecido no artigo 15º destes estatutos, responderá ás seguintes proporcións:</p>
<p>-Deportistas 10%</p>
<p>-Entidades deportivas 70%</p>
<p>-Xuíces 5%</p>
<p>-Técnicos 5%</p>
<p>-Outros colectivos 10%</p>
<p>Artigo 25º</p>
<p>Non será admisible en modo ningún para a formación da vontade dos órganos colexiados da FGX nin para o establecemento do seu quórum o voto por correo nin a delegación de voto, e será por tanto, necesaria a presencia física dos seus membros. Exceptúanse as eleccións dos membros da asemblea xeral, se así se aprobase no Regulamento electoral.</p>
<p>As entidades poderán ser representadas de conformidade cos seus propios estatutos.</p>
<p>Ninguén poderá ter na asemblea xeral máis dunha delegación de voto.</p>
<p>Artigo 34º</p>
<p>O desempeño do cargo de presidente será causa de incompatibilidade coas seguintes actividades:</p>
<p>a) Ocupación de cargos federativos noutras federacións deportivas; agás a Real Federación Española de Ximnasia.</p>
<p>b) Desenvolvemento de actividades ou desempeño de cargos en asociacións deportivas, ou clubs dependentes integrados na FGX.</p>
<p>c) A persoa que resulte elixida como presidente da FGX deberá cesar en todo tipo de actividades directivas no deporte específico e no ámbito territorial da federación.</p>
<p>Non existirá incompatibilidade, en ningún caso, coa práctica activa do deporte.</p>
<p>Artigo 43º</p>
<p>1. A federación creará, logo de aprobación pola asemblea xeral, polo menos as seguintes comisións:</p>
<p>a) Os comités de disciplina deportiva: Comité de Competición ou Xuíz Único e Comité de Apelación.</p>
<p>b) Comité de Xuíces-Árbitros.</p>
<p>c) Escola Galega de Ximnasia.</p>
<p>d) Un comité técnico por cada modalidade ximnástica, coa función de elaborar e presenta-los programas técnicos para a súa aprobación pola asemblea xeral:</p>
<p>-Comité Técnico de Ximnasia Rítmica Deportiva.</p>
<p>-Comité Técnico de Ximnasia Artística masculina.</p>
<p>-Comité Técnico de Ximnasia Artística feminina.</p>
<p>-Comité Técnico de Trampolín.</p>
<p>-Comité Técnico de Aeróbic.</p>
<p>Tódalas comisión rexeranse polos seus respectivos regulamentos internos e, se é o caso, pola normativa nacional unificada e emanada da federación española da mesma modalidade, pola lexislación aplicable e polo disposto nos presentes estatutos.</p>
<p>Tódolos presidentes dos comités serán nomeados polo presidente da FGX, agás os dos comités técnicos, que serán nomeados polos seus respectivos colectivos.</p>
<p>Artigo 55º</p>
<p>Os representantes das entidades deportivas na asemblea xeral serán elixidos por e entre os representantes dos que integran o censo de entidades deportivas inscritas no rexistro público da FGX e no Rexistro de Clubs, Federacións e Asociacións Deportivas da Xunta de Galicia, no momento da convocatoria das eleccións e estivesen igualmente inscritos durante a tempada deportiva anterior, e participasen en competicións ou actividades de carácter oficial organizadas pola FGX ou pola Real Federación Española da mesma modalidade coa intervención ou aprobación daquela.</p>
<p>Artigo 57º</p>
<p>Os representantes dos técnicos-adestradores e dos xuíces-árbitros na asemblea xeral serán elixidos por e entre os pertencentes a cada estamento, que teñan licencia en vigor no momento da convocatoria das eleccións e tamén a tivesen, como mínimo, na tempada deportiva inmediatamente anterior.</p>
<p>97-1579</p>

