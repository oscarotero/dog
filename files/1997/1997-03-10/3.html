---
date: '1997-03-10'
id: 428E
page: 2
number: 47
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 19 de febreiro de 1997 pola que se autoriza definitivamente a apertura
  e funcionamento dos centros privados de educación secundaria, Hijas de Cristo
  Rey do Carballo-Oleiros; Sagrado Corazón de Ferrol; Bayón de Ribeira; La
  Purísima de Ourense; e Santo Ángel de Ourense.
range: Orde
url: 'https://www.xunta.gal/dog/Publicados/1997/19970310/Anuncio428E_gl.html'
---
<p>Examinados os expedientes instruídos por instancia dos titulares dos centros, nos que solicitan auto</p>
<p>rización definitiva para a apertura e funcionamento dos centros privados de educación secundaria, Hijas de Cristo Rey do Carballo-Oleiros (A Coruña); Sagrado Corazón de Ferrol (A Coruña); Bayón de Ribeira (A Coruña); La Purísima de Ourense; e Santo Angel de Ourense.</p>
<p>Tendo en conta que os expedientes foron tramitados polas delegacións provinciais da Consellería de Educación e Ordenación Universitaria, que se remiten cos informes da Unidade Técnica e Inspección educativa.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG 15 de decembro) que o desenvolve.</p>
<p>Considerando que concorren nos expedientes os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento dos centros de educación secundaria e, como consecuencia disto, establece-la configuración definitiva do centro existente no mesmo edificio ou recinto escolar, segundo se especifica no anexo.</p>
<p>Segundo.-A presente autorización surtirá efectos progresivamente, a medida que se implanten as ensinanzas autorizadas de acordo co calendario de aplicación da nova ordenación do sistema educativo, segundo os Reais decretos 986/1991, do 14 de xuño e 1487/1994, do 1 de xullo.</p>
<p>Terceiro.-Antes do inicio das ensinanzas de educación secundaria obrigatoria que se autorizan, a Delegación Provincial da Consellería de Educación e Ordenación Universitaria, logo do informe da Inspección educativa, aprobará expresamente a relación de persoal que impartirá docencia no dito centro.</p>
<p>Cuarto.-Os centros de educación secundaria que pola presente orde se autorizan deberán cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Quinto.-Quedan os centros obrigados ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 19 de febreiro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Municipio: Oleiros.</p>
<p>Localidade: O Carballo.</p>
<p>Enderezo: Avda. Miguel Hernández, 2.</p>
<p>Denominación específica: Hijas de Cristo Rey.</p>
<p>Titular: Congregación Hijas de Cristo Rey.</p>
<p>Composición resultante:</p>
<p>a) Centro de educación infantil: 9 unidades.</p>
<p>b) Centro de educación primaria: 18 unidades.</p>
<p>c) Centro de educación secundaria: 12 unidades de educación secundaria obrigatoria.</p>
<p>d) Centro de bacharelato 4 unidades coas modalidades seguintes: ciencias da natureza e da saúde e humanidades e ciencias sociais.</p>
<p>Provincia: A Coruña.</p>
<p>Municipio: Ferrol.</p>
<p>Localidade: Ferrol.</p>
<p>Enderezo: estrada de Castela, 160.</p>
<p>Denominación específica: Sagrado Corazón.</p>
<p>Titular: M M Mercedarias.</p>
<p>Composición resultante:</p>
<p>a) Centro de educación infantil: 6 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria: 8 unidades de educación secundaria obrigatoria.</p>
<p>d) Centro de bacharelato 4 unidades coas modalidades seguintes: ciencias da natureza e da saúde e humanidades e ciencias sociais.</p>
<p>Provincia: A Coruña.</p>
<p>Municipio: Ribeira.</p>
<p>Localidade: Ribeira.</p>
<p>Enderezo: Cubeliño, 33.</p>
<p>Denominación específica: Bayón.</p>
<p>Titular: Enseduca, Sociedad Anónima Laboral.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>
<p>Provincia: Ourense.</p>
<p>Municipio: Ourense.</p>
<p>Localidade: Ourense.</p>
<p>Domicilio: Santo Domingo, 32.</p>
<p>Denominación específica: La Purísima.</p>
<p>Titular: Hijas de la Caridad.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>
<p>Provincia: Ourense.</p>
<p>Municipio: Ourense.</p>
<p>Localidade: Ourense.</p>
<p>Enderezo: Ervedelo, 41.</p>
<p>Denominación específica: Santo Ángel.</p>
<p>Titular: Hijas de la Divina Pastora Calasancias.</p>
<p>Composición resultante:</p>
<p>a) Centro de educación infantil: 6 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria: 8 unidades de educación secundaria obrigatoria.</p>
<p>1788</p>

