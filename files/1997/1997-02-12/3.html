---
date: '1997-02-12'
id: 361E
page: 1
number: 29
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 23 de xaneiro de 1997 pola que se clasifica un posto de traballo
  reservado a funcionarios de Administración local con habilitación de carácter
  nacional.
range: Orde
url: 'https://www.xunta.gal/dog/Publicados/1997/19970212/Anuncio361E_gl.html'
---
<p>Por Decreto 415/1996, do 21 de novembro, apróbase a segregación de parte do termo municipal de Vilanova de Arousa, provincia de Pontevedra para a ulterior constitución dun concello novo e independente, que se chamará A Illa de Arousa.</p>
<p>Sendo necesario crear e clasifica-los postos de traballo de funcionarios de Administración local con habilitación de carácter nacional correspondentes ó concello que se constitúe e tendo en conta que, de conformidade co artigo 3 do antedito decreto 415/1996, a poboación do novo concello ascende a catro mil setecentos noventa e nove (4799) habitantes.</p>
<p>Esta consellería da Presidencia e Administración Pública, de conformidade co establecido no artigo 159.1º do Real decreto lexislativo 781/1986, do 18 de abril, e nos artigos 2 e 9 do Real decreto 1732/1994, do 29 de xullo, e no uso das facultades</p>
<p>que lle confire o artigo 13.2.17 da Lei 4/1988, do 26 de maio, da función pública de Galicia,</p>
<p>DISPÓN:</p>
<p>Clasifica-lo posto de traballo de secretaría do concello da Illa de Arousa, provincia de Pontevedra, reservado a funcionarios de Administración local con habilitación de carácter nacional, conforme se especifica a seguir:</p>
<p>Posto: secretaría.</p>
<p>Clase: terceira.</p>
<p>Subescala: secretaría-intervención.</p>
<p>Contra a presente orde, que é definitiva en vía administrativa, poderase interpoñer recurso contencioso-administrativo no prazo de dous meses, contados a partir do día seguinte ó da súa publicación no DOG, ante a Sala do Contencioso-Administrativo do Tribunal Superior de Xustiza de Galicia, conforme o disposto no artigo 58 da Lei reguladora da xurisdicción contencioso-administrativa do 27 de decembro de 1956, logo de comunicalo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 23 de xaneiro de 1997.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>931</p>

