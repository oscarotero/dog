---
date: '1997-02-12'
id: '3616'
page: 1
number: 29
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Orde do 15 de xaneiro de 1997 pola que se completa a normalización das
  memorias dos hospitais do Servicio Galego de Saúde.
range: Orde
url: 'https://www.xunta.gal/dog/Publicados/1997/19970212/Anuncio3616_gl.html'
---
<p>Tradicionalmente tódolos hospitais do sistema nacional de saúde veñen elaborando resumos anuais dos principais datos de estructura e actividade configurándose como elementos básicos de consulta.</p>
<p>Dado o grao de complexidade dos datos recollidos, as diferencias de tratamento poden limita-la utilidade desta fonte de información, por iso se publicou a Orde do 26 de xuño de 1995 (DOG nº 138, do 19 de xullo de 1995), pola que se regula a normalización das memorias dos hospitais do Servicio Galego de Saúde. O modelo que se elabora nesta orde serve de base para a normalización das memorias dos hospitais, posibilitando as comparacións entre centros e os tratamentos agregados de información.</p>
<p>De acordo co sinalado, melloraría aínda máis a súa utilidade o establecer uns criterios mínimos de homoxeneidade sobre a estructura física e calidades das memorias de tódolos hospitais do Sergas.</p>
<p>En consecuencia, en uso das facultades que me confire os artigo 34.3º da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 22 de octubre.</p>
<p>DISPOÑO:</p>
<p>Artigo 1º</p>
<p>O formato das memorias de actividade dos hospitais do Servicio Galego de Saúde adaptarase ás características técnicas establecidas no anexo I.</p>
<p>Artigo 2º</p>
<p>Para lle dar cumprimento ó disposto no apartado c do artigo 6 do Decreto 316/1990, do 8 de xuño, (DOG nº 118, do 19 de xuño de 1990), polo que se regulan as publicacións da Xunta de Galicia, as memorias dos hospitais presentaranse na Secretaría Xeral - Servicio de Documentación, Publicacións e Estudios, da Subdirección Xeral de Información Sanitaria.</p>
<p>O expediente que se presentará no Servicio de Documentación, Publicacións e Estudios, para aprobación da obra pola comisión permanente de publicacións constará de:</p>
<p>-O impreso que se facilitará na Secretaría Xeral do Sergas.</p>
<p>-Unha proba da cuberta e contracuberta do libro en cor.</p>
<p>-Maqueta de páxinas interiores con especificacións da caixa, familia de letra, tamaño, etc.</p>
<p>Disposición derradeira</p>
<p>A presente orde entrará en vigor o día seguinte o da súa publicación no Diario Oficial de Galicia.</p>
<p>Santiago de Compostela, 15 de xaneiro de 1997.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>ANEXO I</p>
<p>1. Formato das memorias:</p>
<p>DIN- A4.</p>
<p>2. Tipo de papel:</p>
<p>*Interior:</p>
<p>TORRAS PAPEL</p>
<p>Creaprint 115 g/m.</p>
<p>*Cuberta e contracuberta:</p>
<p>TORRAS PAPEL</p>
<p>Creagloss 250 g/m.</p>
<p>3. Número de tintas:</p>
<p>Dúas tintas como máximo para o interior, excepto as gráficas de datos estatísticos.</p>
<p>Na cuberta do libro na parte inferior central deberá levar impreso o texto Xunta de Galicia.</p>
<p>No lombo do libro deberá leva-lo escudo da Xunta de Galicia na parte inferior e máis enriba o título do libro.</p>
<p>Na contracuberta deberá levar impreso:</p>
<p>1º O anagrama da Xunta de Galicia no que figure o nome da consellería, respectando o disposto nas normas de imaxe corporativa para a Xunta de Galicia.</p>
<p>2º O anagrama do Sergas, respectando o disposto nas normas de imaxe corporativa para o Servicio Galego de Saúde.</p>
<p>3º O anagrama do hospital.</p>
<p>907</p>

