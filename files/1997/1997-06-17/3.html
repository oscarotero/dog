---
date: '1997-06-17'
id: 79F2
page: 5
number: 115
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 139/1997, do 5 de xuño, polo que se desafecta do dominio público un
  soar de 157,5 m, sito na Avenida da Florida, número 7, de Vigo (Pontevedra).
range: Decreto
url: 'https://www.xunta.gal/dog/Publicados/1997/19970617/Anuncio79F2_gl.html'
---
<p>O artigo 10.1º da Lei 3/1985, do 12 de abril, do patrimonio da Comunidade Autónoma de Galicia, sinala que cando os bens e dereitos non fosen necesarios para o cumprimento dos fins determinantes</p>
<p>da súa afectación, cesará a súa natureza de dominio público e adquirirán a condición de patrimoniais, sen prexuízo, se é o caso, do dereito de reversión nos termos da lexislación de expropiación forzosa, respecto daqueles bens adquiridos por este título.</p>
<p>O apartado segundo do antedito artigo establece que a desafectación dos bens de dominio público da Comunidade Autónoma deberá facerse mediante acordo do Consello da Xunta, logo da instrucción do expediente pola Consellería de Economía e Facenda, por instancia da consellería interesada, e sempre que se acredite a desaparición das causas xustificativas da afectación.</p>
<p>A Delegación Provincial de Pontevedra da Consellería de Política Territorial, Obras Públicas e Vivenda manifestou que o dito soar non era necesario para o servicio de estradas ó que se atopaba afectado.</p>
<p>Por todo isto, de conformidade coa proposta do conselleiro de Economía e Facenda e logo de deliberación do Consello da Xunta de Galicia, na súa reunión do día cinco de xuño de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Desaféctase do dominio público un soar de 157,05 m, sito no número 7 da Avenida da Florida de Vigo (Pontevedra).</p>
<p>Artigo 2º</p>
<p>O inmoble anteriormente descrito adquire natureza patrimonial.</p>
<p>Santiago de Compostela, cinco de xuño de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>4601</p>

