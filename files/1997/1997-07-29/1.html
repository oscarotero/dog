---
date: '1997-07-29'
id: FFC2
page: 7
number: 144
agency: PRESIDENCIA
section: II. AUTORIDADES E PERSOAL
title: >-
  Decreto 197/1997, do 22 de xullo, polo que se nomea a Perfecto Yebra
  Martul-Ortega vocal da Xunta Electoral de Galicia.
range: Decreto
url: 'https://www.xunta.gal/dog/Publicados/1997/19970729/AnuncioFFC2_gl.html'
---
<p>O parágrafo 1.d do artigo 14 da Lei 8/1985, do 13 de agosto, de eleccións ó Parlamento de Galicia, establece que a Xunta Electoral de Galicia está composta, entre outros, por catro vocais profesores en activo da Facultade de Dereito da universidade.</p>
<p>O presidente do Parlamento de Galicia, mediante escrito dirixido a esta presidencia, propón como novo vocal da dita xunta electoral, designado de conformidade co establecido no número 2.b) do mencionado artigo 14, a Perfecto Yebra Martul-Ortega, catedrático de Dereito Financeiro da Facultade de Dereito da Universidade de Santiago de Compostela.</p>
<p>Polo exposto, e en cumprimento do disposto no artigo 15.1 da Lei de Galicia 8/1985, do 13 de agosto,</p>
<p>DISPOÑO:</p>
<p>Artigo único.</p>
<p>Por proposta da Mesa do Parlamento de Galicia, nomeo vocal da Xunta Electoral de Galicia a Perfecto Yebra Martul-Ortega, catedrático de Dereito Financeiro da Facultade de Dereito da Universidade de Santiago de Compostela.</p>
<p>Disposición derradeira</p>
<p>O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vintedous de xullo de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>5998</p>

