---
date: '1997-05-05'
id: CC12
page: 4
number: 84
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 14 de abril de 1997, da Dirección Xeral de Formación Pesqueira e
  Investigación, pola que se anuncia a licitación, polo sistema de concurso
  aberto, para a adquisición dun simulador para imparti-lo curso de operador
  xeral e restrinxido do Sistema Mundial de Socorro e Seguridade Marítima
  (G.M.D.S.S.) para o Instituto Politécnico Marítimo-Pesqueiro de Vigo.
range: Resolución
url: 'https://www.xunta.gal/dog/Publicados/1997/19970505/AnuncioCC12_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria da licitación para a adquisición dun simulador para imparti-lo curso de operador xeral e restrinxido do Sistema Mundial de Socorro e Seguridade Marítima (G.M.D.S.S.) para o Instituto Politécnico Marítimo-Pesqueiro de Vigo.</p>
<p>Obxecto: adquisición dun simulador para imparti-lo curso de operador xeral e restrinxido do Sistema Mundial de Socorro e Seguridade Marítima (G.M.D.S.S.) para o Instituto Politécnico Marítimo-Pesqueiro de Vigo.</p>
<p>Orzamento e tipo: vintetrés millóns catrocentas oitenta e nove mil pesetas (23.489.000 ptas.), impostos incluídos.</p>
<p>Prazo de entrega: un mes.</p>
<p>Documentos de interese: os pregos de cláusulas administrativas particulares e de prescricións técnicas que rexerán neste concurso estarán á disposición dos licitadores nas dependencias do Servicio de Ensinanzas Marítimo-Pesqueiras (Rúa dos Irmandiños, s/n, Santiago de Compostela), na oficina de información da Consellería de Pesca, Marisqueo e Acuicultura en Santiago de Compostela (edificio administrativo de San Caetano), así como nas delegacións territoriais desta consellería, durante o prazo de presentación de proposicións, os días e horas hábiles de oficina.</p>
<p>Prazo e presentación de propostas: as proposicións presentaranse no rexistro da Consellería de Pesca, Marisqueo e Acuicultura en Santiago de Compostela ou nos rexistros das delegacións territoriais desta consellería. O prazo de presentación rematará ás 14 horas do vixésimo sexto día natural seguinte ó da publicación desta resolución no Diario Oficial de Galicia. Se o dito día coincidise en sábado ou festivo, o prazo rematará ás 14 horas do primeiro día hábil seguinte.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, remitirase un telegrama á Dirección Xeral de Formación Pesqueira e Investigación no que se lle comunique a presentación da oferta.</p>
<p>Apertura de proposicións: faraa a mesa de contratación, que se reunirá nas oficinas centrais da Consellería de Pesca, Marisqueo e Acuicultura en Santiago de Compostela, ás 11.30 horas do terceiro día hábil contado a partir do seguinte ó do remate do prazo de presentación de propostas. Se ese día coincidise en sábado, a mesa reunirase o luns seguinte á mesma hora.</p>
<p>Fianza provisional: 469.780 ptas.</p>
<p>Fianza definitiva: 939.560 ptas.</p>
<p>O importe do presente anuncio será por conta do adxudicatario.</p>
<p>Santiago de Compostela, 14 de abril de 1997.</p>
<p>P.O. (14-12-1993)</p>
<p>Ana Gallego Castro</p>
<p>Directora xeral de Formación Pesqueira</p>
<p>e Investigación</p>
<p>3124</p>

