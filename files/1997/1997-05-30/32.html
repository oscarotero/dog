---
date: '1997-05-30'
id: '6E02'
page: 5
number: 103
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 6 de maio de 1997, da Dirección-Xerencia do Complexo
  Hospitalario Provincial de Pontevedra-Psiquiátrico Rebullón, pola que se
  anuncia o concurso público 4/1997, polo procedemento aberto, para a
  contratación do servicio de mantemento de equipos electromédicos para este
  hospital.
range: Resolución
url: 'https://www.xunta.gal/dog/Publicados/1997/19970530/Anuncio6E02_gl.html'
---
<p>A Dirección-Xerencia do Complexo Hospitalario Provincial de Pontevedra-Rebullón, en virtude das atribucións que lle foron delegadas de acordo co establecido no artigo 7 da orde da Consellería de Sanidade e Servicios Sociais, do 22 de maio de 1996 (DOG 111, do 6 de xuño), sobre delegación de competencias en órganos centrais e periféricos do Sergas, convoca o seguinte concurso público:</p>
<p>Obxecto e orzamento:</p>
<p>Contratación de servicio de mantemento de equipos electromédicos para o Complexo Hospitalario Provincial-Rebullón.</p>
<p>Orzamento: 22.000.000 de ptas. (vintedous millóns de pesetas).</p>
<p>Prazo de execución: o contrato terá a duración do ano natural de 1997.</p>
<p>Forma de adxudicación: procedemento aberto por medio de concurso público nº 4/1997.</p>
<p>Admisión de variantes: o órgano de contratación considerará as variantes ou alternativas que ofrezan os licitadores en canto á organización do servicio,</p>
<p>que se detalla no anexo I: prego de prescricións técnicas.</p>
<p>Solvencia económica e financeira: acreditarase polos medios previstos no artigo 16 da Lei 13/1995, de contratos da Administración pública.</p>
<p>Solvencia técnica: acreditarase polos medios previstos no artigo 19 da Lei 13/1995, de contratos da Administración pública.</p>
<p>Fianza provisional: fíxase unha fianza provisional do 2% do orzamento: catrocentas corenta mil pesetas (440.000 ptas.).</p>
<p>Clasificación esixida: grupo III, subgrupo 7, categoría A.</p>
<p>Criterios de adxudicación:</p>
<p>Nº ordeCriterio de adxudicaciónPonderación</p>
<p>1Prezo e desagregación de custos30%</p>
<p>2Persoal achegado: número,</p>
<p>capacidade profesional</p>
<p>e organización30%</p>
<p>3Experiencia acreditada,</p>
<p>prestixio recoñecido,</p>
<p>currículum de empresa</p>
<p>e capacidade técnica20%</p>
<p>4Org. servicio: protocolos,</p>
<p>programas mantemento,</p>
<p>fichas control técnico, etc.20%</p>
<p>Documentación de interese para os licitadores: os pregos de cláusulas administrativas particulares e prescricións técnicas e demais documentación complementaria poden ser solicitados no departamento de aprovisionamento do Complexo Hospitalario Provincial-Rebullón, r/ Loureiro Crespo, nº 1, das 9 ás 14 horas, de luns a venres. Tfno.: (986) 86 23 63 e fax: (986) 84 79 41.</p>
<p>Presentación de proposicións: deberanse presentar en man, en sobres pechados e asinados polo licitador ou persoa que o represente, no rexistro xeral deste complexo hospitalario, antes das 14 horas do vixésimo sexto día natural contado desde o seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (986) 84 79 41 ou telegrama no mesmo día, de conformidade coa lexislación vixente.</p>
<p>Apertura de proposicións: terá lugar nun acto público na sala de xuntas do Complexo Hospitalario Provincial-Rebullón ás 10 horas do décimo primeiro día natural contado desde o seguinte día daquel en que remate o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar no día hábil seguinte.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: o pagamento dos anuncios do presente concurso público serán por conta do adxudicatario do contrato.</p>
<p>Pontevedra, 6 de maio de 1997.</p>
<p>Alfredo García Iglesias</p>
<p>Director xerente do Complexo Hospitalario</p>
<p>Provincial-Rebullón de Pontevedra</p>
<p>3814</p>

