---
date: '1997-05-30'
id: 6D7E
page: 5
number: 103
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 20 de maio de 1997 pola que se fixan as retribucións que percibirán os
  recadadores.
range: Orde
url: 'https://www.xunta.gal/dog/Publicados/1997/19970530/Anuncio6D7E_gl.html'
---
<p>O capítulo VI do título II do Decreto 90/1997, do 10 de abril, polo que se establece a organización recadatoria da Xunta de Galicia e o Estatuto dos recadadores de zona, refíre se ás retribucións que van percibi-los recadadores, e sinala que estas se cifrarán nunha porcentaxe dos ingresos obtidos, coa posibilidade de establecer un límite máximo respecto de cada valor, deixando o seu sinalamento ás disposicións regulamentarias emanadas da Consellería de Economía e Facenda.</p>
<p>Por isto, en uso da autorización contida na disposición adicional do referido decreto,</p>
<p>DISPOÑO:</p>
<p>Artigo 1º</p>
<p>1. Os recadadores percibirán a retribución que resulte das seguintes táboas:</p>
<p>Zona da Coruña.</p>
<p>Entre 0 e 250.000.000: 20%.</p>
<p>A partir de 250.000.001: 10%.</p>
<p>Zonas de Lugo, Pontevedra e Ourense.</p>
<p>Entre 0 e 160.000.000: 20%.</p>
<p>A partir de 160.000.001: 10%.</p>
<p>Zona de Vigo.</p>
<p>Entre 0 e 210.000.00: 20%.</p>
<p>A partir de 210.000.001: 10%.</p>
<p>2. As porcentaxes sinaladas nas táboas anteriores aplicaranse sobre a suma dos ingresos que sexan imputables a cada zona e que correspondan a providencias de constrinximento cun importe que non exceda de 5.000.000.</p>
<p>3. Non se aplicarán as táboas a que se refire o punto 1 deste artigo ós ingresos correspondentes a providencias de constrinximento cando o importe exceda de 5.000.000 de pesetas. Nestes supostos, a retribución dos recadadores establecerase por cada valor, aplicando ós ingresos que obteña a seguinte táboa:</p>
<p>Entre 0 e 5.000.000: 20%.</p>
<p>De 5.000.001 a 10.000.000: 10%.</p>
<p>De 10.000.001 a 100.000.000: 2,5%.</p>
<p>A partir de 100.000.001: 0,5%.</p>
<p>Cando en relación con estes valores se produzan ingresos parciais, a porcentaxe de retribución correspondente determinarase acumulando ó pagamento parcial de que se trate tódolos efectuados con anterioridade.</p>
<p>Artigo 2º</p>
<p>Para o ano 1997, a asignación mínima a que se refire o artigo 31 do Decreto 90/1997, polo que se establece a organización recadatoria da Xunta de Galicia e o Estatuto do s recadadores de zona ascenderá a 5.194.397 ptas.</p>
<p>Artigo 3º</p>
<p>As retribucións a que se refiren os artigos anteriores non inclúen o imposto sobre o valor engadido.</p>
<p>Artigo 4º</p>
<p>Cando as circunstancias o aconsellen, poderanse revisa-los criterios retributivos establecidos nesta orde e poderán, igualmente, fixarse límites máximos ós resultados da súa aplicación.</p>
<p>Artigo 5º</p>
<p>A presente orde entrará en vigor ó día seguinte da súa publicación.</p>
<p>Santiago de Compostela, 20 de maio de 1997.</p>
<p>José Antonio Orza Fernández</p>
<p>Conselleiro de Economía e Facenda</p>
<p>3886</p>

