---
date: '1997-08-07'
id: 970E
page: 7
number: 151
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 24 de xullo de 1997 pola que se declara a alienabilidade do inmoble
  coñecido como antiga estación de inspección técnica de vehículos de Ourense,
  sita no Cumial, termo municipal de Ourense.
range: Orde
url: 'https://www.xunta.gal/dog/Publicados/1997/19970807/Anuncio970E_gl.html'
---
<p>A Asociación Provincial de Talleres de Reparación de Vehículos de Ourense (ATAVE) solicitou a cesión do uso das instalacións da antiga estación de ITV sita no Alto do Cumial, co fin de impartir nas ditas instalacións cursos de formación e reciclaxe dos profesionais do sector de talleres de reparación de vehículos.</p>
<p>Mediante Decreto 144/1997, do 5 de xuño, (DOG nº 116, do 18 de xuño) desafectouse do dominio público o inmoble onde se sitúa a antiga estación de inspección técnica de vehículos, sita no Cumial, termo municipal de Ourense.</p>
<p>Co obxecto de posibilita-la cesión do dereito de uso do antedito inmoble, requírese, segundo o disposto nos artigos 24 da Lei 3/1985, do 12 de abril, do patrimonio da Comunidade Autónoma de Galicia e 60 do seu regulamento, a previa declaración da súa alienabilidade.</p>
<p>En virtude do anteriormente exposto, por proposta da Secretaría Xeral e do Patrimonio, logo de informe da Consellería de Industria e Comercio,</p>
<p>DISPOÑO:</p>
<p>Artigo único.</p>
<p>Declárase a alienabilidade do seguinte inmoble:</p>
<p>Urbano, nave de cincocentos cincuenta metros cadrados construídos nunha soa planta. Componse de dous corpos: o principal é completamente diáfano,</p>
<p>sen divisións, mentres que no anexo, que ten unha menor altura, se sitúan as oficinas, aseos e sala de caldeiras. Linda con máis terreo do predio onde está, que ten unha extensión superficial de catro mil setecentos oitenta e cinco metros con sesenta e cinco decímetros cadrados, que linda ó norte, co camiño veciñal de Ourense ó Cumial; ó sur, terreos de Gonzalo Arias Canelas; ó leste, terreos de Clementina Maseda e ó oeste, terreo de Ignacio Delgado.</p>
<p>O dito inmoble atópase inscrito no Rexistro da Propiedade Nº 1 de Ourense, no tomo 1600 xeral, libro 857 de Ourense, folio 196, predio nº 19878, inscrición 3ª.</p>
<p>Santiago de Compostela, 24 de xullo de 1997.</p>
<p>José Antonio Orza Fernández</p>
<p>Conselleiro de Economía e Facenda</p>
<p>6142</p>

