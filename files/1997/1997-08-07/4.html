---
date: '1997-08-07'
id: '9712'
page: 7
number: 151
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 24 de xullo de 1997 pola que se declara a alienabilidade de varios
  bens inmobles procedentes do patrimonio das extintas cámaras agrarias locais
  de Oza dos Ríos, Vilamartín de Valdeorras, O Covelo, Dozón, Mondariz e Salceda
  de Caselas.
range: Orde
url: 'https://www.xunta.gal/dog/Publicados/1997/19970807/Anuncio9712_gl.html'
---
<p>A disposición adicional sétima da Lei 11/1995, do 30 de decembro, de presupostos xerais da Comunidade Autónoma de Galicia para 1996, no seu apartado tres, establece que o Consello da Xunta de Galicia, na forma prevista na Lei 3/1985, do 12 de abril, poderá desafectar e cedérlle-lo uso dos bens inmobles das extintas cámaras agrarias ós concellos, organizacións profesionais agrarias ou outras entidades públicas ou privadas sen fin de lucro, sempre que quede garantida a conservación e aplicación deles ós fins e servicios de interese xeral agrario.</p>
<p>Os concellos de Oza dos Ríos, Vilamartín de Valdeorras, O Covelo, Dozón, Mondariz e Salceda de Caselas solicitaron a cesión de uso dos inmobles sitos nos seus respectivos termos municipais pertencentes ás extintas cámaras agrarias locais.</p>
<p>Mediante Decreto 194/1997, do 3 de xullo (DOG nº 142, do 24 de xullo), desafectáronse varios inmobles que integraban o patrimonio das extintas cámaras agrarias locais de Oza dos Ríos, Vilamartín de Valdeorras, O Covelo, Dozón, Mondariz e Salceda de Caselas.</p>
<p>Unha vez obtida a inscrición no correspondente Rexistro da Propiedade dos ditos bens inmobles a nome da Comunidade Autónoma de Galicia, procede declara-la súa alienabilidade conforme o disposto nos artigos 24 da citada Lei 3/1985 e 60 do Decreto 50/1989, do 9 de marzo, polo que se aproba o seu regulamento, co obxecto de posibilita-la cesión do dereito do seu uso.</p>
<p>En virtude do anteriormente exposto, por proposta da Secretaría Xeral e do Patrimonio, logo do informe da Consellería de Agricultura, Gandería e Montes,</p>
<p>DISPOÑO:</p>
<p>Artigo único.</p>
<p>Declárase a alienabilidade dos bens inmobles que se describen a continuación:</p>
<p>1. Urbano.-Soar, no lugar de Castiñeiro, no municipio de Oza dos Ríos (A Coruña), dunha superficie de 164 m. Linda: norte ou esquerda, predio do número anterior; sur ou dereita, predio do Concello de Oza dos Ríos; leste ou espalda, terraplén do ferrocarril; e oeste ou fronte, estrada de Betanzos Agolada. Sobre este terreo construíuse un edificio sinalado co nº 2, composto de planta baixa e piso alto, dunha superficie por planta de 77 m.</p>
<p>Inscrito no Rexistro da Propiedade de Betanzos no tomo 1016, libro 128, folio 206, predio nº 14.125.</p>
<p>2. Rústico.-Predio nº 476 da zona de concentración parcelaria de San Pedro de Oza e Santo Estevo de Parada, no sitio dos Lagos, municipio de Oza dos Ríos (A Coruña), cunha superficie de 2.645 m. Linda: norte, Encarnación Corral Sánchez (474), saída a camiño, e outros (745 e 437); sur, María Nieves Quiroga y Pardo Bazán (434); leste, Isaura Barallobre López (477) e Manuel Rilo Valiño (478); e oeste, María Nieves Quiroga y Pardo Bazán (434).</p>
<p>Inscrita no Rexistro da Propiedade de Betanzos no tomo 1009, libro 122, folio 227, predio nº 12.739.</p>
<p>3. Urbano.-Edificio no lugar de Fondo da Vila, no casco urbano do lugar e municipio de Vilamartín de Valdeorras (Ourense), que mide 60 m aproximadamente. Linda: fronte-sur, estrada de Ponferrada a Ourense; dereita entrando-leste, casa de Antonia López Álvarez, parede medianil no medio; esquerda-oeste e espalda-norte, herdeiros de Leopoldo Brasa.</p>
<p>Inscrito no Rexistro da Propiedade do Barco de Valdeorras no tomo 484, libro 56, folio 72, predio nº 7.270, inscrición 2ª.</p>
<p>4. Urbano.-Terreo con casa dunha soa planta, sito no Campo da Feira do Covelo, municipio do Covelo (Pontevedra); mide 254 m. Linda: fronte, Campo da Feira; dereita, María Amigo Conde; esquerda, Sara Romero González; e fondo, María Amigo Conde.</p>
<p>Inscrito no Rexistro da Propiedade de Ponteareas no tomo 933, libro 94, folio 98, predio nº 8.069 bis.</p>
<p>5. Urbano.-Soar situado no lugar de Castro, municipio de Dozón (Pontevedra), de 12 m de fronte por 28 m de fondo, o que fai unha superficie 336 m. Linda: norte, terreo dos herdeiros de José Lorenzo Castro e outros; sur ou fronte, estrada de Ourense a Santiago de Compostela; leste e oeste, con máis</p>
<p>de José Lorenzo Rodríguez. Sobre este predio construíuse un edificio composto de planta baixa para almacén e un piso alto para oficinas, que ocupa unha superficie de 66,99 m, e linda: fronte, estrada de Ourense a Santiago de Compostela; dereita entrando, franxa de 3 m de largo sobrante da edificación; esquerda, hoxe herdeiros de José Lorenzo Rodríguez; e fondo resto do predio.</p>
<p>Inscrito no Rexistro da Propiedade de Lalín no tomo 484, libro 32, folio 128, predio nº 4.062.</p>
<p>6. Urbano.-Predio ó que lle chaman Monte de Ovella, sita no municipio de Mondariz (Pontevedra), que ten unha extensión de 320 m. Linda: norte, herdeiros de José Fontán; sur, rúa de Merouces; leste, predio matriz propiedade do Concello de Mondariz; e oeste, Campo da Feira. Sobre este soar construíuse un edificio de unha planta que mide 140 m aproximadamente.</p>
<p>Inscrita no Rexistro da Propiedade de Ponteareas no tomo 557, libro 98, folio 120, predio nº 13.490.</p>
<p>7. Urbano.-Terreo no lugar de Altamira, municipio de Salceda de Caselas (Pontevedra), de 265 m de superficie, sobre o que se construíu unha casa de planta baixa e un piso que ocupa unha superficie de 137,50 m. Linda: esquerda ou sur, camiño; fronte ou leste, estrada do Porriño a Salvaterra de Miño; norte, Carmen Sanjuán; e oeste, Dolores Sanjuán.</p>
<p>Inscrito no Rexistro da Propiedade de Tui no tomo 765, libro 83, folio 146, predio nº 9.532.</p>
<p>Santiago de Compostela, 24 de xullo de 1997.</p>
<p>José Antonio Orza Fernández</p>
<p>Conselleiro de Economía e Facenda</p>
<p>5909</p>

