---
date: '1997-06-13'
id: '7886'
page: 5
number: 113
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Orde do 5 de xuño de 1997, da Dirección Xeral de Montes e Medio Ambiente
  Natural, pola que se somete a información pública e posterior trámite de
  audiencia ós interesados ó Plan Rector de Uso e Xestión do Parque Natural da
  Baixa Limia-Serra do Xurés (concellos de Entrimo, Lobios e Muíños).
range: Orde
url: 'https://www.xunta.gal/dog/Publicados/1997/19970613/Anuncio7886_gl.html'
---
<p>A Lei 4/1989, do 27 de marzo, de conservación dos espacios naturais, da flora e fauna silvestres regula, no seu título III, os plans rectores de uso e xestión nos que se fixarán as normas xerais de uso de xestión do parque; por todo isto,</p>
<p>RESOLVO:</p>
<p>Para os efectos previstos no artigo 6 da Lei 4/1989, de conservación de espacios naturais, da flora e fauna silvestres, ábrese un prazo de información pública</p>
<p>e posterior trámite de audiencia ós interesados, sobre o Plan de Uso e Xestión do Parque Natural da Baixa Limia-Serra do Xurés nos concellos de Entrimo, Lobios e Muíños.</p>
<p>O que se fai público para que poida ser examinado nas oficinas da Subdirección Xeral do Medio Ambiente Natural da Consellería de Agricultura, Gandería e Montes (San Lázaro, Santiago de Compostela), na Delegación Provincial de Ourense (rúa Florentino Cuevillas, 4-6, baixo), e na sede do parque natural (rúa estrada de Portugal, s/n, Lobios), e para que se formulen contra el as alegacións que se consideren oportunas, nun prazo de 30 días, contados desde o seguinte ó da publicación desta orde no Diario Oficial de Galicia.</p>
<p>Unha vez rematado o dito prazo, abrirase ó día seguinte período de audiencia ós interesados por un prazo de 15 días.</p>
<p>Santiago de Compostela, 5 de xuño de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>4522</p>

