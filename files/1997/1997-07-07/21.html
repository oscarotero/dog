---
date: '1997-07-07'
id: 883E
page: 6568
number: 129
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 3 de xullo de 1997, da Secretaría Xeral da Consellería de
  Agricultura, Gandería e Montes, pola que se amplía o prazo de presentación de
  ofertas para participar no concurso público da asistencia técnica consistente
  na realización dunha enquisa de efectivos de gando bovino e producción e
  destino do leite, xuño e decembro de 1997, anunciado por Resolución do 4 de
  xuño de 1997.
range: Resolución
url: 'https://www.xunta.gal/dog/Publicados/1997/19970707/Anuncio883E_gl.html'
---
<p>No DOG nº 113, do 13 de xuño de 1997, anunciouse a asistencia técnica de referencia.</p>
<p>Para proceder á súa realización no mes de xullo, considérase conveniente amplia-los prazos de presentación de ofertas.</p>
<p>En consecuencia,</p>
<p>RESOLVO:</p>
<p>1. Amplia-lo prazo de presentación de ofertas para o mencionado concurso ata as 14 horas do día 14 de xullo de 1997, co fin de que as empresas poidan levar a cabo unha nova valoración delas.</p>
<p>2. En consecuencia co anterior, o apartado 3 do prego de prescricións técnicas e do cadro de datos básicos do prego de cláusulas administrativas particulares, titulado «Período de execución e prazos», debe quedar redactado do seguinte xeito: «A execución da primeira fase do traballo (xullo-1997) debe quedar terminada antes do 15 de agosto de 1997, debendo remiti-los cuestionarios cubertos, así como o resto da documentación, antes do derradeiro día do prazo indicado».</p>
<p>3. O acto público de apertura de proposicións levarase a cabo o día 18 de xullo de 1997, ás 13 horas, na sala B de reunións da Consellería da Presidencia e Administración Pública, sita no semisoto do edificio central de San Caetano, s/n, Santiago de Compostela.</p>
<p>Santiago de Compostela, 3 de xullo de 1997.</p>
<p>P.D. (O. 13-12-1993, DOG nº 239, 14-12-1993)</p>
<p>Antonio L. Rosón Pérez.</p>
<p>Secretario xeral da Consellería de Agricultura,</p>
<p>Gandería e Montes</p>
<p>5049</p>

