---
date: '1997-02-24'
id: 3B32
page: 1
number: 37
agency: CONCELLO DE NIGRÁN
section: VI. ANUNCIOS
title: Convocatoria.
range: Convocatoria.
url: 'https://www.xunta.gal/dog/Publicados/1997/19970224/Anuncio3B32_gl.html'
---
<p>Convócanse probas selectivas para prove-las prazas que se indican de conformidade coas bases xerais aprobadas por Concello en Pleno o 26 de xaneiro de 1996 (BOP nº 67, do 3 de abril) e as específicas aprobadas polo Concello en Pleno o 29 de novembro de 1996.</p>
<p>* Bases específicas da convocatoria para o ingreso na escala de Administración especial: gardas da policía local.</p>
<p>Primeira.-Número e características das prazas convocadas.</p>
<p>Convócanse probas selectivas para cubrir dúas prazas de funcionarios, pertenentes á escala de Administración especial, subescala de servicios especiais, clase gardas da policía local, grupo D.</p>
<p>O procedemento selectivo rexerase, ademais de polo disposto nas presentes bases, polo previsto nas bases xerais aprobabas por acordo plenario do 26 de xaneiro de 1996 e publicadas no BOP con data do 3 de abril de 1996, e no Diario Oficial de Galicia do 25 de abril de 1996.</p>
<p>Segundo.-Sistema selectivo.</p>
<p>Será o de oposición libre.</p>
<p>Terceira.-Requisitos.</p>
<p>Ademais dos xerais para o acceso á función pública local, deberán reuni-los seguintes requisitos referidos á data de remate do prazo de presentación de solicitudes para tomar parte nas probas:</p>
<p>a) Ter cumpridos os 18 anos e non supera-los 30.</p>
<p>b) Posuí-lo título de graduado escolar, formación profesional de primeiro grao ou equivalente.</p>
<p>c) Ter unha estatura mínima de 1,65 metros as mulleres e de 1,70 metros os homes.</p>
<p>d) Posuí-los permisos de conducir, clases A-2, B-1 e B-2.</p>
<p>e) Compromiso de portar armas e, se é o caso, chegar a utilizalas, prestado mediante declaración xurada e por escrito.</p>
<p>f) Acredita-la aptitude física mediante a presentación dun certificado médico no que se faga constar expresamente que o aspirante reúne as condicións físicas e sanitarias necesarias e suficientes para a realización dos exercicios físicos que figuran especificados na correspondente proba da oposición, o</p>
<p>que non excluirá as comprobacions posteriores do que se reflicte no certificado médico.</p>
<p>Cuarta.-Exercicios.</p>
<p>A oposición constará de catro exercicios de carácter obrigatorio. Con carácter previo á súa celebración, procederase á práctica da medición e demais medidas antropométricas dos aspirantes.</p>
<p>Primeiro exercicio.</p>
<p>Consistirá na superación das probas físicas que se especifican no anexo I. A puntuación final mínima deberá ser de 20 puntos; serán cualificados como non aptos os aspirantes que non acaden esa puntuación e tamén os eliminados en calquera das probas, segundo o previo no citado anexo I.</p>
<p>Segundo exercicio.</p>
<p>Constará de dúas partes.</p>
<p>Primeira.-Exame psicotécnico. Esta proba está dirixida a determian-la aptitude psicolóxica e a adecuación á función policial que hai que desemepeñar. Cualificarase como apto ou non apto e resultarán eliminados os que obteñan esta última cualificación.</p>
<p>Segunda.-Consistirá en contestar por escrito, nun tempo máximo de sesenta minutos, a dous temas extraídos ó chou de entre os que figuren no programa anexo á convocatoria, un de cada parte. O exercicio cualificarase de 0 a 10 puntos, sendo necesario apra superalo obter un mínimo de 5 puntos.</p>
<p>Terceiro exercicio.</p>
<p>Constará de dúas probas:</p>
<p>Proba de idioma galego: consistirá na traducción para o galego dun texto en castelán proposta polo tribunal. Tempo máximoi: 30 minutos. Esta proba, que terá carácter eliminatorio, cualificarase de 0 a 4 puntos, sendo necesario para superala obter un mínimo de 2 puntos.</p>
<p>Proba práctica: consistirá en contestar por escrito, nun tempo máximo de sesenta minutos, a un suposto práctico sobre intervención policial e confección das correspondentes partes. Este exercicio lerano os aspirantes ante o tribunal, que poderá dialogar cos opositores sobre o seu contido durante un período máximo de dez minutos. Esta proba cualificarse de 0 a 10 puntos, sendo necesario para superala obter un mínimo de 5 puntos.</p>
<p>Cuarto exercicio.</p>
<p>Consistirá na superación dun recoñecemento médico e cualificarase como apto ou non apto. A modo orientativo, inclúese como anexo III un cadro de exclusións médicas.</p>
<p>Quinta.-Nomeamento como funcionarios en prácticas.</p>
<p>Os aspirantes propostos polo tribunal que, en número, no podrán exceder das prazas convocadas, serán nomeados funcionarios en prácticas e deberán</p>
<p>superar un curso de formación teórico-práctico na Academia Galega de Seguridade.</p>
<p>Os aspirantes que non superen o curso selectivo de formación perderán tódolos dereitos a seren nomeados funcionarios de carreira.</p>
<p>Sexta.-Tribunal cualificador.</p>
<p>Composición.</p>
<p>O tribunal cualificador estará composto da seguinte forma:</p>
<p>-Presidente: o da corporación ou membro desta en quen delegue.</p>
<p>-Vocais: un representante da Xunta de Galicia designado pola consellería competente por proposta da Academia Galega de Seguridade, de entre os profesionais de policía local de Galicia.</p>
<p>Un funcionario de carreia designado polo presidente da corporación.</p>
<p>Un representante dos sindicatos máis representativos no concello.</p>
<p>Un técnico ou especialista na materia.</p>
<p>Tódolos vocais deberán posuí-la titulación ou especialización igual ou superior ó posto de traballo obxecto da convocatoria.</p>
<p>-Secrtario: o da corporación ou quen legalmente o substitúa.</p>
<p>ANEXO I</p>
<p>PROBAS FÍSICAS PARA O ACCESO A GARDA DA POLICÍA LOCAL</p>
<p>(Realizaranse pola orde que se relaciona)</p>
<p>1. Salto de lonxitude cos pés xuntos (sen carreira).</p>
<p>Saltar cara a diante, impulsando cos pés xuntos. Permitirase o balanceo de pés de talón a metatarso sen perde-lo contacto co chan dun dos pés antes do salto. Tomarase a medida, desde a liña de inicio ata o sinal máis atrasado do salto. Pódense facer dous intentos.</p>
<p>2. Flexións de brazos en barra horizontal.</p>
<p>Coas palmas das mans cara a diante e cunha separación entre elas do longo dos ombros. Partindo desde a posición de brazos estirados deberá supera-lo queixo á barra. Pódese facer só un intento.</p>
<p>3. Carreira de 50 metros (velocidade).</p>
<p>En pista ou pavimento compacto con saída en pé. Só un intento.</p>
<p>4. Carreira de resistencia, 1.000 metros.</p>
<p>En pista ou pavimento compacto con saída en pé. Só un inteto.</p>
<p>Sistema de cualificación dos exercicios</p>
<p>Mulleres</p>
<table><tbody><tr><td></td></tr>
<tr><td>Salto de lonxitude</td><td>Flexión
brazos</td><td>Carreira
50 m</td><td>Resistencia
1000 m</td></tr>
<tr><td></td></tr>
<tr><td>RESULTADOS</td></tr>
<tr><td></td></tr>
<tr><td>Cualificación</td><td>metros</td><td>número</td><td>tempo</td><td>tempo</td></tr>
<tr><td></td></tr>
</tbody></table>
<table><tbody><tr><td>Eliminación</td><td>1,90 ou-</td><td>5 ou-</td><td>8''4 ou+</td><td>4,20 ou+</td></tr>
<tr><td></td></tr>
<tr><td>3</td><td>1,91/1,95</td><td>6</td><td>8''3</td><td>4,15/4,19</td></tr>
<tr><td></td></tr>
<tr><td>4</td><td>1,96/2,00</td><td>7</td><td>8''2</td><td>4,10/4,14</td></tr>
<tr><td></td></tr>
<tr><td>5</td><td>2,01/2,05</td><td>8</td><td>8''1</td><td>4,05/4,09</td></tr>
<tr><td></td></tr>
<tr><td>6</td><td>2,06/2,10</td><td>9</td><td>8''0</td><td>4,00/4,04</td></tr>
<tr><td></td></tr>
<tr><td>7</td><td>2,11/2,15</td><td>10</td><td>7''9</td><td>3,55/3,59</td></tr>
<tr><td></td></tr>
<tr><td>8</td><td>2,16 ou+</td><td>11 ou+</td><td>7''8 ou-</td><td>3,54 ou-</td></tr>
<tr><td></td></tr></tbody></table>
<p>Homes</p>
<table><tbody><tr><td></td></tr>
<tr><td>Salto de lonxitude</td><td>Flexión
brazos</td><td>Carreira
50 m</td><td>Resistencia
1000 m</td></tr>
<tr><td></td></tr>
<tr><td>RESULTADOS</td></tr>
<tr><td></td></tr>
<tr><td>Cualificación</td><td>metros</td><td>número</td><td>tempo</td><td>tempo</td></tr>
<tr><td></td></tr>
</tbody></table>
<table><tbody><tr><td>Eliminación</td><td>2,25 ou-</td><td>10 ou-</td><td>7''3 ou+</td><td>3,26 ou+</td></tr>
<tr><td></td></tr>
<tr><td>3</td><td>2,26/2,30</td><td>11</td><td>7''2</td><td>3,21/3,25</td></tr>
<tr><td></td></tr>
<tr><td>4</td><td>2,31/2,35</td><td>12</td><td>7''1</td><td>3,16/3,20</td></tr>
<tr><td></td></tr>
<tr><td>5</td><td>2,36/2,40</td><td>13</td><td>7''0</td><td>3,11/3,15</td></tr>
<tr><td></td></tr>
<tr><td>6</td><td>2,41/2,45</td><td>14</td><td>6''9</td><td>3,06/3,10</td></tr>
<tr><td></td></tr>
<tr><td>7</td><td>2,46/2,50</td><td>15</td><td>6''8</td><td>3,01/3,05</td></tr>
<tr><td></td></tr>
<tr><td>8</td><td>2,51 ou+</td><td>16 ou+</td><td>6''7 ou-</td><td>3,00 ou-</td></tr>
<tr><td></td></tr></tbody></table>
<p>ANEXO II</p>
<p>PROGRAMA</p>
<p>Parte xeral.</p>
<p>Tema 1. A Constitución española de 1978. Principios constitucionais. A división de poderes: lexislativo, executivo e xudicial. A Coroa.</p>
<p>Tema 2. A organización do Estado. A Administración central e periférica do Estado. Os organismos autónomos.</p>
<p>Tema 3. Organización territorial do Estado: as comunidades autónomas.</p>
<p>Tema 4. Institucións e dereito básico de Galicia.</p>
<p>Tema 5. A Administración local española. A provincia. O municipio. Outras entidades locais. Elementos consitutivos do municipio: poboación, territorio e organización.</p>
<p>Tema 6. O concello. Competencias. Óganos de goberno. O Concello de Nigrán. A súa organización interna, distribución de competencias, situación das súas dependencias.</p>
<p>Tema 7. O regulamento: concepto e clases. Límites da potestade regulamentaria. Espacial consideración da potestade regulamentaria municipal: ordenanzas e bandos.</p>
<p>Tema 8. Persoal ó servicio da Administración pública: clases, dereitos, deberes e responsabilidades. Situacións administrativas, incompatibilidades e réxime disciplinario.</p>
<p>Tema 9. O cidadán ante a Administración. Dereitos do cidadán no seu trato co concello. O funcionario ó servicio do público.</p>
<p>Tema 10. Coñecemento do municipio de Nigrán. Principais aspectos da súa historia, xeografía, cultura e festexos.</p>
<p>Tema 11. Coñecemento do municipio de Nigrán. Principais aspectos urbanísticos, as súas rúas, monumentos, prazas. Situación dos seus principais edificios públicos.</p>
<p>Tema 12. O Código Penal e a Lei de axuizamento criminal.</p>
<p>Parte especial.</p>
<p>Tema 13. Normativa de seguridade vial. Real decreto lexislativo 339/1990, do 2 de marzo. O código de circulación: concepto, estructura e extensión. Competencias administrativas en materia de tráfico.</p>
<p>Tema 14. Normas de comportamento na circulación. Especial referencia ó réxime de parada e estacionamento. Limitacións na circulación.</p>
<p>Tema 15. Os sinais de circulacion. Preeminencias. Clases. Sinais dos gardas de circulación.</p>
<p>Tema 16. Matriculación de vehículos. Permisos de circulación. Duplicados. Transferencias. Circulación en proba e en transportes con permiso temporal. Matrícula turística. Inspección técnica.</p>
<p>Tema 17. Permiso de conducción. Clases. Requisitos para a súa obtención. Revisións. Duplicados. Suspensión. Licencias de conducción.</p>
<p>Tema 18. Condicións técnicas dos vehículos para circular polas vías públicas.</p>
<p>Tema 19. Estudio da circulación urbana na normativa de seguridade vial.</p>
<p>Tema 20. Alcoholemia. Estudios especiais dos preceptos contidos na normativa de seguridade vial.</p>
<p>Tema 21. O transporte de mercadorías perigosas. Concepto e regulamentación especial. Transporte de viaxeiros e mercadorías : estudio dos principais preceptos contidos na normativa de seguridade vial e na lexislación de transporte.</p>
<p>Tema 22. Lei orgánica 2/1986, do 13 de marzo, de forzas e corpos de seguridade: ideas xerais.</p>
<p>Tema 23. Lei órganica 1/1992, do 21 de febreiro, sobre protección da seguridade cidadá: ideas xerais.</p>
<p>Tema 24. As ordenanzas municipais.</p>
<p>ANEXO III</p>
<p>CADRO DE EXCLUCIÓNS MÉDICAS</p>
<p>1. Obesidade-delgadeza.</p>
<p>Obesidade ou delgadeza manifestas que dificulten ou incapciten para o exercicio das funcions propias do cargo.</p>
<p>2. Ollo e visión.</p>
<p>* Agudeza visual sen corrección inferior ós dous tercios da visión normal nos dous ollos.</p>
<p>* Queratomía radical.</p>
<p>* Desprendemento de retina.</p>
<p>* Estrabismo.</p>
<p>* Hemianopsias.</p>
<p>* Discromatopsias.</p>
<p>* Calquera outro proceso patolóxico que, a xuízo do tribunal, dificulte de maneira importante a agudeza visual.</p>
<p>3. Audición.</p>
<p>Déficit auditivo que supoña unha perda maior de 30 decibelios nas frecuencias comprendidas entre 500 e 3.000 hertzios, ou de 45 decibelios a 4.000 hertzios nos dous oídos; ou patoloxía que, a xuízo do tribunal, poida limita-lo desempeño do posto de traballo.</p>
<p>4. Outras exclusións.</p>
<p>* Aparello locomotor: alteracións do aparello locomotor que limiten ou dificulten o desenvolvemento da función policial, ou que poidan agravarse, a xuízo do tribunal, co desempeño do posto de traballo (patoloxía ósea de extremidades, retraccións ou limitacións funcionais de causa muscular ou articular, defectos de columna vertebral e outros procesos óseos, musculares e articulares).</p>
<p>* Aparello dixestivo: hepatopatías e calquera outro proceso dixestivo que, a xuízo do tribunal, dificulte o desempeño do posto de traballo.</p>
<p>* Aparello cardiovascular: hipertensión arterial de calquera causa, non debendo supera-las cifras de repouso dos 145 mm/Hg en presión sistólica, e os 90 mm/Hg en presión diastolóxica; varices ou i nsufiencia venosa periférica, arritmias extrasinusais, isquemia miocárdica e calquera outra patoloxía, lesión ou bloqueo das conduccións que, a xuízo do tribunal, poida limita-lo desempeño do posto de traballo.</p>
<p>Nigrán, 17 de decembro de 1996.</p>
<p>José Villar Pereira</p>
<p>Alcalde</p>
<p>1366</p>

