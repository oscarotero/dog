---
date: '1997-05-29'
id: 6CD6
page: 5
number: 102
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 23 de maio de 1997 pola que se convocan dous cursos,
  correspondentes a inglés elemental e inglés medio.
range: Resolución
url: 'https://www.xunta.gal/dog/Publicados/1997/19970529/Anuncio6CD6_gl.html'
---
<p>En execución do Plan de Formación da EGAP para 1997 e en uso das atribucións conferidas pola Lei 4/1987, do 27 de maio, de creación da escola, anúnciase a convocatoria dos cursos descritos no anexo I á presente resolución, que se desenvolverán de conformidade coas seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos deberá presentar, cuberta en tódolos epígrafes que corresponda, a instancia descrita no anexo II.</p>
<p>2. A falsidade ou ocultación de datos esenciais para a selección dos aspirantes dará lugar á exclusión automática do curso.</p>
<p>3. O prazo de presentación de instancias será o que se sinala para cada curso no citado anexo I.</p>
<p>4. As solicitudes dirixiranse á Escola Galega de Administración Pública, rúa de Madrid, 2-4, polígono das Fontiñas, 15707 Santiago de Compostela, e presentaranse no rexistro da EGAP, no das delegacións provinciais da Consellería da Presidencia e Administración Pública ou en calquera das dependencias previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>1. Poderá participa-lo persoal que cumpra os requisitos específicos esixidos para cada curso.</p>
<p>2. A lista de seleccionados exporase no taboleiro de anuncios da EGAP.</p>
<p>Terceira.-Certificacións de participación.</p>
<p>É obrigatoria a asistencia e puntualidade a tódalas sesións dos cursos. Toda inasistencia a clase deberá ser xustificada debidamente polo interesado, se ben a inasistencia a máis do 15% das horas lectivas programadas impedirá en todo caso a expedición do certificado correspondente.</p>
<p>2. Para os efectos de debido coñecemento e constancia no seu expediente, o interesado deberá facilitar ós servicios de persoal do seu centro directivo copia da certificación acadada.</p>
<p>Cuarta.-Modificacións.</p>
<p>1. A EGAP poderá modifica-lo desenvolvemento e contido dos cursos anunciados a fin de adaptalos ás necesidades administrativas e demais continxencias de toda índole que poidan xurdir.</p>
<p>Santiago de Compostela, 23 de maio de 1997.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>Curso: inglés elemental</p>
<p>1. Obxectivos.</p>
<p>Proporcionar uns coñecementos básicos da lingua inglesa.</p>
<p>2. Destinatarios.</p>
<p>Persoal con destino nas administracións autonómica, local, universitaria parlamentaria, do Consello de Contas e do Valedor do Pobo.</p>
<p>3. Desenvolvemento do curso.</p>
<p>3.1. Duración: 90 horas, distribuídas en tres sesións por semana (luns, martes e xoves).</p>
<p>3.2. Lugar: EGAP (laboratorio de idiomas). Santiago de Compostela.</p>
<p>3.3. Datas: de xuño a decembro de 1997.</p>
<p>3.4. Horarios: de 17 h a 19 h.</p>
<p>3.5. Prazas: 20, das que 11 serán para a administración autonómica, 4 para a local, 2 para a universitaria, 1 para a do Parlamento, 1 para o Consello de Contas e 1 para o Valedor do Pobo.</p>
<p>4. Selección.</p>
<p>Os criterios selectivos que se utilizarán serán os recollidos no apartado A) do anexo á resolución do director da EGAP, do 23-6-1994 (DOG nº 149, do 3-8-1994).</p>
<p>5. Contido.</p>
<p>Vocabulario. Pronuncia. Estructuras gramaticais. Comprensión básica. Formular e contestar preguntas. Análise de situacións concretas da vida corrente.</p>
<p>6. Prazo.</p>
<p>O prazo de presentación de instancias será de 15 días naturais a partir do día seguinte ó da publicación desta resolución no DOG.</p>
<p>Curso: inglés medio</p>
<p>1. Obxectivos.</p>
<p>Proporcionar uns coñecementos da lingua inglesa a un nivel medio, de xeito que permita establecer contactos esporádicos na dita lingua e conseguir unha comunicación e comprensión con certo grao de eficacia.</p>
<p>2. Destinatarios.</p>
<p>Persoal con destino nas administracións autonómica, local, universitaria, parlamentaria, do Consello de Contas e do Valedor do Pobo.</p>
<p>3. Desenvolvemento do curso.</p>
<p>3.1. Duración: 90 horas, distribuídas en tres sesións por semana (luns, martes e xoves).</p>
<p>3.2. Lugar: EGAP (laboratorio de idiomas). Santiago de Compostela.</p>
<p>3.3. Datas: de xuño a decembro de 1997.</p>
<p>3.4. Horarios: de 19 h a 21 h.</p>
<p>3.5. Prazas: 20, nunha proporción idéntica á establecida no curso de inglés elemental.</p>
<p>4. Selección.</p>
<p>Farase de conformidade co previsto no penúltimo parágrafo do apartado A) do anexo á resolución do director da EGAP, do 27-6-1994 (DOG nº 149, do 3-8).</p>
<p>Neste sentido, a selección dos participantes está determinada pola realización, ó día seguinte ó da expiración de prazo de presentación de instancias, dunha proba escrita, na que se comprobará que os aspirantes se axustan ó nivel medio de coñecementos de inglés requirido polo contido do curso, de xeito que se poida formar un grupo homoxéneo que permita o axeitado desenvolvemento daquel. A dita proba realizarase ás 17 h do día descrito, na sede da EGAP, nas aulas que se determinen oportunamente.</p>
<p>5. Contido.</p>
<p>Solicitar ou dar información. Expresión e comprensión de pensamento obxectivo e subxectivo. Persuasión. Usos sociais da lingua. Descrición. Emprego de estructuras temporais.</p>
<p>6. Prazo.</p>
<p>O prazo de presentación de instancias será de 15 días naturais contados a partir do seguinte ó da publicación desta resolución no DOG.</p>
<p>4121</p>

