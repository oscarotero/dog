---
date: '1997-05-29'
id: 6D2A
page: 5
number: 102
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Cédula do 16 de abril de 1997, da Delegación Territorial da Coruña, pola que
  se fai pública a proposta de resolución referente ó expediente de caducidade
  da concesión administrativa outorgada a Manuel J. Bouzas Formoso e María
  Dolores Castro Rey (C-991-CAD).
range: Cédula
url: 'https://www.xunta.gal/dog/Publicados/1997/19970529/Anuncio6D2A_gl.html'
---
<p>Tendo en conta que a proposta de resolución que a continuación se transcribe lle foi remitida ós interesados o 16-12-1996, e foi devolta polo servicio de correos a notificación remitida a Manuel J. Bouzas Formoso, que sinalou como motivo de devolución a ausencia do destinatario do seu domicilio, e non foi retirada no prazo regulamentario é polo que, de conformidade co disposto no artigo 59.4º da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común (BOE nº 285, do 27 de novembro), se pon en coñecemento de Manuel J. Bouzas Formoso, con último enderezo coñecido en Santiago de Compostela (A Coruña) r/ Juana Nogueira nº 14-A 4º a seguinte proposta de resolución que se formula para cumpri-lo disposto no artigo 72 da Lei 6/1993, do 11 de maio, de pesca de Galicia, en relación coa concesión administrativa outorgada a Ramón Fernández Martínez por Orde do 28-2-1973 e na actualidade de Manuel J. Bouzas Formoso e María Dolores Castro Rey, por cambio de dominio autorizado o 13-3-1980 (BOE do 7 de maio) para a explotación do seguinte establecemento:</p>
<p>Establecemento: parque de cultivo.</p>
<p>Especies autorizadas: ameixa e berberecho.</p>
<p>Localización: zona marítimo-terrestre, Lt. 42º 47' 2'' N e Lg. 9º 3' 2'' W. Distrito marítimo de Muros.</p>
<p>Data de concesión: 28-2-1973 (BOE nº 82).</p>
<p>Remata a vixencia: 5-4-1983.</p>
<p>Resultando que con data do 3-11-1995 a Delegación Territorial da Consellería de Pesca, Marisqueo e Acuicultura da Coruña ordenou a incoación do expediente de caducidade da citada concesión por levar inactivo o parque un tempo superior a dous anos.</p>
<p>Resultando que o acordo de iniciación do expediente de caducidade e o nomeamento do instructor lle foron remitidos ós interesados o 6-11-1995, sen que se formulasen alegacións contra o seu contido dentro do prazo concedido.</p>
<p>Resultando que con data do 8-10-1996 foi publicada no DOG e o 1-10-1996 exposto no taboleiro de anuncios do concello do último domicilio coñecido de Manuel J. Bouzas Formoso, a substitución do instructor, por causa de forza maior, así como a continuación da tramitación do expediente de caducidade, sen que tampouco se formulasen alegacións dentro do prazo establecido para iso.</p>
<p>Considerando que o expediente se tramitou de conformidade co disposto na Lei de réxime xurídico das administracións públicas e do procedemento administrativo común.</p>
<p>Considerando que segundo informe do biólogo da Delegación Comarcal de Ribeira do 30-1-1995, sobre varias visitas realizadas ó establecemento, este non se atopaba en explotación, sendo esta causa de caducidade das previstas no artigo 72, apartado a) da Lei 6/1993, do 11 de maio (DOG do 31 de maio), de pesca de Galicia.</p>
<p>Considerando que en virtude das facultades que lle confire a Lei 6/1993, de pesca de Galicia, é competencia da Consellería de Pesca, Marisqueo e Acuicultura a adopción da resolución axustada.</p>
<p>Vista a Lei de réxime xurídico das administracións públicas e do procedemento administrativo común, do 26 de novembro de 1992 (BOE do 27), a Lei</p>
<p>6/1993, de pesca de Galicia, do 11 de maio (DOG do 31), a Lei 22/1988, do 29 de xullo, de costas, e Real decreto 147/1989, do 1 de decembro, polo que se aproba o Regulamento xeral para o desenvolvemento da Lei de costas, o Decreto 423/1993, do 17 de decembro (DOG do 20 de xaneiro de 1994), polo que se refunde a normativa vixente en materia de marisqueo, extracción de algas e cultivos mariños, e demais disposicións aplicables ó caso.</p>
<p>Proponse que se declare a caducidade da concesión administrativa outorgada a Ramón Fernández Martínez por Orde do 28 de febreiro de 1973 e transferida, por cambio de dominio do 13 de marzo de 1980 (BOE do 7 de maio) a Manuel J. Bouzas Formoso e María Dolores Castro Rey.</p>
<p>Notifíqueselles esta proposta de resolución ós interesados, indicándoselles que o expediente está á súa disposición nesta delegación territorial, para o seu exame e alegacións durante un prazo de 15 días hábiles contados a partir da súa publicación no DOG e no taboleiro de anuncios do concello do último enderezo coñecido de Manuel J. Bouzas Formoso suxeito a expediente de caducidade.</p>
<p>A Coruña, 16 de abril de 1996.</p>
<p>Jesús Espada Martínez</p>
<p>Delegado territorial da Coruña</p>
<p>Beatriz Pais Comino</p>
<p>Instructora</p>
<p>3821</p>

