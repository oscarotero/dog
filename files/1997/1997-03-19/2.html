---
date: '1997-03-19'
id: 474E
page: 2
number: 54
agency: 'CONSELLERÍA DE PESCA, MARISQUEO E ACUICULTURA'
section: I. DISPOSICIÓNS XERAIS
title: >-
  Orde do 4 de marzo de 1997 pola que se regulan os ficheiros automatizados de
  datos de carácter persoal de nova creación na Consellería de Pesca, Marisqueo
  e Acuicultura.
range: Orde
url: 'https://www.xunta.gal/dog/Publicados/1997/19970319/Anuncio474E_gl.html'
---
<p>Coa creación do Rexistro de titulacións na Dirección Xeral de Formación Pesqueira e Investigación e a informatización da xestión das titulacións náutico deportivas, é necesaria a creación do correspondente ficheiro automatizado xestionado polo Servicio de Extensión Pesqueira daquela dirección xeral.</p>
<p>0 artigo 18 da Lei orgánica 5/1992, do 29 de outubro, da regulación do tratamento automatizado dos datos de carácter persoal (Boletín Oficial del Estado nº 262, do 31 de outubro), establece que a creación, modificación ou supresión dos ficheiros automatizados das administracións públicas só poderán facerse por medio dunha disposición xeral publicada no diario oficial correspondente.</p>
<p>Co fin de lle dar cumprimento ó mandato legal e garanti-lo pleno exercicio dos dereitos dos cidadáns, e en exercicio das facultades que establece o artigo 34 da Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º.-Créanse os seguintes ficheiros automatizados da Consellería de Pesca, Marisqueo e Acuicultura que conteñen e procesan datos de carácter persoal:</p>
<p>1. Ficheiro do Rexistro de titulacións.</p>
<p>2. Ficheiro de centros autorizados para as ensinanzas da navegación de recreo.</p>
<p>Artigo 2º.-Ficheiro do Rexistro de Titulacións.</p>
<p>l. Finalidade e usos previstos: xestión dos títulos e tarxetas habilitantes para o goberno de embarcacións de lecer.</p>
<p>2. Persoas ou colectivos afectados: persoas candidatas ou en posesión dunha tiulación habilitante para o goberno de embarcacións de lecer en calquera das súas modalidades.</p>
<p>3. Procedemento de recollida de datos: formularios cubertos polo interesado ou datos achegados por outras administracións.</p>
<p>4. Estructura básica e tipos de datos de carácter persoal incluídos no ficheiro:</p>
<p>-Datos de carácter identificativo: DNI, nome e apelidos, enderezo e teléfono.</p>
<p>-Datos de características persoais: estado civil, data e lugar de nacemento, sexo, nacionalidade.</p>
<p>-Datos académicos e profesionais: formación e titulacións, experiencia profesional.</p>
<p>5. Cesión de datos de carácter persoal.</p>
<p>-Dirección Xeral da Mariña Mercante.</p>
<p>-Outras comunidades autónomas con competencia nas titulacións náutico-deportivas.</p>
<p>6. Órganos e servicios da Administración responsables.</p>
<p>A responsabilididade corresponde, baixo a autoridade do secretario xeral, á directora xeral de Formación Pesqueira e Investigación, sen prexuízo da responsabilidade directa que na xestión e custodia dos ficheiros corresponda ó titular do Rexistro de titulacións. Os dereitos de acceso, rectificación e cancelación poderán ejercerse, se é o caso, perante a directora xeral de Formación Pesqueira e Investigación.</p>
<p>Artigo 3º.-Ficheiro de centros autorizados para as ensinanzas da navegación de recreo.</p>
<p>l. Finalidade e usos previstos: xestión e seguimento dos centros autorizados e elaboración de estatísticas.</p>
<p>2. Persoas ou colectivos afectados: titulares dos centros autorizados e profesionais que imparten cursos ou presten os seus servicios nestes centros.</p>
<p>3. Procedemento de recollida de datos: formularios cubertos polo centro autorizado coa achega de datos do propio interesado.</p>
<p>4. Estructura básica e tipos de datos de carácter persoal incluídos no ficheiro:</p>
<p>-Datos de carácter identificativo: DNI, nº da Seguridade Social, nome e apelidos, enderezo, teléfono.</p>
<p>-Datos de características persoais: data e lugar de nacemento, sexo.</p>
<p>-Datos académicos e profesionais: formación e titulacións, experiencia profesional, situación laboral.</p>
<p>5. Cesión de datos de carácter persoal.</p>
<p>-Dirección Xeral da Mariña Mercante.</p>
<p>6. Órganos e servicios da Administración responsables.</p>
<p>A responsabilididade corresponde, baixo a autoridade do secretario xeral, á directora xeral de Formación Pesqueira e Investigación, sen prexuízo da responsabilidade directa que na xestión e custodia dos ficheiros corresponda ó titular do Rexistro de titulacións. Os dereitos de acceso, rectificación e</p>
<p>cancelación poderán ejercerse, se é o caso, perante a directora xeral de Formación Pesqueira e Investigación.</p>
<p>Disposición adicional</p>
<p>A cesión, se é o caso, dos datos recollidos nos ficheiros regulados na presente orde ós servicios de estatística das administracións públicas someterase á normativa vixente sobre materia estatística.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 4 de marzo de 1997.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>1774</p>

