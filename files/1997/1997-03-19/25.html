---
date: '1997-03-19'
id: 47B6
page: 2
number: 54
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 25 de febreiro de 1997 pola que se lle outorga a Cultivo y Procesado
  de Mariscos de las Rías, S.L., concesión para a explotación dun establecemento
  auxiliar de acuicultura, en Punta Preguntoiro-Vilaxoán, Vilagarcía de Arousa
  (Pontevedra).
range: Orde
url: 'https://www.xunta.gal/dog/Publicados/1997/19970319/Anuncio47B6_gl.html'
---
<p>Visto o expediente iniciado por instancia de Salustiano Vidal Cabanillas, con DNI nº 35.404.467, no nome e representación da entidade mercantil Cultivo y Procesado de Mariscos de las Rías, S.L., constituída ante José Ángel Dopico Álvarez, notario de Cambados, con data 26-6-1995, e número 1616/1995, do seu protocolo, inscrita no Rexistro Mercantil de Pontevedra, folio 1, do libro 1.691, de sociedades, inscrición 1ª. da folla número PO. 15.496, de data 3 de novembro de 1995, solicitando concesión no seguinte establecemento:</p>
<p>-Establecemento auxiliar de acuicultura integrado por:</p>
<p>* Estación depuradora de moluscos.</p>
<p>* Centro de expedición.</p>
<p>* Cetaria.</p>
<p>-Situación: Punta Preguntoiro-Vilaxoán:</p>
<p>-Superficie:</p>
<p>* Dominio privado: non dispón.</p>
<p>* Dominio público: 1.820,15 m.</p>
<p>-Características das instalacións:</p>
<p>Nave de 39,80 m x 14,20 m = 565,16 m.</p>
<p>* Estación depuradora.</p>
<p>Especies: moluscos.</p>
<p>Superficie depuración:</p>
<p>1 piscina de: 120 m.</p>
<p>1 piscina de: 67,50 m.</p>
<p>Total superficie depuración: 187,50 m.</p>
<p>* Centro de expedición:</p>
<p>Especies: moluscos.</p>
<p>Superficie acondicionamento:</p>
<p>1 piscina de: 19,72 m.</p>
<p>Total superficie acondicionamento 19,72 m.</p>
<p>* Cetaria.</p>
<p>Especies: Centola (Maia squinado), Boi (Cancer pagurus), Nécora (Macropipus puber), Lagosta (Palinurus vulgaris), Lumbrigante (Homarus vulgaris).</p>
<p>Superficie estabulación:</p>
<p>6 piscinas de 1,20 m.</p>
<p>Total superficie estabulación: 43,20 m.</p>
<p>(segundo plano anexo).</p>
<p>Procedeuse á súa tramitación de acordo coa Lei 6/1993, do 11 de maio, de pesca de Galicia, e Lei 27/1992, do 24 de novembro de portos do Estado e da mariña mercante.</p>
<p>Tendo en conta que con data 19 de xaneiro de 1982, o Ministerio de Obras Públicas e Urbanismo (Dirección Xeral de Portos e Costas) outorgou concesión de ocupación de dominio público, por un prazo de trinta (30) anos.</p>
<p>Tendo en conta a Resolución do 23-4-1996, do Presidente do Ente Público Portos de Galicia, pola que se autoriza o cambio de titularidade da concesión administrativa outorgada pola OM do 19 de xaneiro de 1982, a favor da sociedade Cultivos y Procesados de Mariscos de las Rías, S.L.</p>
<p>Tendo en conta os informes que constan no expediente, así como o proposto pola Dirección Xeral de Marisqueo e Acuicultura, logo do informe do Servicio Técnico-Xurídico, esta consellería,</p>
<p>ACORDA:</p>
<p>Acceder ó solicitado outorgando a Cultivo y Procesado de Mariscos de las Rías, S.L., concesión para a posta en funcionamento e explotación dun establecemento auxiliar de acuicultura, constituído por: cetaria, centro de expedición e estación depuradora; en Punta Preguntoiro-Vilaxoán; Vilagarcía de Arousa (Pontevedra), baixo as seguintes condicións:</p>
<p>Primeira.-A concesión outórgase de acordo co disposto no artigo 9 da Lei 6/1993, do 11 de maio, de pesca de Galicia (DOG nº 101, do 31-5-1993) e concordantes, por un prazo de dez (10) anos, contados dende a publicación da presente orde no Diario Oficial de Galicia e resolución do Ente Público Portos de Galicia de data 23-4-1996, que será vinculante para esta consellería.</p>
<p>Segunda.-O emprazamento e as obras de instalación do establecemento, axustaranse ós planos e proxecto presentados, redactados polo enxeñeiro T. de Obras Públicas Emilio Otero Martínez, colexiado nº 6.804.</p>
<p>As obras poderán dar comezo a partir da publicación desta resolución e deberán quedar rematadas no prazo máximo dun (1)ano.</p>
<p>O remate das obras deberá comunicarse á Delegación Territorial de Vigo, para os efectos de practica-la correspondente inspección delas, da que se emitirá o correspondente informe.</p>
<p>Terceira.-O titular contrae a obriga de manter en bo estado o dominio público, obras e instalacións. As instalacións a que fai referencia esta autorización non poderán alugarse nin ser destinadas a usos distintos dos propios deste tipo de establecementos. Baixo ningún concepto o titular poderá modifica-las instalacións, a non ser que medie autorización desta consellería.</p>
<p>Cuarta.-Sen prexuízo da caducidade da concesión ó amparo do disposto na autorización da concesión do dominio público citada, que será vinculante para esta consellería, a concesión dos usos a que se refire este outorgamento extinguirase por imcumprimento dalgunhas das condicións de esta orde e nos casos previstos no artigo 72 da Lei 6/1993, do 11 de maio, de pesca de Galicia.</p>
<p>Quinta.-O titular queda obrigado ó cumprimento do disposto na Lei 6/1993, de pesca de Galicia, citada, así como no Real decreto 1437/1992, do 27 de novembro, polo que se fixan as normas sanitarias aplicables á producción e comercialización dos productos pesqueiros e da acuicultura (BOE nº 11, do 13-1-1993), así como o disposto no Real decreto 308/1993, do 26 de febreiro, polo que se aproba o regulamentación técnico-sanitaria que fixa as normas aplicables á comercialización dos moluscos bivalvos vivos (BOE nº 76 do 30-3-1993), e demais concordantes que lle sexan de aplicación. Igualmente, queda obrigado ó cumprimento das disposicións en vigor relativas en materia laboral e da protección das industrias, e cantas disposicións se dicten sobre esta materia.</p>
<p>Sexta.-O outorgamento desta concesión non exime o seu titular da obtención doutras licencias, permisos e autorizacións legalmente procedentes.</p>
<p>Sétima.-O titular xustificará o pagamento á Facenda Pública do imposto que para as concesións (Transmisións patrimoniais e actos xurídicos documentais) ou acreditará a declaración de non estar suxeito ó acto do dito imposto, feito pola Delegación de Facenda ou oficina liquidadora correspondente.</p>
<p>Contra a presente orde, que é definitiva en vía administrativa, poderase interpoñer recurso contencioso-administrativo no prazo de dous (2) meses, contados a partir do día seguinte da súa publicación no DOG, ante a Sala do Contencioso Administrativo do Tribunal Superior de Xustiza de Galicia, conforme o disposto no artigo 58 da Lei reguladora da xurisdicción contencioso-administrativa, do 27 de decembro de 1956, despois de comunicarllo a esta consellería, segundo o previsto no artigo 110.3º da Lei 30/1992, de 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 25 de febreiro de 1997.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>1778</p>

