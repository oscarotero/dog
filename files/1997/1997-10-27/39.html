---
date: '1997-10-27'
id: BCA6
page: 10
number: 207
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 9 de outubro de 1997, do Servicio de Estructuras e Desenvolvemento
  Rural da Coruña, polo que se anuncia a publicación das bases definitivas da
  concentración parcelaria da zona de Touro-Quión (Touro-A Coruña).
range: Aviso
url: 'https://www.xunta.gal/dog/Publicados/1997/19971027/AnuncioBCA6_gl.html'
---
<p>Ponse en coñecemento dos interesados na concentración parcelaria da zona de Touro-Quión (Touro-A Coruña), declarada de utilidade pública e urxente execución polo Decreto 281/1988, do 22 de setembro (DOG nº 194 do 7 de outubro), que a xunta local da zona, na súa reunión do 3 de outubro de 1997, aprobou as bases definitivas de concentración, que estarán expostas ó público na casa do Concello de Touro e nos lugares de costume da parroquia durante o prazo de trinta días hábiles, contados desde o seguinte ó da última inserción deste aviso no Diario Oficial de Galicia e no BOP, de conformidade co que determina a Lei de concentración parcelaria para Galicia (artigo 36).</p>
<p>Os documentos que se poden examinar no local do concello refírense á determinación do perímetro (predios da periferia que se incluíron e excluíron, superficies que se exceptúan por seren de dominio público e relación de predios excluídos), á clasificación de terras e á fixación de coeficientes que servirán de base para face-las compensacións que sexan necesarias e a determinación de propietarios</p>
<p>e titulares de gravames e outras situacións xurídicas das que se declara formalmente a titularidade.</p>
<p>Contra estas bases os interesados poden interpoñer recurso de alzada perante o conselleiro de Agricultura, Gandería e Montes dentro do prazo dos trinta días sinalados, na Xefatura de Estructuras Agrarias (Edificio Administrativo, praza Luis Seoane, s/n, 6ª planta, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, expresando no escrito un domicilio dentro do concello para facerlle as notificacións que procedan e, se é o caso, a persoa residente nel a quen teñan que facérselle as notificacións.</p>
<p>A Coruña, 9 de outubro de 1997.</p>
<p>Rogelio del Valle Muñoz-Cobo</p>
<p>Xefe de Servicio de Estructuras</p>
<p>e Desenvolvemento Rural da Coruña</p>
<p>97-7313</p>

