---
date: '1997-10-27'
id: BCDA
page: 10
number: 207
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 3 de outubro de 1997 pola que se somete a información pública o
  expediente expropiatorio dos bens e dereitos que se precisan ocupar para a
  execución do parque empresarial de Becerreá.
range: Resolución
url: 'https://www.xunta.gal/dog/Publicados/1997/19971027/AnuncioBCDA_gl.html'
---
<p>O Instituto Galego da Vivenda e Solo, con data do 5 de setembro de 1992, asinou un convenio co concello de Becerreá para a creación dun parque empresarial no dito concello.</p>
<p>A Comisión Provincial de Urbanismo de Lugo, en sesión celebrada o día 14 de setembro de 1994 (BOP nº 217, do 21 de setembro de 1994), aprobou definitivamente o plan parcial do parque empresarial de Becerreá. Este plan parcial establece como sistema de actuación para a súa execución o de expropiación. O que implica a declaración de utilidade pública das obras e a necesidade de ocupación dos terreos e edificios correspondentes ós fins da expropiación, segundo o artigo 132 do Real decreto lexislativo 1/1992, do 26 de xuño, polo que se aproba o texto refundido da Lei sobre réxime do solo e ordenación urbana.</p>
<p>Os bens e dereitos afectados pola expropiación están comprendidos, dentro do ámbito da unidade de execución delimitada no plan parcial do parque empresarial de Becerreá, e están concretados na relación de propietarios e titulares de bens e dereitos que se precisan ocupar, que se publica conxuntamente con esta resolución.</p>
<p>O artigo 218 do Real decreto lexislativo 1/1992, do 26 de xuño, permítelle á Administración actuante aplicar en tódalas expropiacións urbanísticas o procedemento de taxación conxunta regulado nos artigos 219 e seguintes do dito texto legal e nos artigos 202 e seguintes do Regulamento de xestión urbanística.</p>
<p>De conformidade co previsto nos artigos 219 e seguintes do Real decreto lexislativo 1/1992, do 26 de xuño, polo que se aproba o texto refundido da Lei sobre réxime do solo e ordenación urbana, sométese a información pública o expediente de expropiación dos bens e dereitos que se precisan ocupar para a execución do parque empresarial de Becerreá.</p>
<p>O expediente estará exposto nas oficinas da sociedade de Xestión Urbanística de Lugo, S.A. (Xestur-Lugo) sita na Praza de Santo Domingo, nº 6-5º de Lugo, polo prazo dun mes a partir da publicación desta resolución no Diario Oficial de Galicia.</p>
<p>Durante o citado prazo todas aquelas persoas ou entidades que se consideren afectadas poderán presenta-las alegaciones que consideren oportunas, por triplicado exemplar, no rexistro da Xefatura da Área Provincial do Instituto Galego da Vivenda e Solo, sito na Avenida Ramón Ferreiro, nº 28 de Lugo.</p>
<p>Santiago de Compostela, 3 de outubro de 1997.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>
<table><tbody><tr><td></td></tr>
<tr><td></td></tr>
<tr><td>Predio</td><td>Propietario</td><td>Superficie
(m)</td><td>Prezo xusto
Pesetas</td></tr>
<tr><td></td></tr>
</tbody></table>
<table><tbody><tr><td>106</td><td>José Gutiérrez Rey
Av. Cruz Roja, nº 2
27640 Becerreá (Lugo)</td><td>530</td><td>1.325.221</td></tr>
<tr><td></td></tr>
<tr><td>108</td><td>Matías Rodríguez González
r/ Alandra, nº 12
27640 Becerreá (Lugo)</td><td>1.230</td><td>455.473</td></tr>
<tr><td></td></tr>
<tr><td>111</td><td>Isaac Mateos Varela
r/ Elogio Rosón, 26-2º B
27640 Becerreá (Lugo)</td><td>920</td><td>568.529</td></tr>
<tr><td></td></tr></tbody></table>
<p>97-8115</p>

