---
date: '1997-11-27'
id: D16A
page: 11
number: 230
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 20 de novembro de 1997 pola que se establece unha axuda complementaria
  polo sacrificio de animais das especies ovina e cabrúa na campaña de
  saneamento gandeiro de 1997.
range: Orde
url: 'https://www.xunta.gal/dog/Publicados/1997/19971127/AnuncioD16A_gl.html'
---
<p>O desenvolvemento das campañas de saneamento gandeiro das especies bovina, ovina e cabrúa instruméntanse na Comunidade Autónoma de Galicia a través da orde desta Consellería do 4 de abril de 1997, e o mantemento do elevado nivel sanitario das explotacións galegas obriga ó sacrificio dos animais positivos ás distintas probas sanitarias a partir das mostras obtidas e utilizando as técnicas oficialmente aprobadas.</p>
<p>Respecto do gando ovino e cabrún, os animais sacrifícanse na propia explotación ou transpórtanse fóra de Galicia, xa que tradicionalmente a súa canal non é utilizada polo gandeiro para o consumo directo nin polas industrias transformadoras da Comunidade Autónoma.</p>
<p>As ditas circunstancias supoñen un incremento dos custos e unha perda do valor do gando ovino e cabrún que non se prevé no actual baremo de indemnizacións que perciben os gandeiros polo sacrificio obrigatorio dos animais na campaña de saneamento.</p>
<p>As axudas complementarias que se prevén na presente orde teñen a finalidade de compensar ó gandeiro a perda de valor, polas razóns expostas, do animal ovino ou cabrún que ten que sacrificar dentro dos programas de erradicación das enfermidades.</p>
<p>En consecuencia, de acordo co disposto no artigo 30.1º 3 do Estatuto de autonomía de Galicia, e en uso das atribucións que me confire a Lei 1/1993, do 22 de febreiro, modificada pola Lei 11/1988, do 20 de outubro, reguladora da Xunta e do seu presidente,</p>
<p>DISPOÑO:</p>
<p>Artigo 1º</p>
<p>Os gandeiros que tiveran que sacrificar dentro do programa de erradicación de enfermidades de 1997 animais das especies ovina ou cabrúa maiores de 12 meses e menores de 8 anos, poderán percibir en concepto de sacrificio e enterramento hixiénico ou por traslado a un matadoiro unha axuda complementaria que vén establecida no anexo da presente orde.</p>
<p>Artigo 2ª</p>
<p>Para ter dereito á axuda complementaria non debe darse ningunha das circunstancias previstas no artigo 22 da orde da Consellería de Agricultura, Gandería e Montes do 4 de abril de 1997. (DOG nº 73, del 17 de abril).</p>
<p>Artigo 3º</p>
<p>A axuda complementaria será tramitada de oficio pola delegación da Consellería de Agricultura, Gandería e Montes, con base nas certificacións de sacrificio dos animais, elevando proposta á Dirección Xeral de Producción Agropecuaria e Industrias Agroalimentarias para o seu pagamento.</p>
<p>Artigo 4º</p>
<p>A presente orde será de aplicación ós animais que foran sacrificados segundo a orde da Consellería de Agricultura, Gandería e Montes, do 4 de abril, e desde a súa entrada en vigor, ata transcorridos 30 días despois da finalización da presente campaña.</p>
<p>Disposición adicional</p>
<p>As axudas que se deriven da aplicación da presente orde, financiaranse con cargo ó concepto orzamentario 09.03.613.A.770. Programas sanitarios especiais dotado con 15.000.000 de pesetas.</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria e Industrias Agroalimentarias para o desenvolvemento e mellor cumprimento do establecido na presente orde.</p>
<p>Segunda.-A presente orde entrará en vigor o día seguinte ó da súa publicación no DOG.</p>
<p>Santiago de Compostela, 20 de novembro de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>ANEXO</p>
<p>Aptitude leiteAptitude carne</p>
<p>Cabrún2.000 ptas.1.000 ptas.</p>
<p>Ovino2.500 ptas.1.000 ptas.</p>
<p>8981</p>

