---
date: '1997-11-27'
id: D202
page: 11
number: 230
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 20 de novembro de 1997, da Xerencia Xeral do Complexo
  Hospitalario de Santiago de Compostela, pola que se anuncia concurso público
  para a contratación da subministración de equipamento para o Hospital Xeral de
  Galicia, mediante procedemento aberto e urxente. (Expediente 125/1997).
range: Resolución
url: 'https://www.xunta.gal/dog/Publicados/1997/19971127/AnuncioD202_gl.html'
---
<p>A Xerencia Xeral do Complexo Hospitalario de Santiago de Compostela, en virtude das atribucións que lle foron delegadas conforme o establecido no artigo 7º da Orde de 22 de maio de 1996 (DOG do 6-6-1996) da Consellería de Sanidade e Servicios Sociais, convoca o seguinte concurso público:</p>
<p>I. Obxecto: subministración de equipamento para o Hospital Xeral de Galicia.</p>
<p>II. Orzamento estimado: 30.337.110 ptas., IVE incluído.</p>
<p>Lote 1: intensificador de imaxe e tubo analizador para sala vascular: 10.165.000 ptas.</p>
<p>Lote 2: tres broncoscopios: 4.360.000 ptas.</p>
<p>Lote 3: lámpada de quirófano: 2.500.000 ptas.</p>
<p>Lote 4: catro carros parada cardíaca: 1.185.200 ptas.</p>
<p>Lote 5: criostato: 2.880.000 ptas.</p>
<p>Lote 6: dous desfibriladores: 1.315.000 ptas.</p>
<p>Lote 7: láser cirúrxico CO2 : 3.477.500 ptas.</p>
<p>Lote 8: sistema láser CO2: 4.454.410 ptas.</p>
<p>III. Fianzas:</p>
<p>a) Provisional: 2 % do orzamento de licitación do lote/s ós que se presente oferta.</p>
<p>b) Definitiva: 4 % do orzamento de licitación do lote/s adxudicados.</p>
<p>Constituiranse segundo o disposto nos artigos 36 e 37, respectivamente, da Lei 13/1995 de contratos das administracións públicas.</p>
<p>IV. Forma de adxudicación: concurso público. Procedemento aberto e urxente.</p>
<p>V. Prazo de execución: desde a data do asinamento do contrato ata o 31 de decembro de 1997.</p>
<p>VI. Admisión de variantes: consideraranse as proposicións que, respectando o obxecto da subministración e o prezo unitario máximo, melloren as características mínimas esixidas.</p>
<p>VII. Solvencia económica e financeira: acreditarase mediante calquera dos medios que dispón o artigo 16 da Lei 13/1995, de contratos das administracións públicas.</p>
<p>VIII. Solvencia técnica: acreditarase mediante calquera dos medios que dispón o artigo 18 da Lei 13/1995, de contratos das administracións públicas.</p>
<p>IX. Criterios de adxudicación: os que se establecen no apartado 9 da folla de especificacións.</p>
<p>X. Documentos de interese para os licitadores: o prego de cláusulas administrativas particulares e demais documentación complementaria pode ser solicitada no Rexistro Xeral do Hospital de Conxo, Rúa Ramón Baltar s/n 15706 Santiago de Compostela, en días laborables desde as 9 ata as 14 horas.</p>
<p>XI. Clasificación: non se esixe.</p>
<p>XII. Presentación de proposición: as proposicións deberán presentarse en man, en sobres pechados e asinados polo licitador ou persoa que o represente, no rexistro xeral do Hospital de Conxo, Rúa Ramón Baltar s/n 15706 Santiago de Compostela, antes das 14 horas do décimo terceiro día natural contado a partir do seguinte ó da publicación desta resolución no DOG, ou por correo, no xeito indicado no apartado 10 do prego de cláusulas administrativas particulares. No caso de que o devandito día coincida en sábado ou festivo, o prazo de presentación finalizará o seguinte día hábil.</p>
<p>XIII. Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital de Conxo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas: no caso de que o dito día coincida en sábado ou festivo, a apertura das proposicións terá lugar o primeiro día hábil seguinte.</p>
<p>XIV. Documentación que deberán aporta-los licitadores: a documentación que figura no prego de cláusulas administrativas particulares.</p>
<p>XV. Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 20 de novembro de 1997.</p>
<p>Ignacio Martínez González</p>
<p>Xerente xeral do Complexo Hospitalario</p>
<p>de Santiago de Compostela</p>
<p>9364</p>

