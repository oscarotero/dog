---
date: '1997-05-08'
id: 616E
page: 4
number: 87
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Cédula do 7 de abril de 1997, do Servicio Provincial de Costas de Pontevedra,
  polo que se resolve a caducidade do expediente sancionador 14.1/93 II e a
  incoación dun novo expediente sancionador 14.1/93 II (B) ó mesmo presunto
  responsable e polos mesmos feitos, por presunta infracción da lexislación de
  costas, nomeándose instructor e secretario deste e do prego de cargos que
  formula o instructor.
range: Cédula
url: 'https://www.xunta.gal/dog/Publicados/1997/19970508/Anuncio616E_gl.html'
---
<p>De conformidade co artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo I, o acordo do delegado provincial desta consellería en Pontevedra polo que se declara a caducidade do expediente administrativo sancionador 14.1/93 II (B) incoado en virtude de Resolución do 8 de xullo de 1994 a Manuel González Vázquez, na súa condición de promotor das obras consistentes na construcción dun galpón de madeira con cuberta de uralita, no lugar de praia de Cornide, termo municipal de Bueu, dentro da zona de servidume de protección do dominio público marítimo-terrestre, e a incoación dun novo expediente administrativo sancionador nº 14.1/93 II (B), ó mesmo presunto responsable e polos mesmos feitos, presumiblemente constitutivos dunha infracción da Lei 22/1988, de costas (no sucesivo L.C.), e do seu regulamento (en diante R.C.); nomeándose instructor a Alfonso Fernández </p>
<p>Fernández e secretario a Alfonso Santiago Domínguez, ámbolos dous funcionarios do Servicio Provincial de Costas desta delegación provincial.</p>
<p>Os nomeamentos do instructor e secretario poderán ser impugnados polas causas establecidas nos artigos 28 e 29 da Lei 30/1992.</p>
<p>En virtude do anterior acordo, o instructor do expediente formulou prego de cargos, do que se relacionan no anexo II os preceptos infrinxidos, sancionadores e a posible contía da sanción polos feitos imputados, dispoñendo o expedientado dun prazo de dez (10) días, contados a partir da publicación deste anuncio no Diario Oficial de Galicia, para formular alegacións e propoñer, se é o caso, a práctica daquelas probas que considere pertinentes para a determinación dos feitos, tal como dispón o artigo 194.8º do Regulamento xeral para o desenvolvemento e execución da Lei de costas, aprobado polo Real decreto 1471/1989, e modificado polos reais decretos 1112/1992 e 1771/1994 (en diante R.C.).</p>
<p>Consta no expediente a valoración das obras realizada pola arquitecta técnica do Servicio Provincial de Costas.</p>
<p>De acordo co establecido no artigo 13.2º do R.D. 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, de non presentar alegacións</p>
<p>dentro do prazo sinalado, o acordo de incoación en relación co prego de cargos formulado polo instructor considerarase proposta de resolución.</p>
<p>Pontevedra, 7 de abril de 1997.</p>
<p>Guillermo Sáez Díaz</p>
<p>Xefe do Servicio Provincial de Costas</p>
<p>ANEXO I</p>
<p>Expediente número: 14.1/93 II (B).</p>
<p>Denunciado: Manuel González Vázquez.</p>
<p>Condición: promotor.</p>
<p>Último enderezo coñecido: Eduardo Pondal, 82-4º E, Pontevedra.</p>
<p>Data do acordo: 31-1-1997.</p>
<p>Feitos: construcción dun galpón de madeira con cuberta de uralita.</p>
<p>Lugar: praia de Cornide.</p>
<p>Concello: Bueu.</p>
<p>Circunstancias modificativas: se o presunto infractor corrixe no prazo de quince (15) días a situación creada polos feitos que son obxecto deste expediente, poderá reducirse ata a metade a contía da multa que puidese impoñerse, segundo os artigos 97.3º da L.C. e 187.1º do R.C.</p>
<p>ANEXO II</p>
<p>Preceptos infrinxidos: artigos 25.1º a), 25.2º e 26.1º da L.C. e artigos 45.1º a), 46.1º e 48.1º do R.C.</p>
<p>Preceptos sancionadores: artigos 90 c) da L.C. e artigo 174 c) do R.C.</p>
<p>Valoración: trescentas cinco mil trescentas vinteunha pesetas (305.321 ptas.).</p>
<p>Cualificación e contía da posible sanción: artigos 91.2º e) e 97.1º da L.C. e artigos 175.2º e) e 183 b) en relación co artigo 184 do R.C., podendo recaer unha multa do 25% do valor das obras executadas. En función da valoración: setenta e seis mil trescentas trinta pesetas (76.330 ptas.).</p>
<p>3204</p>

