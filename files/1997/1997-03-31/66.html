---
date: '1997-03-31'
id: 4C6E
page: 2864
number: 60
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970331/Anuncio4C6E_gl.html'
---
<p>Por decreto do Consello da Xunta de Galicia número 40/1997, do 20 de febreiro, declarouse a urxente ocupación, para efectos de expropiación forzosa polo Concello de Santiago de Compostela (A Coruña), dos bens e dereitos necesarios para a realización das obras do proxecto: expropiación forzosa para a execución da conexión dos vertidos do Milladoiro ó colector do Sar, e do saneamento en Porto e Rocha Vella, ampliación de abastecemento de auga en Porto.</p>
<p>En cumprimento do disposto no artigo 52.2º da Lei de expropiación forzosa, o Concello de Santiago de Compostela convoca os titulares de bens e dereitos afectados para que comparezan no lugar, data e hora que se detallan, co fin de proceder ó levantamento das actas previas á ocupación.</p>
<p>Lugar: na Casa do Concello, sen prexuízo de trasladarse o lugar dos predios se fose necesario.</p>
<p>Día 14 de abril de 1997, do predio número 1 ó número 50.</p>
<p>Día 15 de abril de 1997, do predio número 51 ó número 77.</p>
<p>Día 16 de abril de 1997, do predio número 78 ó número 225.</p>
<p>Hora: das 10 ás 14 horas.</p>
<p>Ó dito acto deberán acudi-los propietarios afectados, persoalmente ou representados por persoa debidamente autorizada, achegando os documentos acreditativos da titularidade dos bens e documento nacional de identidade, podendo facerse acompañar, pola súa conta, se o coidan oportuno, dos seus peritos e notario.</p>
<p>Santiago de Compostela, 11 de marzo de 1997.</p>
<p>Pedro Antonio Fernández Fernández</p>
<p>Concelleiro delegado de Urbanismo</p>
<p>2296</p>

