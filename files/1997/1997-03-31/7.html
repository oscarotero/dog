---
date: '1997-03-31'
id: 4B76
page: 2828
number: 60
agency: UNIVERSIDADE DE SANTIAGO DE COMPOSTELA
section: III. OUTRAS DISPOSICIÓNS
title: >-
  Resolución do 7 de marzo de 1997 pola que se publica o orzamento da
  Universidade de Santiago de Compostela para 1997.
range: Resolución
url: 'https://www.xunta.gal/dog/Publicados/1997/19970331/Anuncio4B76_gl.html'
---
<p>Aprobado polo Consello Social da Universidade de Santiago de Compostela o orzamento da universidade para o ano 1997.</p>
<p>Este rectorado, no uso das atribuicións conferidas polo artigo 63 e) dos Estatutos da Universidade, resolve publica-lo acordo do Consello Social de aprobación do orzamento da Universidade de Santiago de Compostela para o ano 1997, así como as súas bases de execución.</p>
<p>Santiago de Compostela, 7 de marzo de 1997.</p>
<p>Darío Villanueva Prieto</p>
<p>Rector da Universidade de Santiago de Compostela</p>
<p>Orzamento da Universidade de Santiago de Compostela para o ano 1997</p>
<p>En virtude do disposto no artigo 54 da Lei 11/1983, do 25 de agosto, de reforma universitaria, e no artigo 225 dos Estatutos da Universidade, pola presente norma apróbanse os orzamentos da Universidade de Santiago de Compostela para o exercicio 1997, que acadan a contía inicial en ingresos e gastos de dezanove mil douscentos cincuenta e seis millóns de peseta.</p>
<p>1. Clasificación económica.</p>
<p>Ingresos 19.256.000.000</p>
<p>Capítulo III. Prezos públicos e outros ingresos3.792.250.000</p>
<p>Capítulo IV. Transferencias correntes13.449.000.000</p>
<p>Capítulo V. Ingresos patrimoniais100.000.000</p>
<p>Capítulo VII. Transferencias de capital1.638.750.000</p>
<p>Capítulo VIII. Variación de activos financeiros276.000.000</p>
<p>Gastos 19.256.000.000</p>
<p>Capítulo I. Retribucións de persoal12.735.800.000</p>
<p>Capítulo II. Gastos en bens correntes e servicios2.406.470.000</p>
<p>Capítulo III. Gastos financeiros80.000.000</p>
<p>Capítulo IV. Transferencias correntes492.980.000</p>
<p>Capítulo VI. Investimentos reais3.230.150.000</p>
<p>Capítulo VIII. Variación de activos financeiros62.600.000</p>
<p>Capítulo IX. Variación de pasivos financeiros248.000.000</p>
<p>2. Normas de execución do orzamento dos gastos de persoal</p>
<p>Artigo 1º</p>
<p>1. As retribucións do persoal activo ó servicio da universidade quedan suxeitas ó que, nesta materia, dispón a Lei de presupostos da Comunidade Autónoma galega. Os incrementos retributivos do persoal laboral deberán ser autorizados pola Comunidade Autónoma, segundo a Lei presupostaria.</p>
<p>2. Os custos do persoal laboral eventual contratado para substituí-lo persoal funcionario ou laboral de administración e servicios serán financiados con cargo ós créditos dos correspondentes cadros de persoal.</p>
<p>3. Cando se produzan baixas definitivas nas escalas a extinguir dos cadros de persoal de Administración e servicios funcionario ou laboral, procederase ó reaxuste dos cadros de persoal correspondente e, no próximo exercicio, dos créditos a eles asignados. O custo de persoal funcionario de Administración e servicios minórase polo importe das prazas ocupadas por persoal laboral a extinguir e increméntase na mesma contía o cadro de persoal laboral.</p>
<p>4. Poderase xerar crédito no capítulo I para gastos de persoal con motivo da prestación de servicios financiados con prezos. Os gastos deste persoal, incluídas as cotas sociais, non poderán supera-los ingresos.</p>
<p>5. Non se poderán abrir partidas orzamentarias no capítulo primeiro para gastos de persoal vinculado a proxectos ou convenios de investigación.</p>
<p>6. Constitúese un fondo para ampliación e mellora de 280 millóns de pesetas na partida orzamentaria 8125 3000 12200 Ampliación e mellora, dos que 200 millóns corresponden a persoal docente e 80 millóns a PAS.</p>
<p>7. Terán a consideración de créditos ampliables os créditos para o pagamento dos gastos de mérito docente, productividade investigadora, trienios e Seguridade Social.</p>
<p>8. Autorízase a incorporación dos remanentes do capítulo I polo importe das retribucións e demais gastos de persoal con dereito a percepción durante 1997 e que non fosen liquidados no exercicio.</p>
<p>9. Autorízase na data de peche do exercicio a efectua-las xeracións e ampliacións de crédito establecidas nos artigos anteriores.</p>
<p>10. Inclúense no capítulo I os créditos destinados ó financiamentos dos plans de formación do persoal de administración e servicios, así como os correspondentes ó achegamento da universidade ó plan de pensións do persoal.</p>
<p>Dos créditos e as súas modificacións</p>
<p>Artigo 2º</p>
<p>1. Os créditos autorizados teñen carácter vinculante e limitativo a nivel de concepto. Sen embargo, os créditos destinados a gastos de persoal terán</p>
<p>carácter vinculante a nivel de capítulo, agás o artigo 10 (persoal eventual) e o artigo 15 (gratificacións e productividade), investimentos reais, activos e pasivos financeiros terán carácter vinculante a nivel de artigo. Os gastos en bens correntes e servicios terán carácter vinculante a nivel de capítulo agás o concepto 212 que non poderá ser minorado, se ben mediante redistribución de créditos do capítulo II dos centros poderá ser incrementado, logo da comunicación ó Servicio de Contabilidade e Orzamentos.</p>
<p>2. Con carácter xeral terán carácter vinculante os créditos con financiamento específico, e, a nivel de subconcepto, as subvencións nominativas.</p>
<p>3. Non se poderán adquirir compromisos de gastos por contía superior ó importe dos créditos autorizados no estado de gastos e serán nulos de pleno dereito os actos administrativos e as disposicións xerais que infrinxan esta norma, sen prexuízo das responsabilidades que correspondan.</p>
<p>4. Os créditos asignados pola Xunta de Goberno e o Consello Social ás facultades, escola politécnica superior e escolas universitarias terán por finalidade financia-los gastos da docencia, así como tamén aqueles gastos que son necesarios para o funcionamento ordinario do centro.</p>
<p>5. Os créditos distribuídos ós departamentos teñen como primeiro obxectivo atende-los gastos derivados da investigación que se faga neles, e deberán financiar, ademais, outros gastos asociados ó seu funcionamento.</p>
<p>6. Non se poderá promover contratación de persoal ou nomeamento de bolseiros con cargo ós créditos dos departamentos.</p>
<p>7. As partidas orzamentarias do orzamento para 1997 preséntanse de acordo coas clasificacións económica, funcional e orgánica, sen establecer vinculacións xurídicas dentro da clasificación funcional.</p>
<p>8. Os créditos descentralizados correspondentes a:</p>
<p>-Arrendamentos.</p>
<p>-Reparación e conservación de maquinaria, instalacións e aparellos.</p>
<p>-Auga.</p>
<p>-Enerxía eléctrica.</p>
<p>-Combustible de calefacción.</p>
<p>Distribúense segundo os seguintes criterios, redondados a múltiplos de 1.000 por exceso:</p>
<p>a) Para os contratos de arrendamento e reparación e conservación o importe consignado inicialmente para 1996 incrementado no 2,6%.</p>
<p>b) Para os correspondentes a auga, enerxía eléctrica e combustible de calefacción o crédito consignado inicialmente en 1996 incrementado o crédito final nun 2,6%. Os créditos serán axustados en función dos novos contratos e das ampliacións dos centros e servicios e do gasto real no ano 1996. Estes axustes serán financiados pola partida de imprevistos.</p>
<p>9. Os responsables de asuntos económicos deberán formaliza-la retención de crédito polo importe total dos créditos asignados nos puntos a) e b) do apartado anterior no prazo de quince días a partir da aprobación do orzamento polo Consello Social. Unha copia da retención será enviada ó Servicio de Control Interno.</p>
<p>A partir do presente exercicio, os responsables de asuntos económicos deberán face-las retencións de crédito e sucesivos axustes dos gastos correspondentes ás nóminas de persoal investigador (investigadores, bolseiros, PAS, ...) conforme lles sexa comunicado polo CTT e o Vicerrectorado de Investigación. Desta retención deberán enviar copia ó Servicio de Contabilidade e Orzamentos.</p>
<p>10. Os gastos de reparación e mantemento de edificios que sexan inferiores a 200.000 pesetas deberán financiarse con cargo ó crédito descentralizado ós centros para esa finalidade.</p>
<p>Artigo 3º</p>
<p>1. A xunta de centro e o consello do departamento teñen a obriga de aproba-la distribución anual dos seus créditos así como a súa execución.</p>
<p>Artigo 4º</p>
<p>1. A modificación dos créditos orzamentarios axustarase ó disposto no artigo 55 da Lei 11/1983, do 25 de agosto, de reforma universitaria, no artigo 229 dos Estatutos da Universidade de Santiago de Compostela e normas que o desenvolven e ás presentes bases.</p>
<p>2. O Consello Social delega na Xunta de Goberno a aprobación de suplementos de crédito e créditos extraordinarios cando estes correspondan a expedientes con financiamento específico achegado por outros entes públicos ou privados. O rector daralle conta ó Consello Social dos expedientes aprobados.</p>
<p>3. Poderán xerar crédito nos estados de gastos do orzamento da universidade, os ingresos liquidados que superen a previsión de ingresos orzada, derivados das seguintes operacións:</p>
<p>a) Prestacións de servicios.</p>
<p>b) Aportacións de persoas naturais ou xurídicas para financiar gastos que pola súa natureza estean comprendidos nos fins ou obxectivos da universidade.</p>
<p>4. Correspóndelle ó rector a aprobación dos expedientes de xeración de crédito.</p>
<p>Artigo 5º</p>
<p>1. Cando, existindo crédito no exercicio económico, non se realizasen tódolos trámites establecidos na regulamentación económico-financeira para o recoñecemento de obrigas, a Xunta de Goberno procederá a valida-lo expediente. O rector daralle conta destes expedientes ó Consello Social. Os expedientes</p>
<p>que resulten de acordos de validación de gastos imputaranse ó exercicio económico no que se aproben as ditas validacións.</p>
<p>2. A facturación por cargos internos, os documentos de gasto pagados con cargo á conta de anticipos para xustificar correspondentes a exercicios anteriores, así como as indemnizacións por razón do servicio pendentes ó peche do exercicio, imputaranse ó exercicio corrente sen o trámite de validación da obriga pola Xunta de Goberno ó non existir obriga con terceiros e estar só pendente de contabilización ou tratarse de gastos de persoal.</p>
<p>Artigo 6º</p>
<p>1. Son remanentes específicos os créditos non obrigados o 31 de decembro correspondentes a infraestructura, proxectos e convenios de investigación, prácticas de campo, dotación artística, fondo de solidariedade e os créditos financiados con achegamentos específicos.</p>
<p>2. Só poderán ser obxecto de incorporación ó exercicio seguinte os créditos do capítulo IV financiados con recursos propios que respondan a compromisos efectivamente adquiridos. Para esta incorporación deberase xunta-la relación nominal de beneficiarios.</p>
<p>3. A incorporación destes créditos deberá autorizala o rector, que lle dará conta á Xunta de Goberno e máis ó Consello Social dos expedientes aprobados.</p>
<p>4. O financiamento de créditos no estado de gastos con cargo ó remanente de libre disposición será aprobado pola Xunta de Goberno.</p>
<p>5. A incorporación de remanentes de crédito correspondentes a departamentos e outras operacións de capital será autorizada polo rector, logo da remisión dos plans de investimento propostos polos órganos dos centros e departamentos.</p>
<p>6. Os remanentes de crédito de proxectos, convenios, cursos, infraestructuras e congresos existentes o 31-12-1997 e que se correspondan con actividades finalizadas con anterioridade ó 31-12-1996 serán anulados.</p>
<p>Minoración do nivel de endebedamento</p>
<p>Artigo 7º</p>
<p>Autorízase o rector para a realización das operacións de reducción do nivel de endebedamento cando se acade a compensación dos importes consignados no capítulo IX correspondentes á compensación de prezos públicos por matrículas de alumnos coa condición de familia numerosa.</p>
<p>Da contratación administrativa</p>
<p>Artigo 8º</p>
<p>1. Serán de aplicación para o exercicio 1997 a Lei de contratos das administracións públicas e as disposicións que a desenvolvan e o Regulamento de contratación da Universidade de Santiago de Compostela aprobado pola Xunta de Goberno e o Consello Social.</p>
<p>2. Procederá poñer en coñecemento do Servicio de Xestión Económica todos aqueles gastos para os que, con independencia da súa contía, se considere procedente a sinatura de contrato.</p>
<p>3. Constitúese un fondo de dotación artística mediante redistribución dos créditos para obras do orzamento da universidade polo importe do 2% do custo de execución material dos proxectos de obras.</p>
<p>Disposición adicional</p>
<p>Artigo 9º</p>
<p>Autorízase o xerente da universidade a que dicte as instruccións necesarias para a adaptación e desenvolvemento das normas de execución do orzamento.</p>
<p>Disposición derradeira</p>
<p>As presentes normas entrarán en vigor o día seguinte ó da aprobación definitiva do orzamento polo Consello Social, sen prexuízo de que a súa executividade se entenda a partir do 1 de xaneiro de 1997.</p>
<p>2138</p>

