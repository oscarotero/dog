---
date: '1997-03-31'
id: 4C72
page: 2864
number: 60
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970331/Anuncio4C72_gl.html'
---
<p>O Pleno do Concello (en sesións do 31 de xaneiro e 28 de febreiro pasados), e a Comisión de Goberno (en sesións do 3 de febreiro e 3 de marzo), adoptaron os seguintes acordos:</p>
<p>1. Aprobación inicial do programa de actuación urbanística do solo urbanizable non programado número 28 (SUNP-28) na Barcia.</p>
<p>2. Aprobación inicial do plan parcial do SUN-28 na Barcia, promovido por Gesprocar, S.L.</p>
<p>Os expedientes expóñense ó público na sección de planeamento e xestión, durante o prazo dun mes, contado desde a publicación deste anuncio no Diario Oficial de Galicia e BOP. O cómputo do prazo iniciarase na data da última publicación.</p>
<p>De conformidade co disposto polo artigo 102 do R.D.L. 1/1992, a aprobación inicial do plan parcial determina a suspensión do outorgamento de licencias para parcelacións, edificacións e derrubas no seu ámbito. O ámbito do plan parcial é o definido polos seguintes lindes:</p>
<p>Norte: zona de prados, ó norte e leste do centro de educación especial da Barcia.</p>
<p>Sur: estrada comarcal C-543 de Santiago de Compostela a Noia.</p>
<p>Leste: monte da Barcia, xunto á estrada a Figueiras M-79.</p>
<p>Oeste: complexo administrativo da Xunta de Galicia na Barcia.</p>
<p>Contra a suspensión de licencias pódese interpor recurso contencioso-administrativo perante o Tribunal Superior de Xustiza de Galicia no parzo de dous meses desde a publicación deste anuncio.</p>
<p>Este anuncio servirá como edicto de notificación, nos termos do artigo 59 da Lei de réxime xurídico das administracións públicas e do procedemento administrativo común, a tódolos afectados que, por resultaren descoñecidos ou por ignorarse o seu domicilio, non poidan ser citados persoalmente no trámite de información pública dos dous expedientes.</p>
<p>Santiago de Compostela, 18 de marzo de 1997.</p>
<p>O alcalde</p>
<p>Rubricado</p>
<p>(QQ@UU</p>

