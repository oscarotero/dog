---
date: '1997-06-19'
id: 7CFA
page: 5
number: 117
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 6 de xuño de 1997 pola que se modifica a do 26 de febreiro de 1997
  pola que se instrumenta o réxime de axudas ó consumo de aceite de oliva.
range: Orde
url: 'https://www.xunta.gal/dog/Publicados/1997/19970619/Anuncio7CFA_gl.html'
---
<p>Por orde da Consellería de Agricultura, Gandería e Montes, do 26 de febreiro de 1997, instrumentouse o réxime de axudas ó consumo de aceite de oliva de acordo coa normativa comunitaria e estatal que resulta de aplicación. Como consecuencia da posta en práctica do procedemento establecido na citada orde, puxéronse de manifesto certas dúbidas en canto ó alcance de determinados preceptos daquela, polo que convén modificala para deixar claro o significado das normas nela contidas.</p>
<p>De acordo co anterior e de acordo coas competencias que me confire a Lei 1/1983, do 22 febreiro, da Xunta e do seu presidente,</p>
<p>DISPOÑO:</p>
<p>Artigo único.-Modifícanse os artigos 4.3º e 7 da orde da Consellería de Agricultura, Gandería e Montes do 26 de febreiro de 1997 pola que se instrumenta o réxime de axudas ó consumo de aceite de oliva, que quedan redactados do seguinte xeito:</p>
<p>«4.3. os servicios provinciais do ILGGA, tras examina-lo cumprimento polas empresas solicitantes dos requisitos esixidos no regulamento (CEE) 2677/1985, da comisión, efectuarán unha proposta</p>
<p>de autorización para actuar como empresa envasadora que, logo da emisión do preceptivo informe pola Axencia para o Aceite de Oliva, será outorgada polo director do citado organismo autónomo.</p>
<p>Artigo 7º.-Concesión.</p>
<p>As axudas serán concedidas polo director xeral de Producción Agropecuaria e Industrias Agroalimentarias e do ILGGA, logo de proposta das delegacións provinciais e da oportuna fiscalización, debéndose realiza-lo pagamento no prazo máximo de 150 días contado desde a súa presentación, agás no suposto contemplado no artigo 9.3º do Regulamento (CEE) 2677/1985, sempre que se consideren cumpridos os requisitos esixidos na normativa de aplicación e tralo preceptivo informe da Axencia para o Aceite de Oliva.</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria e Industrias Agroalimentarias e do ILGGA para que, dentro do ámbito das súas competencias, dicte as instruccións precisas para a execución e cumprimento do disposto nesta orde.</p>
<p>Segunda.-A presente orde entrará en vigor o día seguinte da súa publicación no Diario Oficial de Galicia.</p>
<p>Santiago de Compostela, 6 de xuño de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>3980</p>

