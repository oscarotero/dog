---
date: '1997-06-19'
id: 7CF2
page: 5
number: 117
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 27 de maio de 1997 pola que se autoriza o cambio de titularidade dos
  centros privados concertados Nuestra Señora del Rosario, de Arzúa (A Coruña) e
  San José, de Pontedeume (A Coruña).
range: Orde
url: 'https://www.xunta.gal/dog/Publicados/1997/19970619/Anuncio7CF2_gl.html'
---
<p>Examinado o expediente incoado pola titularidade dos centros privados concertados Nuestra Señora del Rosario de Arzúa e San José de Pontedeume, solicitando o cambio de titularidade dos devanditos centros.</p>
<p>Ó resultar que mediante escritura pública notarial outorgada perante o notario do Ilustre Colexio da Coruña Miguel Jurjo Otero, a fundación benéfico docente La Grande Obra de Atocha cede a súa titularidade, para tódolos efectos, ó Instituto Secular Femenino Hijas de la Natividad de María.</p>
<p>Ó resultar que o expediente foi tramitado pola Delegación Provincial de Educación e Ordenación Universitaria da Coruña, que se uniron a el os documentos esixidos e que a petición foi informada pola Inspección de Educación.</p>
<p>Ó resultar que os referidos centros docentes teñen a correspondente autorización para impartir ensinanzas.</p>
<p>Vistos o Real decreto 2377/1985, do 18 de decembro, (BOE do 27), Decreto 133/1995, do 10 de maio (DOG do 22) e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Ó considerar que se cumpriron neste expediente tódolos requisitos esixidos pola normativa vixente nesta materia.</p>
<p>Esta consellería,</p>
<p>DISPÓN:</p>
<p>Autoriza-lo cambio de titularidade dos centros privados Nuestra Señora del Rosario de Arzúa e San José de Pontedeume a favor do Instituto Secular Femenino Hijas de la Natividad de María, con tódolos dereitos e obrigas contraídas polo cesionista fundación benéfico docente La Grande Obra de Atocha, sen prexuízo das responsabilidades que puidesen recaer sobre o anterior titular dos centros por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento dos centros.</p>
<p>Santiago de Compostela, 27 de maio de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>4627</p>

