---
date: '1997-06-27'
id: 10A02
page: 6
number: 123
agency: AUGAS DE GALICIA
section: VI. ANUNCIOS
title: >-
  Resolución do 20 de xuño de 1997, do Departamento de Xestión do Dominio
  Público Hidráulico en Santiago de Compostela, pola que se sinalan as datas
  para o levantamento das actas previas á ocupación dos bens afectados polas
  obras do: encoro de Caldas de Reis no río Umia. T.M. de Caldas de Reis. Clave:
  OH-136.306.
range: Resolución
url: 'https://www.xunta.gal/dog/Publicados/1997/19970627/Anuncio10A02_gl.html'
---
<p>O artigo 28 do vixente Estatuto de autonomía de Galicia, establece no seu apartado 2º a competencia da Comunidade Autónoma de Galicia no desenvolvemento lexislativo e a execución da lexislación do Estado en materia de expropiación forzosa.</p>
<p>Con data 17 de decembro de 1996, o presidente do organismo autónomo Augas de Galicia aprobou</p>
<p>definitivamente o anteproxecto da obra do encoro de Caldas de Reis no río Umia.</p>
<p>O Consello da Xunta de Galicia, en virtude do Decreto 375/1996, do 11 de outubro, acordou declara-la utilidade pública das mencionadas obras e a urxente ocupación dos bens afectados por estas, para os efectos do establecido no artigo 52 da vixente Lei de expropiación forzosa.</p>
<p>Na súa virtude, e en cumprimento do disposto nos artigos 52 da vixente Lei de expropiación forzosa do 16 de decembro de 1954, 56 e seguintes do regulamento para a súa aplicación, este departamento no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios do Concello de Caldas de Reis, e que máis abaixo se detallan, para que comparezan nos lugares, datas e horas que se indican, para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, o valor destes, e os prexuízos dimanantes da rápida ocupación, sen prexuízo de se trasladaren ó lugar dos predios se o consideran necesario.</p>
<p>Termo municipal de Caldas de Reis.</p>
<p>Lugar: instituto de bacharelato Aquas Celenis, rúa Mariñoleiras, s/n.</p>
<table><tbody><tr><td></td></tr>
<tr><td>Días</td><td>Horas</td></tr>
<tr><td>8.30 a 11.30</td><td>11.30 a 14.30</td></tr>
<tr><td></td></tr>
</tbody></table>
<table><tbody><tr><td>7-7-1997</td><td>0001 a 0030</td><td>0031 a 0060</td></tr>
<tr><td>8-7-1997</td><td>0061 a 0090</td><td>0091 a 0120</td></tr>
<tr><td>9-7-1997</td><td>0121 a 0150</td><td>0151 a 0180</td></tr>
<tr><td>10-7-1997</td><td>0181 a 0210</td><td>0211 a 0241</td></tr>
<tr><td>11-7-1997</td><td>0242 a 0271</td><td>0272 a 0302</td></tr>
<tr><td>14-7-1997</td><td>0303 a 0332</td><td>0333 a 0363</td></tr>
<tr><td>15-7-1997</td><td>0364 a 0393</td><td>0394 a 0424</td></tr>
<tr><td>16-7-1997</td><td>0425 a 0454</td><td>0455 a 0485</td></tr>
<tr><td>17-7-1997</td><td>0486 a 0515</td><td>0516 a 0546</td></tr>
<tr><td>18-7-1997</td><td>0547 a 0576</td><td>0577 a 0607</td></tr>
<tr><td>21-7-1997</td><td>0608 a 0637</td><td>0638 a 0668</td></tr>
<tr><td>22-7-1997</td><td>0669 a 0698</td><td>0699 a 0729</td></tr>
<tr><td>23-7-1997</td><td>0730 a 0759</td><td>0760 a 0790</td></tr>
<tr><td>24-7-1997</td><td>0791 a 0820</td><td>0821 a 0851</td></tr>
<tr><td>28-7-1997</td><td>0852 a 0881</td><td>0882 a 0912</td></tr>
<tr><td>29-7-1997</td><td>0913 a 0942</td><td>0943 ó final</td></tr>
</tbody></table>
<p>Ó dito acto deberán acudi-los titulares afectados, persoalmente ou ben representados por persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución, podendo facerse acompañar, pola súa conta, e se o consideran oportuno, dos seus peritos e Notario.</p>
<p>Así mesmo, e en cumprimento do establecido no artigo 56 do Regulamento da Lei de expropiación forzosa, ábrese información pública durante o prazo de quince días hábiles, contados a partir do seguinte ó da publicación desta resolución ou ata o momento do levantamento da acta previa a ocupación correspondente, co fin de que os interesados poidan formular</p>
<p>por escrito, ante o departamento de Xestión do Dominio Público Hidráulico de Augas de Galicia, Xunta de Galicia, en Santiago de Compostela, as alegacións que consideren pertinentes co obxecto de emendar posibles erros padecidos ó relaciona-los bens afectados pola urxente ocupación.</p>
<p>Agustín Hernández Fdez. de Rojas</p>
<p>Xefe do Departamento de Xestión do Dominio</p>
<p>Público Hidráulico</p>
<p>4557</p>

