---
date: '1997-08-14'
id: 9B3A
page: 7935
number: 156
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 30 de xullo de 1997, da Dirección Xeral de Centros e Inspección
  Educativa, pola que se lle autoriza a ampliación dunha unidade do segundo
  ciclo de educación infantil ó centro privado concertado Galaxia, de Ribeira (A
  Coruña).
range: Resolución
url: 'https://www.xunta.gal/dog/Publicados/1997/19970814/Anuncio9B3A_gl.html'
---
<p>Examinado o expediente incoado pola titularidade do centro privado concertado Galaxia, de Ribeira (A Coruña) no que solicita a ampliación dunha unidade do segundo ciclo de educación infantil.</p>
<p>Resultando que o expediente foi tramitado pola Delegación Provincial de Educación e Ordenación Universitaria da Coruña que o envía cos informes emitidos pola Inspección de Educación e pola Unidade Técnica.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), a disposición derradeira primeira do Decreto 133/1995, do 10 de maio (DOG do 22), a Orde do 20 de setembro de 1995 (DOG do 15 de decembro), pola que se desenvolve o antedito decreto.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste real decreto, se entende autorizados para poder imparti-lo segundo ciclo de educación infantil, suposto que se dá no centro solicitante.</p>
<p>Esta dirección xeral,</p>
<p>RESOLVEU:</p>
<p>Autoriza-la ampliación dunha unidade do segundo ciclo de educación infantil ó centro privado que se relaciona no anexo da presente resolución, facendo constar que, para a súa posta en funcionamento, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 30 de xullo de 1997.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia da Coruña.</p>
<p>Concello: Ribeira.</p>
<p>Localidade: Ribeira.</p>
<p>Enderezo: Nueve de Agosto, s/n.</p>
<p>Denominación: Galaxia.</p>
<p>Titular: Colegio Galaxia Sociedad Limitada.</p>
<p>Nivel: educación infantil-2º ciclo.</p>
<p>Unidades de que constaba: 2.</p>
<p>Unidades novas autorizadas: 1.</p>
<p>Total de unidades autorizadas: 3.</p>
<p>6381</p>

