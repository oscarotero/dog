---
date: '1997-08-14'
id: 9BF6
page: 7976
number: 156
agency: CONCELLO DE VERÍN
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1997/19970814/Anuncio9BF6_gl.html'
---
<p>O Pleno deste Concello, na súa sesión celebrada o 24-7-1997, adoptou, entre outros, o seguinte acordo, do que se recolle a parte dispositiva.</p>
<p>Primeiro.-Modifica-lo apartado terceiro do acordo do Pleno do 8-11-1996, referido á suspensión neste municipio do outorgamento de licencias urbanísticas con motivo da recepción dos traballos en que consiste o avance da revisión e adaptación das NN.SS. do planeamento urbanístico municipal, engadindo o seguinte subapartado:</p>
<p>3.5. Excepcións: deixará de aplicarse o réxime de suspensión do outorgamento de licencias urbanísticas definido anteriormente, por razóns de utilidade pública ou interese social, en particular cando se trate de promover obras para a construcción de vivendas sociais para a construcción ou ampliación de edificios adscritos á prestación de servicios sanitarios ou de desenvolvemento de actividades educativas, culturais ou calquera outra obra de idénticas ou similares características.</p>
<p>Os restantes subapartados do apartado terceiro da parte dispositiva do acordo plenario do 8-11-1996 permanecen invariables.</p>
<p>Segundo.-Da modificación acordada no réxime de suspensión do outorgamento de licencias urbanísticas neste municipio darase publicidade nos termos que establece o artigo 34.1º, último inciso, da Lei 1/1997, do 24 de marzo, do solo de Galicia, sendo de aplicación a partir do día seguinte ó da data en que apareza publicado o edicto correspondente no Diario Oficial de Galicia e permanecendo vixente ata a súa modificación ou derrogación expresamente acordadas polo Pleno.</p>
<p>O que se publica para xeral coñecemento e en cumprimento da normativa citada.</p>
<p>Verín, 28 de xullo de 1997.</p>
<p>O alcalde</p>
<p>Rubricado</p>

