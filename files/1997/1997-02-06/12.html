---
date: '1997-02-06'
id: 33D6
page: 1
number: 25
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 19/1997, do 30 de xaneiro, polo que se declara a urxente ocupación,
  para efectos de expropiación forzosa, polo Concello de Arbo (Pontevedra), dos
  bens e dereitos necesarios para a realización das obras do proxecto de estrada
  de Barcia-Lomba con ponte e iluminación.
range: Decreto
url: 'https://www.xunta.gal/dog/Publicados/1997/19970206/Anuncio33D6_gl.html'
---
<p>O Concello de Arbo (Pontevedra), en sesión celebrada o día 29 de xuño de 1996, acordou aproba-lo proxecto de estrada de Barcia-Lomba con ponte e iluminación e na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa, ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborias, o día 26 de decembro de 1995, baixo o número 13.623.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 9 de xaneiro 1997, nº 225.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque con esta obra se trata de cumpri-los obxectivos sociais mínimos dun bo acceso ó núcleo de Barcia, mellorando a comunicación co resto do municipio e permitindo, con facilidade, a chegada de vehículos (ambulancias, camión do lixo e outros servicios bási</p>
<p>cos), xa que a vía local existente ten nalgúns tramos unha forte pendente de 30º, o que engadido súa estreitura da mesma, xa que ten un largo de 2,5 metros, fan dificultoso e perigoso o acceso ó núcleo; con esta nova vía os veciños de Barcia comunicaranse cunha poboación denominada Lomba a 800 metros, na que existen servicios de tendas de comestibles, bares, etc. ... e non terán que percorre-los 4,4 quilómetros que ten a vía actual, atravesando unha ponte sobre o río Deva que, debido ás continuas enchentes e á súa antigüidade, ameaza con derrubarse.</p>
<p>A competencia para a declaración da urxente ocupación correspóndelle ó Consello da Xunta de Galicia, segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e, por proposta do Conselleiro de Xustiza, Interior e Relacións Laborais, e logo de deliberación do Consello da Xunta de Galicia, na súa reunión do día trinta de xaneiro de mil novecentos noventa e sete,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Arbo (Pontevedra) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de estrada de Barcia-Lomba con ponte e iluminación.</p>
<p>Santiago de Compostela, trinta de xaneiro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>97-135</p>

