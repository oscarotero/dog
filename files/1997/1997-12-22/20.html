---
date: '1997-12-22'
id: E236
page: 12
number: 246
agency: XULGADO DE PRIMEIRA INSTANCIA E INSTRUCCIÓN NÚMERO UN DE CORCUBIÓN
section: V. ADMINISTRACIÓN DE XUSTIZA
title: Edicto de poxa (53/1996-X).
range: Edicto
url: 'https://www.xunta.gal/dog/Publicados/1997/19971222/AnuncioE236_gl.html'
---
<p>Francisco José Ruano Hernández, xuíz do Xulgado de Primeira Instancia e Instrucción número un de Corcubión, fai saber, que neste xulgado e con número 53/1996, se tramita xuízo de cognición, por instancia de Ligia Mejuto Leis, contra Fanny Trillo Durán, nos que se acordou sacar a poxa pública e polo termo de vinte días os bens embargados que ó final se dirán, xunto coa súa taxación, baixo as seguintes condicións:</p>
<p>1. Os licitadores para poderen tomar parte da poxa deberán consignar previamente no lugar destinado para o efecto, polo menos o 20% do valor de taxación dos bens, sen o cal non serán admitidos.</p>
<p>2. Na primeira poxa non se admitirán posturas inferiores ós 2/3 do valor da taxación.</p>
<p>Na segunda poxa tampouco se admitirán posturas inferiores ós 2/3 do valor de taxación, rebaixado este un 25%, e na terceira poderanse facer posturas sen suxeición a tipo.</p>
<p>3. Só o executor poderá facer posturas en calidade de cede-lo remate a un terceiro.</p>
<p>4. Desde o anuncio desta poxa ata a súa celebración poderán facerse por escrito, en prego pechado, posturas, depositando na secretaría do xulgado o devandito prego, xuntando resgardo de ter efectuado no establecemento destinado para o efecto a cantidade consignada.</p>
<p>5. Advírteselles ós licitadores que non fosen pressentados nin supridos os títulos de propiedade, prevendo ós licitadores que despois do remate non se admitirá reclamación ningunha por insuficiencia ou defecto deles.</p>
<p>A poxa terá lugar na sala de audiencia deste xulgado o próximo día 13 de xaneiro de 1988, ás 11.30 horas da mañá.</p>
<p>E en prevención de que non houbese postores na primeira poxa, sinálase para a celebración da segunda, polo termo de vinte días, o próximo día 13 de febreiro de 1998, ás 11.30 horas.</p>
<p>Así mesmo, en prevención de que tampouco houbese postores para a segunda poxa, sinálase para a terceira, por igual termo de vinte días ó próximo día 13 de marzo de 1998, ás 11.30 hors, sen suxeición a tipo e debendo os licitadores que desexen tomar parte nela face-lo depósito previo en igual contía que na segunda poxa, persistindo o resto das condicións sinaladas para a primeira.</p>
<p>Predio obxecto da poxa.</p>
<p>A cuarta parte indivisa da casa (hoxe soar) sinalada co nº 25 da praza do Xeneralísimo, hoxe da Constitución da vila de Cee, que ten unido polo oeste un terreo destinado a xardín. Ocupa a casa, hoxe o soar 235 m e o xardín 510 m. Linda en conxunto: fronte ou leste, plaza da Constitución; esquerda entrando ou sur, calello da vila; dereita ou norte, casa de Ramón Romero; e fondo ou oeste, terreo público.</p>
<p>Dado en Corcubión o quince de decembro de mil novecentos noventa e sete.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>9723</p>

