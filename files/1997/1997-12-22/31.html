---
date: '1997-12-22'
id: E266
page: 12
number: 246
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 31 de outubro de 1997, da Delegación Provincial de Lugo, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 97/36-2, 4670 A.T.).
range: Resolución
url: 'https://www.xunta.gal/dog/Publicados/1997/19971222/AnuncioE266_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se detalla:</p>
<p>Solicitante: Barras Eléctricas Galaico-Asturianas, S.A. (BEGASA).</p>
<p>Domicilio social: rúa Cidade de Viveiro, 4-1º, Lugo</p>
<p>Denominación: L.M.T. Subt. C.T., R.B.T. edificio Inversións Vilela, rúa Salmón.</p>
<p>Situación: Lugo.</p>
<p>Características técnicas: liña de media tensión subterránea a 20 kV, cunha lonxitude de 200 metros, realizada con conductor D.H.Z.1, 12/20 kV, de 1x150 mm Al. Centro de transformación de 2x630 kVA 20.000/380-220 V±5%. Liña de media tensión en conductor D.H.Z.1 12/20 kV, para suministración eléctrica ó edificio Inversións Vilela, na rúa Salmón en Lugo.</p>
<p>Cumpridos os trámites ordenados nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial, resolve,</p>
<p>Autorizar e aproba-lo proxecto de execución das devanditas intalacións, cunhas características que se axustarán en tódalas súas partes ás que figuran no mesmo e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan nos expedientes.</p>
<p>Lugo, 31 de outubro de 1997.</p>
<p>Jesús Bendaña Suárez</p>
<p>Delegado provincial de Lugo</p>
<p>9741</p>

