---
date: '1997-11-11'
id: C502
page: 10
number: 218
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1997/19971111/AnuncioC502_gl.html'
---
<p>O Concello Pleno, en sesión celebrada o 26 de setembro de 1997, aprobou inicialmente a delimitación da unidade urbanística 1/97 no ensanche, comprendendo as parcelas propiedade de Andrés Caaveiro Caaveiro e José Antonio Caaveiro Martínez que compoñen as dúas zonas da unidade: zona 1. Parcela de 308 m destinados a edificación residencial, cos seguintes lindeiros: norte, parcela segregada e cedida a Antonio Fernández Sande e outros; leste, fronte á rúa en proxecto, parcelas segregadas de Antonio Fernández Sande e outros e Andrés Caaveiro Caaveiro; sur, José Antonio Caaveiro e Andrés Caaveiro; e oeste, onde terá fronte á rúa Retorta, Sres. Caaveiro. Zona 2. Parcela de 368,63 m destinada a zona verde de sistema local (V-65) cos seguintes lindeiros: norte, vía do ferrocarril de Ferrol a Betanzos; sur, futura rúa Río Xubia; leste, Prado Illán e máis da mesma propiedade de Carmen</p>
<p>Rivera e oeste, irmáns Sanjurjo Rejo. Os terreos comprendidos na unidade teñen a clasificación de solo urbano. Así mesmo acordouse a non necesidade de reparcelación no ámbito desta unidade, por renuncia expresa dos propietarios afectados, segundo o artigo 188.3º do Regulamento de xestión da Lei do solo, que cobrará plena efectividade coa aprobación definitiva da delimitación da unidade urbanística.</p>
<p>De conformidade co establecido no artigo 38 do regulamento citado, sométese o expediente á información pública durante o prazo de 20 días hábiles contados a partir da publicación deste edicto no Diario Oficial de Galicia, a efecto de presentación de reclamacións e observacións que, se é o caso, dirixiranse á alcaldía-presidencia.</p>
<p>Durante o trámite de información pública pode consultarse o expediente na Xerencia de Urbanismo do Concello e en horario de oficina.</p>
<p>O que se fai público para xeral coñecemento.</p>
<p>Ferrol, 15 de outubro de 1997.</p>
<p>O alcalde</p>
<p>Rubricado</p>

