---
date: '1997-11-21'
id: CD3A
page: 11
number: 226
agency: CONCELLO DE FENE
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1997/19971121/AnuncioCD3A_gl.html'
---
<p>A Corporación municipal, en sesión ordinaria celebrada con data do 4 de setembro de 1997, acordou o seguinte:</p>
<p>«6º.-Resolución de alegacións presentadas para o estudio de detalle da rúa prolongación da dos Muíños na fronte das parcelas Ref. catastral número 77401.37, 77401.40, 77401.41, 77401.47 e aprobación definitiva deste, se procede».</p>
<p>Dáse conta de dúas alegacións presentadas en relación co asunto do epígrafe. Unha presentada por Francisco González Espada e Nélida Blanco Cortizas e outra presentada polo voceiro do grupo municipal do PSOE.</p>
<p>Igualmente, dáse conta dos informes emitidos polo aparellador municipal en relación coas ditas alegacións e que, transcritos literalmente, di o seguinte:</p>
<p>«Asto: alegación presentada por Francisco González Espada e Nélida Blanco Cortizas o estudio de detalle da rúa prolongación da dos Muíños na fronte das parcelas Ref. catastral número 77401.37, 77401.40, 77401.41 e 77401.47.</p>
<p>O aparellador municipal, Alberto Fernández Vázquez, en relación coa alegación presentada por Francisco González Espada e Nélida Blanco Cortizas ó estudio de detalle formulado por Manuel Pérez Pérez, referente á rúa prolongación da dos Muíños na fronte das parcelas catastrais 77401.37, 77401.40, 77401.41 e 77401.47, emite o seguinte:</p>
<p>INFORME</p>
<p>1. Que na alegación ó estudio de detalle de referencia presentada por Francisco González Espada e Nélida Blanco Cortizas co data do 7 de maio de 1997 e rexistro xeral de entrada número 1905, do 8 de maio, se expoñen basicamente os seguintes argumentos:</p>
<p>Primeiro: que son propietarios dunha parcela afectada polo trazado dunha futura vía, prevista no vixente PXOU/Rev. 81 de 9 m de sección, na forma que resulta do plano que se xunta, existe polo linde leste un acceso rodado sen ningún tipo de pavimento.</p>
<p>Segundo: refírese ás competencias para a aprobación incial dos estudios de detalle.</p>
<p>Terceiro: refírese á normativa legal que rexe para a elaboración dos estudios de detalle.</p>
<p>Cuarto: exposta a lexislación de aplicación, deben observarse as infraccións que se cometen co estudio de detalle:</p>
<p>a) Prodúcese un desprazamento do vial obxecto do estudio de detalle afectando a súa parcela, como consecuencia do dito desprazamento, en maior medida co PXOU en toda a súa fronte, e supoñendo un aumento das cesións e unha diminución da superficie edificable.</p>
<p>b) Efectáse unha modificación innecesaria e orixínase un grave problema ós colindantes afectados.</p>
<p>c) Incumpre o precepto de que manterán as determinacións do planeamento, modificando as aliñacións da vía, o que non pode efectuar un estudio de detalle.</p>
<p>d) Non se cumpren na parcela B as separacións ós lindeiros previstos no PXOU, relativo ó fondo máximo edificable.</p>
<p>2. Conforme as alegacións presentadas, o técnico que subscribe procede a respondelas seguindo a orde establecida no escrito:</p>
<p>Primeira: non é certo que a parcela estea afectada na forma que resulta no plano que se achega o escrito, xa que a afección vén determinada polo plano de aliñacións do vixente PXOU/Rev. 81 e non polo plano parcelario que achegan os alegantes.</p>
<p>Segunda: debido a que esta alegación fai referencia ás competencias sobre a aprobación do estudio de detalle, deberá procederse polos servicios xurídicos deste concello a emiti-lo correspondente informe.</p>
<p>Terceira: tamén se refire á lexislación aplicable para a elaboración dos estudios de detalle debendo, polo tando, emiti-lo correspondente informe os servicios xurídicos do concello.</p>
<p>Cuarta:</p>
<p>a) Teñen razón no sentido de que o desprazamento da vía prevista no vixente PXOU/Rev. 81 afecta á súa parcela, pero como se establece no apartado sexto do informe emitido polo técnico que subscribe con data do 5 de marzo de 1997, a variación da aliñación leva consigo un prexuízo potencial das parcelas; deberá ser resolto o treito intermedio deberá ser resolto polo concello ou promotor do estudio de detalle.</p>
<p>Esta exposición do técnico qeu subscribe vén dicir que, como consecuencia do posible prexuízo ás parcelas colindantes, é necesaria a execución dun instrumento de planeamento que defina se as ditas parcelas sofren variación nalgúns parámetros urbanísticos, debido a que a parcela en cuestión diminúe a superficie polo linde leste, pero tamén é certo que aumenta a superficie polo linde oeste como consecuencia do estudio de detalle aprobado o 25 de maio de 1988, non podendo polo tanto afirmar se se diminúe ou aumenta a superficie total da parcela, e consecuentemente a súa efificabilidade.</p>
<p>b) O informe favorable emitido anteriormente está condicionado (segundo se especifica no seu apartado 10), á resolución por parte do concello ou promotor do treito intermedio entre ámbolos dous estudios de detalle; enténdese que se pode emitir informe favorable dunha solicitude a expensas dalgúns condicionantes establecidos.</p>
<p>Con respecto á innecesariedade da modificación da aliñación, o técnico que subscribe entende que calquera propietario pode adaptar ou reaxusta-las aliñacións establecidas no planeamento sempre que non exista prexuízo para os predios colindantes.</p>
<p>c) Non é certo que o estudio de detalle non manteña as determinacións do planeamento vixente, xa que con este non varía o largo da vía nin se diminúen as superficies destinadas a espacios libres, así como tampouco se produce aumento de edificabilidade; prodúcese un reaxuste das aliñacións xa modificadas como consecuencia do estudio de detalle aprobado na data do 25 de maio de 1988.</p>
<p>d) O estudio de detalle cumpre os recuamentos establecidos no planeamento vixente, estes son os seguintes:</p>
<p>Separación a estremeiros: 4,00 m&lt;7,00 m.</p>
<p>Separación a edificación existente: 6,75 m&lt;8,80 m.</p>
<p>Tamén cumpre co fondo máximo edificable, xa que o planeamento permite executar sobre este (15 m) beirís por riba da planta baixa de ata 1,50 m de voo.</p>
<p>3. En consecuencia, o técnico que subscribe considera que o dito estudio de detalle cumpre coa normativa vixente, pero co condicionante de que a Corporación deberá soluciona-lo treito comprendido entre o estudio de detalle obxecto deste informe, e o aprobado con data do 25 de maio de 1988.</p>
<p>E para que conste para os efectos oportunos, emito o presente informe en Fene o catro de xullo de mil novecnetos noventa e sete».</p>
<p>«ASTO: alegación presentada polo grupo municipal socialista de Fene ó estudio de detalle da rúa prolongación da dos Muíños na fronte das parcelas Ref. catastral número 77401.37, 77401.40, 77401.41 e 77401.47.</p>
<p>O aparellador municipal Albreto Fernández Vázquez, en relación á alegación presentada por Manuel Rodríguez Carballeira en representación do grupo municipal socialista de Fene, ó estudio de detalle formulado por Manuel Pérez referente á rúa prolongación da dos Muíños na fronte das parcelas catastrais 77401.37, 77401.40, 77401.41 e 77401.47, emite o seguinte:</p>
<p>INFORME</p>
<p>1. Que na alegación o estudio de detalle de referencia presentada por Manuel Rodríguez Carballeira, en representación do grupo municipal socialista de Fene, con data do 28 de xuño de 1997 e rexistro xeral de entrada número 2715, se expoñen basicamente as seguintes irregularidades:</p>
<p>a) Non se define o ámbito espacial do estudio de detalle, ó atoparse incluídas nel parcelas con outra referencia catastral.</p>
<p>b) Compútase na edificabilidade unha superficie ocupada pola vía denominada rúa de unión do cruzamento de Fene coa rúa da Fraga.</p>
<p>c) Aumenta a edificabilidade das parcelas e posibilita unha maior irregularidade no trazado da rúa que une Mirtos coa de unión do cruzamento de Fene coa Fraga.</p>
<p>2. Conforme ás alegacións presentadas, o técnico que subscribe procede a respondelas seguindo a orde establecida no escrito:</p>
<p>a) Non se define o ámbito espacial do estudio de detalle.</p>
<p>Esta alegación non é correcta, xa que nos planos número 2/5 e 3/5 do dito estudio de detalle vén perfectametne delimitado o seu ámbito espacial.</p>
<p>Outra cuestión que hai que formular é se as parcelas que figuran no dito ámbito son propiedade do promotor do estudio de detalle, e se a dita estructura parcelaria se axusta ó su ámbito.</p>
<p>Esta dúbida xa está exposta no parágrafo segundo do apartado cinco do informe emitido con data do 5 de marzo de 1997, no que se expón literalmente o seguinte: para os efectos de comproba-la veracidade dos ditos datos, o técnico que subscribe fai</p>
<p>unha verificación no expediente instruído por instancia do concello, referente á solicitude presentada polo promotor deste estudio de detalle para o cómputo de edificabilidade dunha parcela ocupada para a execución da rúa de unión entre o cruzamento de Fene e a estrada da Fraga, deducindo ser certa a propiedade das parcelas que presentan o desaxuste.</p>
<p>De tódolos xeitos, se a Corporación o cre oportuno, deberá solicitar do promotor do estudio de detalle a xustificación das ditas propiedades.</p>
<p>b) Cómputo na edificabilidade dunha superficie da vía.</p>
<p>Esta alegación xa está matizada no parágrafo terceiro do apartado quinto do informe anterior, no que se di literalmente o seguinte: aparece unha folla de avinza e cesión ó concello por parte de Manuel Pérez Pérez, con data do 25 de maio de 1995, condicionada a que o concello aprobe unha superficie neta para a parcela A, computando en tal superficie 26,40 m, correspondentes á maior cesión para a execución da rúa de unión do cruzamento de Fene coa rúa Muíños.</p>
<p>c) Aumento de edificabilidade e irregularidade no trazado da vía.</p>
<p>É certo que a parcela A, como consecuencia do estudio de detalle, pasa a ter unha edificabilidade total de 1.936,10 m, debido ó incremento de superficie desta, fronte ós 1.803,45 m que lle corresponderían segundo o PXOU/Rev. 81; pero tamén é certo que a parcela B pasa a ter unha edificabilidade total de 2.261,85 m, fronte ós 2.390,40 m que lle corresponderían polo vixente PXOU/Rev. 81, polo que o incremento total de edificabilidade é de 4,10 m, materializándose segundo o estudio de detalle a edificabilidade de 4.193,85 m que é a que lle corresponde segundo PXOU; non se produce, polo tanto, un incremento global da edificabilidade.</p>
<p>Con respecto á alegación presentada no sentido de que o estudio de detalle posibilitará unha maior irregularidade no trazado da rúa que une Mirtos coa rúa de unión do cruzamento de Fene coa Fraga, o técnico que subscribe entende que esta se produciu como consecuencia da aliñación modificada polo redactado polo enxeñeiro de camiños, Marcelino López Méndez, por petición de Fernando Rodríguez Méndez, aprobado definitivamente o 15 de maio de 1988, polo que será necesario facer un reaxuste de aliñacións da vía prevista no vixente PXOU/Rev. 81.</p>
<p>3. En consecuencia, o técnico que subscribe considera que o dito estudio de detalle cumpre coa normativa vixente, pero co condicionante de que a Corporación Municipal ou promotor do E.D. deberá solucionar conxuntamente con este E.D. o treito comprendido entre o E.D. obxecto deste informe e o aprobado definitivamente con data do 25 de maio de 1988.</p>
<p>E para que conste para os efectos oportunos, emito o presente informe en Fene o catro de xullo de mil novecentos noventa e sete».</p>
<p>Logo de deliberación, a Corporación municipal, en votación ordinaria e por maioría de once votos a favor (8 do BNG, 2 do PP e 1 de EU-EG), dous en contra (2 do PSOE) e unha abstención (1 de FI), cumpríndose así o quórum de maioría absoluta legal, acordou:</p>
<p>Prestar aprobación ós informes do aparellados municipal, rexeitando as alegacións presentadas por Francisco González Espada e Nélida Blanco Cortizas, así como a presentada polo voceio do grupo municipal do PSOE e, en consecuencia, aprobar definitivamente o proxecto de estudio de detalle da rúa prolongación da dos Muíños na frente das parcelas de referencia catastral número 77401.37, 77401.40, 77401.41 e 77401.47 presentado por Manuel Pérez Pérez e redactado polos arquitectos Carlos Ardá e Bernardo Anatol, e aprobado inicialmente por resolución da Alcaldía con data do 10 de abril de 1997, procedéndose á publicación do acordo de aprobación definitiva no BOP e no Diario Oficial de Galicia e notificándolles este ós interesados no procedemento, remitíndolle copia do expediente administrativo á Delegación Provincial da Consellería de Política Territorial, Obras Públicas e Vivenda de conformidade co artigo 140.5º do Regulamento de planeamento.</p>
<p>Recursos.-Contra este acordo, que esgota a vía administrativa, poderase interpor recurso contencioso-administrativo previsto no artigo 58 e nas condiciósn establecidas no 57 da Lei da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da presente notificación, logo de comunicarllo a este concello, seguindo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común, sen prexuízo de que exercite calquera outro recurso que considere conveniente.</p>
<p>O que se fai público para xeral coñecemento.</p>
<p>Fene, 19 de setembro de 1997.</p>
<p>O alcalde</p>
<p>Rubricado</p>
<p>8559</p>

