---
date: '1997-11-21'
id: CC82
page: 11
number: 226
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 14 de novembro de 1997, da Secretaría Xeral e do Patrimonio da
  Consellería de Economía e Facenda, pola que se fixa unha nova data, hora e
  lugar, e se convoca o titular para o levantamento da acta previa de ocupación
  do dereito de alugueiro afectado polas obras de restauración e reutilización
  do Convento de San Roque.
range: Resolución
url: 'https://www.xunta.gal/dog/Publicados/1997/19971121/AnuncioCC82_gl.html'
---
<p>Por Decreto 308/1997, do 23 de outubro (DOG nº 214, do 5 de novembro), o Consello da Xunta de Galicia acordou declara-la urxente ocupación do alugueiro afectado polas obras de restauración e reutilización do Convento de San Roque. Ó non poderse publicar coa antelación fixada no artigo 52.3º da Lei de expropiación forzosa a Resolución do 6 de novembro de 1997 desta Secretaría Xeral e do Patrimonio, pola que se fixaba a data, a hora e o lugar e se convocaba o titular do dereito de alugueiro afectado polas obras de restauración e reutilización do Convento de San Roque, para o levantamento da acta previa á ocupación, esta Secretaría Xeral e do Patrimonio da Consellería de Economía e Facenda</p>
<p>convoca o titular do dereito afectado, que figura na presente relación, para que no mes, día e hora que se expresan compareza no local que se vai expropiar do inmoble sito no Convento de San Roque, nº 34 da rúa das Rodas, Santiago de Compostela, para proceder ó levantamento da acta previa á ocupación do dereito afectado.</p>
<p>Ó dito acto o interesado poderá comparecer por si mesmo ou mediante representante debidamente autorizado e vir acompañado de perito e notario pola súa conta, debendo presenta-lo DNI e os documentos xustificativos da súa titularidade sobre o citado alugueiro.</p>
<p>Titular afectado en calidade de arrendatario: Rogelio Amieiro López.</p>
<p>Enderezo: rúa das Rodas, nº 34, Santiago de Compostela.</p>
<p>Dereito que se vai expropiar: dereito de alugueiro segundo contrato do 2 de marzo de 1981.</p>
<p>Levantamento da acta previa de ocupación no local que se vai expropiar do inmoble sito na rúa das Rodas, nº 34, de Santiago de Compostela ás 11 horas do 5 de decembro de 1997.</p>
<p>Santiago de Compostela, 14 de novembro de 1997.</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e facenda</p>
<p>8777</p>

