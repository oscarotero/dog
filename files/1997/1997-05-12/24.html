---
date: '1997-05-12'
id: 62DA
page: 4
number: 89
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 28 de abril de 1997, da Dirección Xerencia de Atención Primaria
  de Lugo, pola que se anuncia concurso público aberto, polo trámite de
  urxencia, para a prestación do servicio de recollida e transporte de neveiras
  de analíticas e carpetas de radiografías. (C.P. 2/1997).
range: Resolución
url: 'https://www.xunta.gal/dog/Publicados/1997/19970512/Anuncio62DA_gl.html'
---
<p>A Dirección Xerencia de Atención Primaria de Lugo, en virtude das atribucións que lle foron delegadas conforme o establecido no artigo 7 da Orde do 22 de maio de 1996 (DOG número 111, do 6 de xuño), e unha vez cumpridos os trámites administrativos correspondentes, resolve anuncia-la contratación que a seguir se cita.</p>
<p>Obxecto: prestación do servicio de recollida e transporte de neveiras de analíticas e carpetas de radiografías.</p>
<p>Orzamento: máximo autorizado de once millóns de pesetas (11.000.000 de ptas.), IVE engadido.</p>
<p>Forma de adxudicación: concurso público, procedemento aberto polo trámite de urxencia.</p>
<p>Plazo de execución do contrato: ata o 31-12-1997.</p>
<p>Admisión de variantes: non se admiten variantes.</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame nos servicios de subministracións da Xerencia de Atención Primaria de Lugo, praza do Ferrol, 11, 4ª planta, 27001 Lugo. Teléfono (982) 29 62 29 y</p>
<p>29 62 19; fax (982) 24 24 16; tódolos días laborables, agás sábados, de 9 a 14 horas.</p>
<p>Fianzas: deberá consignarse unha fianza provisional equivalente ó dous por cento do orzamento que se licita en calquera das formas que establece o artigo 36.1º da Lei de contratos das administracións públicas.</p>
<p>Solvencia económica e financeira: acreditarase polos medios previstos no artigo 16 da Lei 13/1995, de contratos das administracións públicas.</p>
<p>Solvencia técnica: deberá acreditarse polos medios previstos no artigo 19 da Lei 13/1995, de contratos das administracións públicas.</p>
<p>Criterios de adxudicación:</p>
<p>Prezo: ata 60 puntos.</p>
<p>Controis de calidade, medidas de seguridade e aseguramento: ata 20 puntos.</p>
<p>Personal e medios dedicados a garanti-la prestación do servicio: ata 20 puntos.</p>
<p>Clasificación: grupo III; subgrupo: 9; categoría: A.</p>
<p>Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no Rexistro da Xerencia de Atención Primaria de Lugo, antes das 14 horas do décimo terceiro día natural, contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá de xustifica-la data de imposición do envío na oficina de correos, conforme o artigo 38.4º, apartado C da Lei 30/1992, do 26 de novembro, do réxime xurídico das administracións públicas e do procedemento administrativo común e artigo 205 do Regulamento de correos aprobado por Decreto 1563/1964, do 14 de maio, modificado no seu apartado 3 do Decreto 2655/1985, do 27 de decembro, e anunciarlle á Xerencia de Atención Primaria a remisión da oferta mediante fax (982) 24 24 26, ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura das proposicións: terá lugar no salón de actos desta Xerencia de Atención Primaria de Lugo a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas, no caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio do presente concurso público será por contra do adxudicatario do contrato.</p>
<p>Lugo, 28 de abril de 1997.</p>
<p>Lorenzo Armenteros del Olmo</p>
<p>Director xerente de Atención Primaria de Lugo</p>
<p>97-3122</p>

