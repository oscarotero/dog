---
date: '1997-05-12'
id: 62D2
page: 4
number: 89
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 8 de abril de 1997, do Xurado Provincial de Clasificación de
  Montes Veciñais en Man Común de Pontevedra, pola que se resolve a
  clasificación dos montes Pinota, Méndez, Parque e Ramo, da parroquia de
  Forcadela, concello de Tomiño.
range: Resolución
url: 'https://www.xunta.gal/dog/Publicados/1997/19970512/Anuncio62D2_gl.html'
---
<p>Para os efectos previstos no artigo 28 do Regulamento para a execución da Lei 13/1989, do 10 de outubro, de montes veciñais en man común, Decreto 260/1992, do 4 de setembro, e de conformidade co disposto no artigo 60.1 da Lei 30/1992, de réxime xurídico das administracións públicas e do procedemento administrativo común, faise constar que o Xurado Provincial de Clasificación de Montes Veciñais de Pontevedra, dictou a seguinte resolución:</p>
<p>Na cidade de Pontevedra, sendo as dezasete horas do día dezanove de marzo de mil novecentos noventa e sete, nos locais da Delegación Provincial da Consellería de Agricultura, Gandería e Montes, logo de citación para o efecto, reúnese o Xurado Provincial de Clasificación de Montes Veciñais en Man Común coa asistencia das seguintes persoas:</p>
<p>Presidente: José Luis Díez Yáñez.</p>
<p>Vicepresidente: José Juan Barreiro Prado.</p>
<p>Vocais:</p>
<p>Teodoro Arribas Serrano.</p>
<p>Luis Mª Muíños Vidueira.</p>
<p>Serafín Quinteiro Blanco.</p>
<p>Vocais representantes da parroquia de Forcadela, Tomiño:</p>
<p>Juan Álvarez Suárez.</p>
<p>José Benito Pousa Vicente.</p>
<p>Secretaria: Ramona C. Fernández Álvarez.</p>
<p>1. Veciños da parroquia de Forcadela, do concello de Tomiño, solicitaron que o Xurado Provincial de Montes Veciñais en Man Común clasifícase unhas parcelas de escasa superficie; a clasificación destas parcelas xa a solicitaran anteriormente, no ano 1988, mais, debido a problemas de deslindamento coas parroquias estremeiras non chegara a realizarse. Na actualidade non existe dúbida sobre o emprazamento das parcelas e a súa pertenza á parroquia de Forcadela.</p>
<p>2. No expediente para a clasificación cumpríronse as prescricións establecidos na Lei de montes veciñais en man común do Parlamento de Galicia, 13/1989, do 10 de outubro, e no seu regulamento, aprobado polo Decreto 260/1992, do 4 de setembro, resultando que as parcelas tal e como se describen non aparecen inscritas no Rexistro da Propiedade, que compareceu no trámite de alegacións o Concello de Tomiño, expresando a súa oposición, na que se</p>
<p>limita a facer unha serie de consideracións sobre o seu aproveitamento sen aportar documentación ou proba ningunha que permita valora-las parcelas solicitadas como de propiedade municipal, aínda que recoñece que na súa pequena superficie na actualidade se lle outorga un uso público mais non como monte veciñal.</p>
<p>3. As parcelas obxecto do expediente obedecen á seguinte descrición:</p>
<p>-Primeira parcela: monte Pinota.</p>
<p>Cabida: 0,1 ha.</p>
<p>Norte: propiedades particulares.</p>
<p>Sur: camiños.</p>
<p>Leste: camiños.</p>
<p>Oeste: propiedades particulares.</p>
<p>-Segunda parcela: monte Méndez.</p>
<p>Cabida: 0,0967 ha.</p>
<p>Norte: camiño.</p>
<p>Sur: propiedades particulares.</p>
<p>Leste: propiedades particulares.</p>
<p>Oeste: propiedades particulares.</p>
<p>-Terceira parcela: monte do Parque.</p>
<p>Cabida: 0,1229 ha.</p>
<p>Norte: propiedades particulares.</p>
<p>Sur: propiedades particulares.</p>
<p>Leste: camiño.</p>
<p>Oeste: propiedades particulares.</p>
<p>-Cuarta parcela: Ramo.</p>
<p>Cabida: 1,1 ha.</p>
<p>Norte: camiño.</p>
<p>Sur: propiedades particulares.</p>
<p>Leste: propiedades particulares.</p>
<p>Oeste: propiedades particulares.</p>
<p>4. Desprazado o relator á parroquia de Forcadela e verificado o exame das catro parcelas das que se pretende a clasificación, dúas delas non ofrecen dúbida en canto á súa estimación como veciñais en man común, que son o monte Pinota, na que existe un parque infantil feito polos veciños e unhas boas instalacións das que o desfrute veciñal non pode ser cuestionado; a outra é o monte Ramo, que é a que presenta unha maior superficie e que tampouco ofrece dificultades para a súa clasificación como veciñal en man común, cunha superficie de 1,1 ha, a maior das catro, e que vén sendo aproveitada polos veciños para o estrume e outros productos do monte, presentándose á vista limpa e sen maleza, ademais de repoboada de Pinus pinaster de 10 a 20 anos.</p>
<p>5. Polo que respecta ós dous montes restantes, denominados monte Méndez e monte do Parque, cunha superficie de 967 m e 1.299 m respectivamente, encóntranse sen ningún aproveitamento e cheos de maleza e mato, con algo de arboredo de rexeneración natural. Segundo os veciños, a situación na que se atopa é consecuencia da oposición que mostra o concello, o cal lles impide o seu aproveitamento e limpeza, sendo o motivo de que non poidan ser posuídos polos veciños. Este criterio coincide, así mesmo, cos informes que constan no expediente, emitidos no</p>
<p>seu día polo Servicio Forestal da Delegación Provincial da Consellería de Agricultura, Gandería e Montes.</p>
<p>Por todo o anterior, os membros do Xurado Provincial acordan por maioría, co voto en contra do vocal Teodoro Arribas Serrano, por entender a súa superficie non goza de natureza de monte, a clasificación como montes veciñais en man común dos seguintes: monte Pinota e monte Ramo, coa descrición gráfica sinalada na planimetría que a escala 1/10.000 se incorpora ó expediente formando parte inseparable del e que se corresponde coa seguinte descrición:</p>
<p>-Primeira parcela: monte Pinota.</p>
<p>Cabida: 0,1 ha.</p>
<p>Norte: propiedades particulares.</p>
<p>Sur: camiños.</p>
<p>Leste: camiños.</p>
<p>Oeste: propiedades particulares.</p>
<p>-Segunda parcela: monte Ramo.</p>
<p>Cabida: 1,1 ha.</p>
<p>Norte: camiño.</p>
<p>Sur: propiedades particulares.</p>
<p>Leste: propiedades particulares.</p>
<p>Oeste: propiedades particulares.</p>
<p>Por outra parte, os membros do Xurado Provincial, de maneira unánime, acordan rexeitar a clasificación como montes veciñais en man común dos nomeados monte do Parque e monte Méndez, ó advertir que a súa pequena superficie así como as dificultades reais existentes para o seu aproveitamento provocan que neles non se producise aproveitamento e uso veciñal, determinando, así mesmo, que non poidan merecer o carácter de veciñais en man común.</p>
<p>Contra a presente resolución poderá interpoñerse recurso contencioso-administrativo no prazo de dous meses desde a súa notificación ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 58 da Lei reguladora da antedita xurisdicción en relación co artigo 12 da Lei 13/1989, do Parlamento de Galicia, do 10 de outubro, de montes veciñais en man común, e o artigo 28 do seu regulamento, aprobado polo Decreto 260/1992, do 4 de setembro, modificados ambos preceptos pola Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Pontevedra, 8 de abril de 1997.</p>
<p>José Luis Díez Yáñez</p>
<p>Presidente do Xurado Provincial de Clasificación de Montes Veciñais en Man Común de Pontevedra</p>
<p>3536</p>

