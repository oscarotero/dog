---
date: '1997-10-15'
id: B622
page: 10
number: 199
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 10 de outubro de 1997 pola que se prorroga o prazo para a
  presentación de solicitudes de axuda financeira ó abeiro do convenio para a
  potenciación do comercio retallista na Comunidade Autónoma de Galicia
  publicado mediante Resolución do 11 de xuño de 1997 (DOG número 123, do 27 de
  xuño).
range: Resolución
url: 'https://www.xunta.gal/dog/Publicados/1997/19971015/AnuncioB622_gl.html'
---
<p>Atendendo ás demandas recibidas dos órganos de representación dos comerciantes en relación ó curto período de tempo para a presentación de solicitudes de axuda financeira establecido no convenio para a potenciación do comercio retallista e nas bases que regulan a concesión de axudas financeiras ó tipo de xuro ó abeiro do dito convenio, coincidindo na súa maior parte cos meses de verán, época de maior actividade para este sector, e co obxecto de que se poidan tramita-lo maior número de expedientes de solicitude de axuda dentro do límite orzamentario establecido, parece necesario amplia-lo prazo de presentación de novas solicitudes de axuda financeira ó amparo do dito convenio.</p>
<p>Visto o exposto e de conformidade coas partes asinantes do convenio, e en virtude das facultades que teño conferidas,</p>
<p>RESOLVO:</p>
<p>Prorroga-lo prazo para a presentación de solicitudes de axuda financeira establecida na cláusula novena do citado convenio, no segundo parágrafo da base terceira das bases e no último parágrafo do punto B) da base sétima das bases, quedando redactado da seguinte maneira:</p>
<p>O prazo de presentación de solicitudes de subvención na entidade financeira rematará o día 14 de novembro de 1997 e o prazo límite para a presentación polas entidades financeiras das solicitudes ante o Igape será o 28 de novembro de 1997.</p>
<p>Santiago de Compostela, 10 de outubro de 1997.</p>
<p>José Antonio Orza Fernández</p>
<p>Presidente do Instituto Galego de Promoción</p>
<p>Económica</p>
<p>7907</p>

