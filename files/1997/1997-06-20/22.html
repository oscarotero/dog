---
date: '1997-06-20'
id: 7E7E
page: 5
number: 118
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de xuño de 1997, da Dirección Xeral de Industria, pola que se
  someten a información pública os proxectos sectoriais dos parques eólicos de
  Paxareiras I, Paxareiras II a e Coriscada, declarados de incidencia
  supramunicipal polo acordo do Consello da Xunta de Galicia con data do 5 de
  xuño de 1997.
range: Resolución
url: 'https://www.xunta.gal/dog/Publicados/1997/19970620/Anuncio7E7E_gl.html'
---
<p>O Consello da Xunta de Galicia acordou na súa reunión con data do 5 de xuño de 1997 e por proposta da Consellería de Industria e Comercio, declara-los proxectos dos parques eólicos de Coriscada, promovido por Gamesa e Paxareiras I e Paxareiras II a, promovidos por Eurovento, S.L. Unipersonal, como de incidencia supramunicipal, para os efectos previstos na Lei 10/1995, do 23 de novembro, de ordenación do territorio de Galicia.</p>
<p>Polo tanto, en cumprimento do disposto no artigo 25.3º da dita lei, a teor do cal os plans ou proxectos que o Consello da Xunta de Galicia declare como de incidencia supramunicipal se someterán por un prazo mínimo dun mes ós trámites de información pública mediante o correspondente anuncio no Diario Oficial de Galicia, e de audiencia ás entidades locais sobre as que incida o plan ou proxecto,</p>
<p>RESOLVO:</p>
<p>Someter á información pública os proxectos sectoriais:</p>
<p>-Parque eólico Coriscada.</p>
<p>-Parque eólico Paxareiras I.</p>
<p>-Parque eólico Paxareiras II a.</p>
<p>De acordo co artigo 25.3 da Lei 10/1995, do 23 de novembro, de ordenación do territorio de Galicia, durante o prazo dun mes contado a partir da publicación desta resolución no Diario Oficial de Galicia, os interesados poderán examina-los ditos proxectos sectoriais de planos eólicos na Dirección Xeral de Industria e nas correspondentes delegacións provinciais, e presentar perante esta dirección xeral as alegacións que consideren pertinentes.</p>
<p>Santiago de Compostela, 10 de xuño de 1997.</p>
<p>Joaquín del Moral Crespo</p>
<p>Director xeral de Industria</p>
<p>4824</p>

