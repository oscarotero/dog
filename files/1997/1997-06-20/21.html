---
date: '1997-06-20'
id: 7E7A
page: 5
number: 118
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de xuño de 1997 pola que se convoca o levantamento de actas
  previas á ocupación de predios afectados polo proxecto ramal da Coruña.
range: Resolución
url: 'https://www.xunta.gal/dog/Publicados/1997/19970620/Anuncio7E7A_gl.html'
---
<p>Por resolución da Dirección Xeral de Industria da Consellería de Industria e Comercio, do 6 de maio de 1997, foi aprobado o proxecto de execución e autorizada a instalación do ramal da Coruña. Declarada a utilidade pública e a urxente ocupación de conformidade co disposto no artigo 10 da Lei</p>
<p>10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, procede a iniciación do procedemento expropiatorio.</p>
<p>Na súa virtude, esta delegación provincial, en cumprimento do disposto no artigo 52 da Lei de expropiación forzosa, resolveu convoca-los titulares de bens e dereitos afectados para que comparezan nas casas dos concellos onde están localizados os predios afectados, como punto de reunión para, de conformidade co procedemento que establece o citado artigo, levar a cabo o levantamento das actas previas á ocupación e, se procede, o das de ocupación definitiva.</p>
<p>Tódolos interesados, así como as persoas que sexan titulares de calquera clase de dereitos ou intereses sobre os bens afectados, deberán acudir persoalmente ou representados por persoa debidamente autorizada, e presenta-los documentos acreditativos da súa titularidade e o último recibo da contribución; pódense acompañar dos seus peritos e un notario, se o consideran oportuno, cos gastos á súa custa.</p>
<p>Os levantamentos terán lugar o vindeiro día 21 de xullo en Abegondo; 22 de xullo en Carral e 23 de xullo en Cambre.</p>
<p>Desta convocatoria daráselle traslado a cada interesado mediante a oportuna cédula de citación individual, significándose que esta publicación se realiza, igualmente, para os efectos que determina o artigo 59.4º da Lei 30/1992, de réxime xurídico das administracións públicas e do procedemento administrativo común, nos casos de titular descoñecido, segundo se relaciona no anexo.</p>
<p>No expediente expropiatorio, Enagás, S.A. asumirá a condición de beneficiaria.</p>
<p>A Coruña, 10 de xuño de 1997.</p>
<p>Juan Ignacio Lizaur Otero</p>
<p>Delegado provincial da Coruña</p>
<p>ANEXO</p>
<p>RELACIÓN DE TITULARES DESCOÑECIDOS</p>
Termo municipal de Carral
<table>
<tbody><tr><td>Afección</td><td>Dat. Cata.</td></tr>
<tr><td>Predio nº</td><td>Titular</td><td>SP (ml)</td><td>OT (m)</td><td>Pol.</td><td>Par.</td><td>Natureza</td><td>Día/hora</td></tr>
<tr><td></td></tr>
<tr><td>C-CR-35</td><td>Descoñecido</td><td>40</td><td>320</td><td>4</td><td>267</td><td>Pradería</td><td>22-7/10.30</td></tr>
<tr><td>C-CR-36</td><td>Descoñecido</td><td>0</td><td>27</td><td>4</td><td>223</td><td>T. labor</td><td>22-7/10.30</td></tr></tbody></table>
<p>Termo municipal de Cambre</p>
<p>AfecciónDat. Cata.</p>
<p>Predio nºTitularSP (ml)OT (m)Pol.Par.NaturezaDía/hora</p>
<p>C-CM-31Descoñecido711.034 75 478Monte baixo23-7/10.30</p>
<p>4835</p>

