---
date: '1997-12-16'
id: DDAE
page: 12
number: 242
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de outubro de 1997, da Dirección Xeral de Industria, pola que
  se lle autoriza a instalación dunha planta de coxeración de enerxía eléctrica
  á empresa Samlor, S.A., no concello de Arteixo (A Coruña), e se inclúe no
  réxime especial creado polo Real decreto 2366/1994. (Expediente 730/96).
range: Resolución
url: 'https://www.xunta.gal/dog/Publicados/1997/19971216/AnuncioDDAE_gl.html'
---
<p>Visto o escrito presentado pola empresa Samlor, S.A., con enderezo a efectos de notificacións en polígono Industrial de Sabón, parcela 79-B, Arteixo (A Coruña), esta dirección xeral ten en conta os seguintes feitos:</p>
<p>Primeiro.-O día 23 de setembro de 1996, a referida empresa, titular dunha planta de corte e pasada de ferro de pezas de vestir, solicitou a autorización administrativa e o recoñecemento da condición de instalación acollida ó réxime especial de producción de enerxía eléctrica creado polo Real Decreto 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, para a planta de coxeración que ten previsto instalar na súa factoría do concello de Arteixo (A Coruña). Acompaña a dita solicitude o preceptivo anteproxecto das instalacións, o estudio dos rendementos enerxéticos acadables e de aforro de enerxía que se conseguirá coa posta en servicio das instalacións proxectadas e o resto da documentación a que fai referencia o artigo 5.4 do citado R.d. 2366/1994.</p>
<p>As características técnicas básicas da planta de coxeración serán as seguintes:</p>
<p>-Dous grupos motor-xerador de 1.200 kVA cada un, utilizando como combustible gasóleo ou gas natural.</p>
<p>-Dúas caldeiras de recuperación de gases de escape e instalacións complementarias.</p>
<p>-Instalacións de baixa tensión, regulación, control e interconexión coa liña eléctrica da compañía distribuidora.</p>
<p>Segundo.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 40/1994, do 30 de decembro, de ordenación do Sistema Eléctrico Nacional, a Delegación Provincial da Consellería de Industria e Comercio da Coruña dictou Resolución do 10 de outubro de 1996 pola que se someteu a información pública a autorización administrativa da instalación de referencia que se publicou no DOG do 4-12-1996 e no BOP da Coruña do 27-11-1996, sin que se presentase no período legalmente establecido para iso alegación algunha.</p>
<p>Terceiro.-A solicitude obxeto deste expediente está informada favorablemente pola Delegación Provincial da Coruña.</p>
<p>Fundamentos de dereito</p>
<p>Primeiro.-A Dirección Xeral de Industria é competente para resolver este expediente con base no Estatuto de Autonomía de Galicia, no Real Decreto 2563/1982, do 24 de xullo, no Decreto 132/1982, do 4 de novembro e no Decreto 209/1990, do 15 de marzo, polo que se establece a estructura orgánica da Consellería de Industria e Comercio, modificado polos Decretos 140/1991, do 2 de maio e 292/1995, do 3 de novembro, en relación co Decreto 2617/1966, do 20 de outubro, sobre autorización de instalacións eléctricas e o Real Decreto 2366/1994, do 9 de decembro.</p>
<p>Segundo.-A planta de coxeración proxectada supera os rendimentos enerxéticos mínimos que para o tipo de combustible se establecen no anexo do citado R.d. 2366/1994.</p>
<p>Terceiro.-No expediente instruído ó efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>1º. Autoriza-la instalación dunha planta de coxeración á ºempresa Samlor, S.A., a situar nas instalacións da factoría que dita empresa ten en Arteixo (A Coruña).</p>
<p>2º. Recoñecer á planta de coxeración autorizada a condición de instalación acollida ó réxime especial do R.d. 2366/1994, e incluíla no grupo d) do artigo 2 do dito real decreto.</p>
<p>Como requisito necesario para a aplicación do réxime especial a dita instalación, a citada empresa deberá inscribir aquela no Rexistro de Instalacións</p>
<p>de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14-7-1995), para o que acreditará o cumprimento das condicións previstas no artigo 11 do R.d. 2366/1994, presentando a documentación que figura nas instruccións dictadas por esta dirección xeral en desenvolvemento da citada orde.</p>
<p>O promotor presentará ante a Delegación Provincial da Consellería de Industria e Comercio da Coruña, no prazo dun ano contado a partir da data de publicación no DOG da presente resolución, o proxecto de execución da planta de coxeración autorizada, a cal conterá os datos e condicións técnicas para a realización das instalacións de conexión da central á rede, que serán facilitados pola empresa que distribúa enerxía eléctrica na zona, así como o punto de interconexión.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpor recurso ordinario perante o conselleiro de Industria e Comercio da Xunta de Galicia, no prazo dun mes contado a partir do día da súa notificación ou publicación.</p>
<p>Santiago de Compostela, 15 de outubro de 1997.</p>
<p>Joaquín del Moral Crespo</p>
<p>Director xeral de Industria</p>
<p>8910</p>

