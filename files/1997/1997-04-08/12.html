---
date: '1997-04-08'
id: 515E
page: 3
number: 66
agency: CONSELLO ECONÓMICO E SOCIAL DE GALICIA
section: IV. OPOSICIÓNS E CONCURSOS
title: >-
  Resolución do 31 de marzo de 1997 pola que se convocan probas selectivas para
  o ingreso no cadro de persoal laboral fixo do CES-Galicia.
range: Resolución
url: 'https://www.xunta.gal/dog/Publicados/1997/19970408/Anuncio515E_gl.html'
---
<p>Ó amparo do previsto no artigo 21 da Lei 6/1995, do 28 de xuño, pola que se crea o Consello Económico e Social de Galicia, así como no artigo 43 do Regulamento de réxime interno, e en cumprimento da Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, resólvese convoca-lo proceso selectivo para o ingreso no cadro de persoal laboral fixo do CES-Galicia.</p>
<p>En cumprimento do disposto, e de acordo coas bases para a selección, contratación, condicións de traballo e réxime retributivo do persoal do Consello Económico e Social de Galicia aprobadas pola comisión permanente 7/96, de acordo coas competencias que lle son atribuídas no artigo 21.l) do Regulamento de réxime interno.</p>
<p>O CES-Galicia acorda convocar probas selectivas para o ingreso no seu cadro de persoal laboral fixo de acordo coas seguintes bases da convocatoria:</p>
<p>1. Normas xerais.</p>
<p>1.1. Convócanse probas selectivas para cubrir oito prazas polo sistema xeral de consurso-oposición (base 6).</p>
<p>1.2. Ás probas seranlles aplicables a Lei 6/1995, do 28 de xuño, de creación do CES, e o seu Regulamento de réxime interno, a Lei 10/1996, do 5 de novembro, e o disposto nas bases da convocatoria.</p>
<p>1.3. O sistema de selección será o concurso-oposición, cos exercicios, probas, sistema de cualificación, temario, baremo e relación de méritos que se especifican nas bases da convocatoria (anexo II, anexo III e anexo IV).</p>
<p>1.4. A adxudicación da praza ó aspirante que supere o proceso selectivo efectuarase de acordo coa puntuación total obtida por este ó longo de todo o proceso.</p>
<p>1.5. O primeiro exercicio da oposición realizarase transcorrido un mes desde a publicación da presente convocatoria, publicándose a data deste exercicio así como a dos seguintes no taboleiro de anuncios do CES-Galicia.</p>
<p>1.6. O aspirante ó que lle sexa adxudicada a praza será contratado en réxime laboral cunha duración indefinida, publicando a comisión na sede do CES-Galicia a relación nominal dos aspirantes que superaron o proceso.</p>
<p>2. Requisitos dos candidatos.</p>
<p>2.1. Requisitos mínimos xerais dos candidatos.</p>
<p>1. Ter cumpridos os dezaoito anos.</p>
<p>2. Estar en posesión da titulación esixida para cada praza.</p>
<p>3. Non padecer limitación física ou psíquica que sexa incompatible co desempeño das correspondentes funcións.</p>
<p>4. Non estar separado do servicio de ninguha Administración pública en virtude de expediente disciplinario nin encontrarse inhabilitado por sentencia firme para o exercicio de funcións públicas.</p>
<p>2.2. Requisitos mínimos específicos dos candidatos.</p>
<p>2.2.1. Prazas de auxiliares administrativos, técnicos auxiliares de informática.</p>
<p>-Título mínimo esixido: nivel de graduado escolar, FP 1º grao ou equivalente.</p>
<p>-Título de iniciación e perfeccionamento en galego.</p>
<p>2.2.2. Administración da rede informática.</p>
<p>-Título mínimo esixido: FP 2º grao ou equivalente.</p>
<p>-Título de iniciación en galego.</p>
<p>2.2.3. Dirección do gabinete da presidencia.</p>
<p>-Título mínimo esixido: grao medio.</p>
<p>-Título de iniciación en galego.</p>
<p>2.2.4. Dirección do departamento de xestión.</p>
<p>-Título mínimo esixido: licenciatura en dereito.</p>
<p>-Título de iniciación en galego.</p>
<p>2.2.5. Dirección do centro de documentación e apoio ó consello.</p>
<p>-Título mínimo esixido: licenciatura universitaria, especialidade en documentación e biblioteconomía.</p>
<p>-Título de iniciación en galego.</p>
<p>2.3. Tódolos requisitos, xerais e específicos, deberán posuírse no día de finalización do prazo de presentación de solicitudes e mantelos ata o momento de incorporarse a ocupa-la praza logo do asinamento do correspondente contrato.</p>
<p>3. Solicitudes.</p>
<p>3.1. Forma.</p>
<p>Quen desexe tomar parte das probas de selección deberá presentar solicitude, en instancia axustada ó modelo que figura como anexo I da presente resolución, xuntando ademais:</p>
<p>-Fotografía tamaño carné.</p>
<p>-Fotocopia do DNI.</p>
<p>-Documentos acreditativos dos requisitos mínimos xerais e específicos.</p>
<p>-Documentos acreditativos dos méritos que se aleguen para a fase de concurso, ben orixinal ou fotocopia compulsada.</p>
<p>-Experiencia laboral acreditada con «historia de vida laboral da Seguridade Social», ben orixinais ou fotocopias compulsadas.</p>
<p>Cada candidato só poderá optar a unha das prazas convocadas, debendo indica-lo grupo ó que opta; a omisión deste requisito será motivo de anulación da solicitude ou solicitudes presentadas.</p>
<p>3.2. Destinatario, lugar de presentación e prazo.</p>
<p>As solicitudes serán dirixidas ó presidente do CES-Galicia e presentadas na rúa Algalia de Abaixo 24, código postal 15704, Santiago de Compostela, ou ben nas oficinas de correos nas condicións a que se refire o artigo 38 da Lei de réxime xurídico das administracións públicas e do procedemento administrativo común, no prazo de dez días naturais, a partir do seguinte ó da publicación desta convocatoria no Diario Oficial de Galicia.</p>
<p>4. Admisión dos aspirantes.</p>
<p>No prazo de 5 días naturales contados a partir da finalización do prazo de presentación de instancias, publicarase a lista de admitidos e excluídos no taboleiro de anuncios do CES-Galicia, facendo constar, se fose o caso, o motivo da exclusión, podendo repara-los erros que sexan emendables no prazo de 10 días naturais a partir da dita publicación. Esgotado este prazo, e no prazo de 5 dias naturais a partir desta data, publicarase a lista definitiva de admitidos e excluídos para a selección.</p>
<p>5. Comisión de selección.</p>
<p>5.1. A resolución na que se determine a composición da comisión de selección publicarase, con anterioridade á data sinalada para o primeiro exame, no taboleiro de anuncios do CES-Galicia.</p>
<p>5.2. Os membros da comisión deberán absterse de intervir, notificándollo ó presidente, cando concorran neles circunstancias das previstas no artigo</p>
<p>28 da Lei de réxime xurídico das administracións públicas e do procedemento administrativo común, ou se se realizasen tarefas de preparación de aspirantes a probas selectivas nos cinco anos anteriores á publicación desta convocatoria.</p>
<p>O presidente poderá solicitarlles ós membros da comisión de selección declaración expresa de non atoparse incursos nas causas sinaladas de abstención.</p>
<p>Os aspirantes poderán recusa-los membros da comisión de selección cando concorran as circunstancias previstas na presente base.</p>
<p>5.3. Para a válida constitución da comisión requirirase a presencia do presidente e secretario e a metade, polo menos, dos seus vocais.</p>
<p>5.4. A partir da súa constitución, a comisión, para actuar validamente, requirirá a presencia do presidente e secretario ou, se é o caso, dos seus suplentes, e a metade polo menos dos seus vocais, titulares ou suplentes.</p>
<p>5.5. No concurso-oposición, a comisión resolverá tódalas dúbidas que puidesen xurdir na aplicación destas normas, así como o que se deba facer nos casos non previstos.</p>
<p>O procedemento de actuación da comisión de selección axustarase en todo momento ó disposto na Lei 30/1992, de réxime xurídico das administracións públicas e do procedemento administrativo común.</p>
<p>5.6. A comisión de selección adoptará aquelas medidas nos casos en que sexa necesario, de forma que os aspirantes con minusvalideces gocen de similares condicións para a realización dos exercicios que o resto dos demais participantes. Neste sentido, estableceranse, para as persoas con minusvalideces que o soliciten, as adaptacións de tempo e medios para a súa realización.</p>
<p>Para tal efecto, a comisión poderá requirir informe e, se é o caso, colaboración dos órganos técnicos da Administración laboral e sanitaria.</p>
<p>5.7. Para efectos de comunicacións e demais incidencias, a comisión terá a súa sede na Algalia de Abaixo, 24, código postal 15704, Santiago de Compostela. Teléfono (981) 54 16 50.</p>
<p>5.8. A comisión non poderá aprobar e declarar que superaron as probas un número superior de aspirantes có de prazas convocadas. O secretario da comisión de selección enviaralle ó presidente do CES-Galicia a copia certificada da lista de aprobados, así como a relación de opositores que superaron tódolos exercicios con indicación da puntuación final obtida no conxunto dos exercicios.</p>
<p>6. Número de prazas convocadas por cada categoría.</p>
<table><tbody><tr><td></td></tr>
<tr><td></td></tr>
<tr><td>Número
de prazas</td><td>Categorías</td></tr>
<tr><td></td></tr>
</tbody></table>
<table><tbody><tr><td>1</td><td>Dirección do Centro de Documentación e Apoio ó Consello</td></tr>
<tr><td></td></tr>
<tr><td>1</td><td>Dirección do Departamento de Xestión</td></tr>
<tr><td></td></tr>
<tr><td>1</td><td>Dirección do Gabinete da Presidencia</td></tr>
<tr><td></td></tr>
<tr><td>1</td><td>Administrador da rede informática</td></tr>
<tr><td></td></tr>
<tr><td>1</td><td>Auxiliar administrativo técnico auxiliar en informática</td></tr>
<tr><td></td></tr>
<tr><td>1</td><td>Auxiliar administrativo técnico auxiliar en informática</td></tr>
<tr><td></td></tr>
<tr><td>1</td><td>Auxiliar administrativo técnico auxiliar en informática</td></tr>
<tr><td></td></tr>
<tr><td>1</td><td>Auxiliar administrativo técnico auxiliar en informática</td></tr>
<tr><td></td></tr></tbody></table>
<p>7. Contratación.</p>
<p>Finalizado o proceso selectivo, os que o superasen procederán ó asinamento do contrato laboral fixo,</p>
<p>actuando como órgano de contratación do CES-Galicia o seu presidente, de acordo co disposto no artigo 32 do Regulamento de réxime interno.</p>
<p>O contrato será subscrito no prazo dun mes desde a data de publicación da relación de aspirantes aprobados, sendo inmediata a súa incorporación ó persoal laboral fixo do CES-Galicia.</p>
<p>8. Norma derradeira.</p>
<p>A presente convocatoria e cantos actos administrativos se deriven dela e da actuación do tribunal poderán ser impugnados nos casos e na forma establecidos pola Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 31 de marzo de 1997.</p>
<p>Luis Suárez-Llanos Gómez</p>
<p>Presidente do Consello Económico e Social</p>
<p>ANEXO I</p>
<p>SOLICITUDE PARA PARTICIPAR NAS PROBAS SELECTIVAS PARA O INGRESO NO CADRO DE PERSOAL FIXO DO CES-GALICIA</p>
<p>DATOS PERSOAIS:</p>
<p>Primeiro apelido Segundo apelido</p>
<p>Nome DNI Enderezo</p>
<p>Localidade Provincia Cód. postal...........</p>
<p>Teléfono (...)  Data de nacemento Localidade Provincia</p>
<p>Nacionalidade Nº de afiliación a S. Social</p>
<p>TITULACIÓN:</p>
<p>PRAZA Á QUE OPTA:</p>
<p>DECLARACIÓN XURADA:</p>
<p>O abaixo asinante declara baixo xuramento non padecer enfermidade ou defecto físico que impida desempeña-las funcións correspondentes ó posto de traballo da praza á que opta, e non estar separado do servicio de ningunha Administración pública en virtude de expediente disciplinario, nin encontrarse inhabilitado por sentencia firme para o exercicio de funcións públicas.</p>
<p>Santiago de Compostela, ..... de............... de 1997.</p>
<p>Asdo.:</p>
<p>N.B:: xuntar documentación requirida na base 3.1.</p>
<p>Sr. Presidente do Consello Económico e Social de Galicia</p>
<p>ANEXO II</p>
<p>TEMARIO PARA REALIZAR NA FASE DE OPOSICIÓN</p>
<p>Praza: Centro de Documentación e Apoio ó Consello.</p>
<p>Tema 1. Concepto e funcións dos servicios de información e documentación na actualidade. A biblioteca virtual.</p>
<p>Tema 2. Planificación de servicios de información e documentación.</p>
<p>Tema 3. Avaliación de servicios de información e documentación. Xestión de calidade.</p>
<p>Tema 4. Marketing para servicios de información e documentación.</p>
<p>Tema 5. Selección e adquisición de fondos en centros de documentación.</p>
<p>Tema 6. Análise documental. Catalogación. Indexación.</p>
<p>Tema 7. Automatización da catalogación. O formato MARC: situación actual.</p>
<p>Tema 8. Linguaxes documentais. Tipoloxías.</p>
<p>Tema 9. Tesauros: características, construcción e funcións. Tesauros especializados na área económico-social.</p>
<p>Tema 10. Análise documental. O resumo na literatura científica.</p>
<p>Tema 11. Catálogos automatizados nas bibliotecas e centros de documentación. Os OPAC.</p>
<p>Tema 12. Control bibliográfico de publicacións seriadas.</p>
<p>Tema 13. Servicios de referencia e información bibliográfica. Difusión selectiva da información.</p>
<p>Tema 14. Acceso ó documento. Préstamo interbibliotecario. Posibilidades das novas tecnoloxías para este servicio.</p>
<p>Tema 15. Formación de usuarios no manexo de bases de datos.</p>
<p>Tema 16. Documentación científica. Monografías. Publicacións seriadas.</p>
<p>Tema 17. Outras tipoloxías documentais. Literatura gris e obras de referencia.</p>
<p>Tema 18. Fontes de información de publicacións primarias e secundarias.</p>
<p>Tema 19. Fontes de información especializadas na área económico-social. Estatística.</p>
<p>Tema 20. Tecnoloxías da información e a documentación. Evolución histórica. Recursos e aplicacións das novas tecnoloxías da información en centros de documentación. Os novos soportes. Publicacións electrónicas.</p>
<p>Tema 21. Os sistemas integrados de xestión bibliotecaria.</p>
<p>Tema 22. Bases de datos. Estructura e acceso á información. Bases de datos especializadas na área económico-social.</p>
<p>Tema 23. Internet. Recursos e aplicacións para centros de documentación. World Wide Web. Fontes de información en Internet especializadas na área económico-social.</p>
<p>Tema 24. Normalización. Principais normas ISO para bibliotecas e centros de documentación.</p>
<p>Tema 25. Cooperación bibliotecaria. Procesos e resultados.</p>
<p>Tema 26. Redes de bibliotecas e centros de documentación.</p>
<p>Tema 27. Sistema español de bibliotecas e centros de documentación.</p>
<p>Tema 28. Lexislación española e galega de bibliotecas e centros de documentación.</p>
<p>Tema 29. Panorama da industria e a producción editorial en España e Galicia na actualidade.</p>
<p>Tema 30. O ISBN. O depósito legal.</p>
<p>Tema 31. Estatística e probabilidade. Estatística para bibliotecas e centros de documentación. Bibliometría.</p>
<p>Tema 32. Estudios de usuarios.</p>
<p>Tema 33. Xestión económica e orzamentaria en servicios de información e documentación. Xestión dos</p>
<p>recursos humanos en servicios de información e documentación.</p>
<p>Tema 34. Consello Económico e Social de Galicia. Creación, composición e atribucións. Funcionamento do Consello. Consello Galego de Relacións Laborais.</p>
<p>Tema 35. Informática. Concepto de informática. Nocións de microordenadores. Sistemas operativos. Elementos físicos.</p>
<p>Tema 36. Constitución española de 1978. Estructura e contido. Estatuto de autonomía de Galicia. Estructura e contido. Organización da Xunta. O Parlamento, a Xunta, o Presidente.</p>
<p>TEMARIO PARA REALIZAR NA FASE DE OPOSICIÓN</p>
<p>Praza: Dirección do Departamento de Xestión.</p>
<p>Tema 1. A Constitución española de 1978. Estructura e contido.</p>
<p>Tema 2. Estatuto de autonomía de Galicia. Estructura e contido. Organización da Xunta. O Parlamento, a Xunta, o Presidente.</p>
<p>Tema 3. Dereitos e deberes fundamentais. Suspensión. Garantías.</p>
<p>Tema 4. A Coroa. As Cortes. O Goberno.</p>
<p>Tema 5. O Defensor do Pobo. O Ministerio Fiscal.</p>
<p>Tema 6. Poder Xudicial. O Consello Xeral do Poder Xudicial. O Tribunal Supremo.</p>
<p>Tema 7. O Tribunal de Contas. Tribunal Constitucional.</p>
<p>Tema 8. A función pública . Relación funcionarial.</p>
<p>Tema 9. Persoal laboral. O convenio colectivo único do personal laboral da Xunta de Galicia.</p>
<p>Tema 10. Consello Económico e Social de Galicia. Lei e Regulamento de réxime interno.</p>
<p>Tema 11. Lei 7/1988, do 12 de xullo, de creación do Consello Galego de Relacións Laborais.</p>
<p>Tema 12. O procedemento administrativo. Iniciación. Instrucción. Terminación. Execución.</p>
<p>Tema 13. A revisión. Os recursos administrativos.</p>
<p>Tema 14. O acto administrativo. Eficacia, validez e execución.</p>
<p>Tema 15. As reclamacións previas ás vías civil e laboral.</p>
<p>Tema 16. A potestade sancionadora.</p>
<p>Tema 17. Os órganos administrativos. Principios de organización.</p>
<p>Tema 18. Administracións públicas e as súas relacións. Órganos colexiados.</p>
<p>Tema 19. Administración local.</p>
<p>Tema 20. Administración institucional e corporativa. Especial referencia ás sociedades públicas.</p>
<p>Tema 21. Os contratos administrativos. Formas de adxudicación.</p>
<p>Tema 22. A xurisdicción contencioso-administrativa. Proceso ordinario.</p>
<p>Tema 23. A xurisdicción contencioso-administrativa. Procesos especiais. Os recursos.</p>
<p>Tema 24. Responsabilidade patrimonial da Administración.</p>
<p>Tema 25. O dereito do traballo. Fontes. Os convenios colectivos.</p>
<p>Tema 26. O contrato de traballo. Tipoloxía.</p>
<p>Tema 27. As prestacións do traballador. Xornada, descansos, permisos.</p>
<p>Tema 28. Extinción do contrato de traballo. O despedimento.</p>
<p>Tema 29. Dereitos sindicais. Liberdade sindical. Representación sindical dos traballadores e dos funcionarios públicos: réxime electoral.</p>
<p>Tema 30. Dereito da Seguridade Social. Estructura. Ámbito subxectivo. Xestión.</p>
<p>Tema 31. Seguridade Social: réxime xeral. Requisitos. Financiamento. Especial referencia á cotización. Acción protectora.</p>
<p>Tema 32. Procedemento laboral. Proceso ordinario.</p>
<p>Tema 33. Procesos laborais especiais. Medios de impugnación.</p>
<p>Tema 34. Lei de réxime financeiro e orzamentario de Galicia.</p>
<p>Tema 35. Informática. Concepto de informática. Nocións sobre microordenadores. Sistemas operativos. Elementos físicos.</p>
<p>TEMARIO PARA REALIZAR NA FASE DE OPOSICIÓN</p>
<p>Praza: Dirección do Gabinete da Presidencia.</p>
<p>Tema 1. Políticas de comunicación en empresas ou institucións.</p>
<p>1.1. Selección de públicos.</p>
<p>1.2. As mensaxes. Qué dicir.</p>
<p>1.3. Cómo envía-las nosas mensaxes. Selección de medios.</p>
<p>1.4. O papel dos medios públicos.</p>
<p>1.5. Elementos de feed-back. As mensaxes do receptor.</p>
<p>1.6. Integración de mensaxes e políticas xerais de comunicación.</p>
<p>Tema 2. Os medios de comunicación. Prensa.</p>
<p>2.1. Desenvolvemento histórico.</p>
<p>2.2. Tecnoloxía.</p>
<p>2.3. Xéneros periodísticos.</p>
<p>2.4. Información institucional.</p>
<p>2.5. Publicacións especializadas.</p>
<p>Tema 3. Os medios de comunicación. A radio.</p>
<p>3.1. Evolución histórica.</p>
<p>3.2. Tecnoloxía.</p>
<p>3.3. Os xéneros en radio.</p>
<p>3.4. A vantaxe da proximidade.</p>
<p>Tema 4. Os medios de comunicación. A TV.</p>
<p>4.1. As orixes do medio.</p>
<p>4.2. Tecnoloxía.</p>
<p>4.3. Información e entretemento.</p>
<p>4.4. A importancia da TV local ou rexional.</p>
<p>4.5. Novas formas de TV: cable, satélite, redes...</p>
<p>Tema 5. Os medios de comunicación como receptores de información institucional.</p>
<p>5.1. O papel dos medios. Intermediarios ante o público.</p>
<p>5.2. Relacións cos medios escritos.</p>
<p>5.3. Relacións coas emisoras de radio.</p>
<p>5.4. Relacións coa televisión.</p>
<p>Tema 6. O papel dos gabinetes de comunicación.</p>
<p>6.1. Composición.</p>
<p>6.2. Organización.</p>
<p>6.3. Lugar no organigrama da empresa ou institución.</p>
<p>6.4. Comunicación interna e externa.</p>
<p>6.5. Producción de boas noticias.</p>
<p>6.6. Creación de imaxe de empresa.</p>
<p>6.7. Iniciativas comunicacionais e políticas de defensa.</p>
<p>6.8. Reaccións ante elementos negativos.</p>
<p>Tema 7. Políticas de relacións públicas.</p>
<p>7.1. Líderes de opinión.</p>
<p>7.2. O labor dos responsables da entidade.</p>
<p>7.3. Integración de políticas externas.</p>
<p>Tema 8. Mix comunicacional.</p>
<p>8.1. Información.</p>
<p>8.2. Relacións públicas.</p>
<p>8.3. Marketing.</p>
<p>8.4. Publicidade.</p>
<p>8.5. Comunicación global.</p>
<p>Tema 9. Publicacións de empresa. Concepción, deseño, elaboración e distribución.</p>
<p>9.1. Selección de contidos.</p>
<p>9.2. Formatos: boletíns, revistas, libros, memorias...</p>
<p>9.3. Redacción.</p>
<p>9.4. Deseño e maquetación.</p>
<p>9.4.1. Utilización de aplicacións informáticas de edición.</p>
<p>9.4.2. Maquetación no contorno Macintosh.</p>
<p>9.5. Control de sistemas de filmación e impresión.</p>
<p>9.6. Utilización deste soporte como elemento de imaxe.</p>
<p>Tema 10. Relacións institucionais. Protocolo.</p>
<p>Tema 11. Sistemas de calidade.</p>
<p>11.1. A importancia da calidade.</p>
<p>11.2. Cara á calidade total.</p>
<p>11.3. Normalización e homologación.</p>
<p>11.3.1. Normas DIN, UNE, ISO...</p>
<p>11.3.2. A implantación das normas ISO-9.000.</p>
<p>11.4. Implicación do persoal no obxectivo da calidade total.</p>
<p>11.5. Establecemento de sistemas e revisión continua.</p>
<p>Tema 13. O Consello Económico e Social de Galicia. Organización, composición. Funcionamento do Consello.</p>
<p>Tema 14. Consello Galego de Relacións Laborais. Organización, Composición. Funcionamento do Consello.</p>
<p>Tema 15. Constitución española de 1978. Estructura e contido.</p>
<p>Tema 16. Estatuto de autonomía de Galicia. Estructura e contido. Organización da Xunta. O Parlamento, a Xunta, o Presidente.</p>
<p>Tema 17. Informática. Concepto de informática. Nocións sobre microordenadores. Sistemas operativos. Elementos físicos.</p>
<p>TEMARIO PARA REALIZAR NA FASE DE OPOSICIÓN</p>
<p>Praza: administrador da rede informática.</p>
<p>Tema 1. Hardware PC.</p>
<p>Tema 2. Periféricos no contorno PC.</p>
<p>Tema 3. Sistemas operativos.</p>
<p>Tema 4. MS-DOS, Windows 3.11, Windows 95.</p>
<p>Tema 5. Arquitectura e estándares de comunicación.</p>
<p>Tema 6. Hardware LAN. Tecnoloxías de comunicación.</p>
<p>Tema 7. NOS.</p>
<p>Tema 8. LAN'S peer to peer: Windows 3.11 e Windows 95.</p>
<p>Tema 9. LAN baseadas en servidor: Novell Netware.</p>
<p>Tema 10. Comunicacións.</p>
<p>Tema 11. Bases de datos relacionais. Os SGBD.</p>
<p>Tema 12. Linguaxe de programación XBASE.</p>
<p>Tema 13. MS-Access.</p>
<p>Tema 14. Aplicacións ofimáticas. Procesadores de textos. Follas de cálculo.</p>
<p>Tema 15. MS Word. MS Excel.</p>
<p>Tema 16. Internet.</p>
<p>Tema 17. Conceptos básicos de estatística e probabilidade.</p>
<p>Tema 18. Tipos de distribución. Distribucións binomial, normal e log normal.</p>
<p>Tema 19. Análises de datos en distribucións normais. T de Student. Chi cadrado. F de snédecor.</p>
<p>Tema 20. Regresión lineal.</p>
<p>Tema 21. Consello Económico e Social de Galicia. Creación, composición e atribucións. Funcionamento do Consello. O Consello Galego de Relacións Laborais.</p>
<p>Tema 22. Constitución española de 1978. Estructura e contido.</p>
<p>Tema 23. Estatuto de autonomía de Galicia. Estructura e contido. Organización da Xunta. O Parlamento, a Xunta, o Presidente.</p>
<p>TEMARIO PARA REALIZAR NA FASE DE OPOSICIÓN</p>
<p>Praza: auxiliares administrativos. Técnicos auxiliares de informática.</p>
<p>Tema 1. A Constitución Española de 1978: estructura e contido.</p>
<p>Tema 2. As Cortes Xerais. Composición. Atribucións e funcionamento. A elaboración de leis. Os tratados internacionais.</p>
<p>Tema 3. O poder xudicial. O Consello Xeral do Poder Xudicial. O Tribunal Supremo. O Ministerio Fiscal.</p>
<p>Tema 4. O Goberno e a Administración. O Presidente do Goberno. O Consello de Ministros, secretarios de Estado e subsecretarios. Directores xerais. Órganos da Administración periférica.</p>
<p>Tema 5. A organización territorial do Estado na Constitución. A Administración local: a provincia e o municipio. As comunidades autónomas: a súa constitución, competencias. Os estatutos de autonomía. Administración institucional.</p>
<p>Tema 6. Estatuto de autonomía galego. Organización da Xunta de Galicia.</p>
<p>Tema 7. O procedemento administrativo: iniciación, ordenación, instrucción e terminación. Os recursos administrativos: conceptos e clases.</p>
<p>Tema 8. O persoal laboral ó servicio das administracións públicas. Dereitos, deberes, incompatibilidades. O contrato laboral, contido, duración e suspensión. Negociación laboral. Conflicto e convenios colectivos. O convenio colectivo do persoal laboral da Xunta.</p>
<p>Tema 9. O sistema español de Seguridade Social. Réxime xeral: acción protectora. Continxencias cubertas. Concepto e clases de prestacións.</p>
<p>Tema 10. Consello Económico e Social de Galicia. Creación, composición e atribucións. Funcionamento do Consello. Réxime económico e administrativo.</p>
<p>Tema 11. Informática. Concepto. Nocións sobre microordenadores. Sistemas operativos. Elementos físicos.</p>
<p>Tema 12. Informática. Aplicacións de oficina. Tratamento de textos. Folla de cálculo. Bases de datos relacionais. Correo electrónico.</p>
<p>Tema 13. Estatística e probabilidade. Teoría e supostos prácticos.</p>
<p>ANEXO III</p>
<p>BAREMO E RELACIÓN DE MÉRITOS QUE DEBEN TERSE EN CONTA NA FASE DE CONCURSO</p>
<p>Concurso de méritos.</p>
<p>A comisión de selección valorará os méritos de acordo co seguinte baremo:</p>
<p>I. Méritos profesionais:</p>
<p>-Experiencia profesional en posto de traballo relacionado coa vacante obxecto da convocatoria: 3 puntos/mes. Máximo: 80 puntos.</p>
<p>-Historia da vida laboral da Seguridade Social: 0,2 puntos/mes. Máximo 20 puntos.</p>
<p>II. Méritos académicos:</p>
<p>-Titulación académica oficial distinta á esixida na convocatoria e relacionada co contido funcional do posto que se vai cubrir:</p>
<p>Por cada licenciatura: 20 puntos. Máximo 20 puntos.</p>
<p>Polo título de doutor: 20 puntos. Máximo 20 puntos.</p>
<p>Por cada diplomatura: 10 puntos. Máximo 20 puntos.</p>
<p>Por cada curso de postgrao: 5 puntos. Máximo 30 puntos.</p>
<p>-Título académico oficial de iniciación e perfeccionamento de galego, agás para aquelas prazas para as que sexa requisito mínimo específico:</p>
<p>Título de perfeccionamento: 10 puntos.</p>
<table><tbody><tr><td></td></tr>
<tr><td>% Valoración do concurso de méritos</td></tr>
<tr><td></td></tr>
</tbody></table>
<table><tbody><tr><td>Méritos profesionais</td><td>50%</td></tr>
<tr><td></td></tr>
<tr><td>Méritos académicos</td><td>50%</td></tr>
<tr><td></td></tr></tbody></table>
<p>III. Non se valorarán as titulacións imprescindibles para a consecución doutras de nivel superior que se aleguen como mérito.</p>
<p>IV. Non se puntuará a titulación obrigatoria para o desempeño do posto de traballo.</p>
<p>ANEXO IV</p>
<p>EXERCICIOS, PROBAS E SISTEMA DE CUALIFICACIÓN DAS PROBAS</p>
<p>I. Exercicios e probas:</p>
<p>I.A. Normas comúns.</p>
<p>Constará de dous exercicios:</p>
<p>Exercicio 1º.</p>
<p>Proba I. Exame tipo test de 100 preguntas, con respostas alternativas. Para a súa corrección teranse en conta as seguintes normas:</p>
<p>-1 punto por cada resposta correcta.</p>
<p>-Descóntanse 0,5 puntos por cada resposta incorrecta.</p>
<p>-As respostas en branco non puntúan.</p>
<p>-As dobres respostas e as que non estean claras considéranse incorrectas.</p>
<p>Proba II. Exame de galego, o cal consistirá nunha traducción para o galego dun texto do DOG.</p>
<p>Exercicio 2º.</p>
<p>Proba única. Exame práctico de informática sobre Microsoft Office.</p>
<p>I.B. Normas específicas.</p>
<p>I.B.1. Dirección do Departamento de Xestión.</p>
<p>-O primeiro exercicio constará de tres probas:</p>
<p>Proba I: exame tipo test conforme as normas comúns.</p>
<p>Proba II: exame de galego conforme as normas comúns.</p>
<p>Proba III: caso práctico en relación ás funcións que se van desenvolver.</p>
<p>-O segundo exercicio: conforme as normas comúns.</p>
<p>I.B.2. Centro de Documentación e Apoio ó Consello.</p>
<p>-O primeiro exercicio constará de tres probas.</p>
<p>Proba I: exame tipo test conforme as normas comúns.</p>
<p>Proba II: exame de galego conforme as normas comúns.</p>
<p>Proba III: exame de inglés, o cal consistirá nunha traducción para o inglés dun texto do DOG en galego.</p>
<p>-O segundo exercicio: conforme as normas comúns.</p>
<p>I.B.3. Administrador da rede informática.</p>
<p>-O primeiro exercicio: conforme as normas comúns.</p>
<p>-O segundo exercicio:</p>
<p>Proba única: aplicacións ofimáticas, comunicacións e redes.</p>
<p>II. Sistema de cualificación:</p>
<p>Tódalas probas puntuaranse sobre 100, sendo preciso acadar un mínimo de 50 para superar cada unha delas.</p>
<table><tbody><tr><td></td></tr>
<tr><td>% Valoración das probas do primeiro exercicio</td></tr>
<tr><td></td></tr>
</tbody></table>
<table><tbody><tr><td>Prazas:</td><td>Proba 1ª</td><td>Proba 2ª</td><td>Proba 3ª</td></tr>
<tr><td></td></tr>
<tr><td>Centro de Documentación e Apoio ó Consello</td><td>80%</td><td>10%</td><td>10%</td></tr>
<tr><td></td></tr>
<tr><td>Dirección do Departamento de Xestión</td><td>70%</td><td>10%</td><td>20%</td></tr>
<tr><td></td></tr>
<tr><td>Dirección do Gabinete da Presidencia</td><td>90%</td><td>10%</td></tr>
<tr><td></td></tr>
<tr><td>Administrador da rede informática</td><td>90%</td><td>10%</td></tr>
<tr><td></td></tr>
<tr><td>Auxiliares administrativos</td><td>90%</td><td>10%</td></tr>
<tr><td></td></tr></tbody></table>
<table><tbody><tr><td></td></tr>
<tr><td>% Valoración dos exercicios</td></tr>
<tr><td></td></tr>
</tbody></table>
<table><tbody><tr><td>Prazas:</td><td>Exercicio 1º</td><td>Exercicio 2º</td></tr>
<tr><td></td></tr>
<tr><td>Centro de Documentación e Apoio ó Consello</td><td>80%</td><td>20%</td></tr>
<tr><td></td></tr>
<tr><td>Dirección do Departamento de Xestión</td><td>80%</td><td>20%</td></tr>
<tr><td></td></tr>
<tr><td>Dirección do Gabinete da Presidencia</td><td>80%</td><td>20%</td></tr>
<tr><td></td></tr>
<tr><td>Administrador da rede informática</td><td>50%</td><td>50%</td></tr>
<tr><td></td></tr>
<tr><td>Auxiliares administrativos</td><td>70%</td><td>30%</td></tr>
<tr><td></td></tr></tbody></table>
<p>2380</p>

