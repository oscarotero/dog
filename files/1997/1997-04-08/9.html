---
date: '1997-04-08'
id: 514E
page: 3
number: 66
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 1 de abril de 1997 pola que se convoca un curso sobre
  contabilidade pública local.
range: Resolución
url: 'https://www.xunta.gal/dog/Publicados/1997/19970408/Anuncio514E_gl.html'
---
<p>Dentro do programa de actividades da EGAP para 1997, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso sobre contabilidade pública local, que deberá desenvolverse conforme as seguintes bases:</p>
<p>1. Obxectivos.</p>
<p>Proporcionar coñecementos teóricos e prácticos en relación coa contabilidade dos entes locais, e aprender a interpreta-la información que proporciona.</p>
<p>2. Destinatarios.</p>
<p>Secretarios, interventores, tesoureiros e responsables da contabilidade nas corporacións locais, pertencentes a calquera grupo de titulación.</p>
<p>3. Solicitudes.</p>
<p>Aqueles que aspiren a participar no curso programado deberán solicitalo no modelo oficial que figura ó final da convocatoria cuberto en tódolos epígrafes. Na solicitude faranse consta-los seguintes datos:</p>
<p>1) Descrición do posto de traballo que se desempeñará actualmente.</p>
<p>2) Conformidade da entidade na que presta servicios.</p>
<p>A solicitude de incorporación ó curso supón a aceptación expresa das presentes bases e das normas e procedementos polos que se rexe.</p>
<p>4. Tramitación de solicitudes.</p>
<p>As solicitudes irán dirixidas ó director da EGAP e presentaranse no rexistro da Escola Galega de Administración Pública, polígono das Fontiñas, r/ de Madrid 2-4, 15703 Santiago de Compostela, ou nas dependencias que se sinalan no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>5. Prazo de presentación das solicitudes.</p>
<p>O prazo de presentación das solicitudes rematará o día 25 de abril de 1997.</p>
<p>6. Número de prazas.</p>
<p>25 en cada localidade</p>
<p>7. Selección.</p>
<p>As solicitudes serán seleccionadas segundo os seguintes criterios:</p>
<p>1. Ter realizado un menor número de cursos relacionados cos contidos temáticos do que se convoca nos últimos tres anos.</p>
<p>2. Menor número de cursos realizados en escolas e institutos de Administración pública.</p>
<p>3. Antigüidade, entendendo como tal a data de ingreso en calquera administración.</p>
<p>En calquera caso, os criterios de selección suxeitaranse ás directrices sinaladas na resolución da EGAP do 27 de xuño de 1994 pola que se fan públi</p>
<p>cos os criterios de participación nas actividades docentes da EGAP (DOG nº 149, do 3 de agosto de 1994).</p>
<p>8. Modificacións.</p>
<p>A EGAP reserva para si a facultade de interpretar e resolve-las incidencias que puidesen xurdir no desenvolvemento do curso así como a de cancelalo se o escaso número de solicitudes non xustificase a súa realización.</p>
<p>9. Duración.</p>
<p>36 horas</p>
<p>10. Lugar e datas de impartición.</p>
<p>a) Lugares:</p>
<p>A Coruña, Santiago de Compostela, Ferrol, Lugo, Ourense, Pontevedra e Vigo.</p>
<p>b) Datas: martes e xoves laborables comprendidos entre o 6 de maio e o 30 de xuño.</p>
<p>A data de inicio do curso en cada localidade comunicaráselle directamente ós admitidos ó curso coa suficiente antelación.</p>
<p>11. Horario.</p>
<p>Tardes, de 17 a 20.30 horas, cunha pausa intermedia de 30 minutos.</p>
<p>12. Certificado de asistencia.</p>
<p>Outorgaráselles certificado de asistencia ós alumnos que participen con regularidade no curso. Calquera inasistencia deberá ser xustificada. A falta de asistencia inxustificada ó 15% das horas lectivas programadas imposibilitará a expedición do certificado.</p>
<p>A falta de asistencia, aínda que sexa xustificada a máis do 15% das horas lectivas programadas imposibilitará igualmente a expedición do certificado, e dará lugar á baixa no curso con perda de tódolos dereitos.</p>
<p>13. Valoración.</p>
<p>Para os efectos do establecido na resolución do INAP do 26 de outubro de 1994, BOE nº 267, do 8 de abril e corrección de erros, BOE nº 311, do 29 de decembro, pola que se establecen os criterios de recoñecemento e valoración dos cursos de Administración local en cumprimento do establecido na orde do Ministerio para as Administracións Públicas do 10 de agosto de 1994, ó presente curso outorgaráselle unha puntuación de 0,60 puntos.</p>
<p>14. Contido.</p>
<p>Introducción. O orzamento e as súas modificacións. Contabilidade do orzamento de gastos. Contabilidade do orzamento de ingreso. Contabilidade do inmobilizado e das operacións de crédito. Operacións non orzamentarias: de tesourería, do IVE, de valores en depósito e de control de axentes recadadores. Operacións noutras estructuras do sistema contable. Gastos con financiamento afectado. Operacións de fin de exercicio. Estados para render e información para subministrar: análise dos estados e contas anuais. Suposto de recapitulación.</p>
<p>Santiago de Compostela, 1 de abril de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>2540</p>

