---
date: '1997-04-08'
id: 514A
page: 3
number: 66
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 30 de xaneiro de 1997 pola que se convoca o VIII Certame Galego de
  Teatro Xuventude 97.
range: Orde
url: 'https://www.xunta.gal/dog/Publicados/1997/19970408/Anuncio514A_gl.html'
---
<p>O Real decreto 2434/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de cultura, especifica no seu anexo I.B.3.h que aquela asume as competencias de promoción e organización de actividades de animación sociocultural no ámbito artístico, artesanal, turístico e de aire libre, dirixidas ós sectores da xuventude, infancia, terceira idade e sectores marxinados.</p>
<p>Neste marco competencial, o ámbito cultural e artístico no que respecta á xuventude é compartido conxuntamente polas consellerías de Familia, Muller e Xuventude, que a través da Dirección Xeral de Xuventude desenvolve o programa Fomento da actividade xuvenil, que ten entre os seus obxectivos básicos promociona-la actividade cultural e artística</p>
<p>entre a nosa xuventude, e a Consellería de Cultura e Comunicación Social, a través da súa Dirección Xeral de Promoción Cultural, que ten, entre outras funcións, a de colaborar no desenvolvemento do teatro, a danza, as artes líricas e a imaxe, así como a promoción das artes plásticas e populares, de acordo co Decreto 2/1994, do 13 de xaneiro, e o Decreto 256/1996, do 20 de xuño, polos que, respectivamente, se establece a estructura orgánica de cada unha das ditas consellerías.</p>
<p>Polo exposto, a Consellería de Familia, Muller e Xuventude, consciente da importancia que ten facilitar vías polas que poidan manifestarse a actividade e inquedanzas artísticas individuais e colectivas da xuventude galega, e contando coa colaboración da Consellería de Cultura e Comunicación Social, dada a natureza das actividades que se van realizar, convoca unha serie de certames, concursos e mostras que abranguen un amplo abano de manifestacións de carácter artístico e artesanal e que constitúen o programa Certames e Mostras Xuventude 97.</p>
<p>Por todo isto,</p>
<p>DISPOÑO:</p>
<p>Artigo 1º</p>
<p>A Consellería de Familia, Muller e Xuventude convoca o VIII Certame Galego de Teatro Xuventude 97, segundo as bases que se establecen no anexo I desta orde, onde se regulan os aspectos relativos á participación, condicións xerais que van rexer na respectiva convocatoria, inscricións, desenvolvemento, premios e xurado.</p>
<p>Artigo 2º</p>
<p>As actividades que leve consigo o desenvolvemento deste certame serán custeadas con cargo á aplicación orzamentaria 14.03.355B.640.1 dos orzamentos xerais da Comunidade Autónoma de Galicia para 1997.</p>
<p>Disposicións derradeiras</p>
<p>Primera.-Facúltase o director xeral de Xuventude para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 30 de xaneiro de 1997.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>ANEXO I</p>
<p>VIII Certame Galego de Teatro Xuventude 97</p>
<p>I. Convocatoria.</p>
<p>A Dirección Xeral de Xuventude, da Consellería de Familia, Muller e Xuventude, en colaboración coa Dirección Xeral de Promoción Cultural da Consellería de Cultura e Comunicación Social, convoca o VIII Certame Galego de Teatro-Xuventude 97.</p>
<p>II. Participantes.</p>
<p>Poderán concorrer a este certame tódolos grupos teatrais, non profesionais, compostos por xoves galegos ou residentes en Galicia, que se inclúan dentro dalgunha das categorías da presente convocatoria.</p>
<p>III. Categorias.</p>
<p>Establécense tres categorías:</p>
<p>-Categoria A: para grupos de teatro independentes, compostos por xoves de idade que non exceda dos 30 anos.</p>
<p>-Categoria B: para grupos de teatro que se constitúan nos distintos centros de ensino primario e secundario (EPO, ESO e EXB) e para grupos de teatro que se constitúan en institutos de bacharelato, centros de formación profesional de Galicia e que agrupen a xoves de idades que non superen os 30 anos.</p>
<p>-Categoría C : para grupos de teatro que se constitúan en escolas e facultades universitarias de Galicia e que as súas idades non superen os 30 anos.</p>
<p>A dita idade enténdese cumprida o 31-XII-97, agás dirección e equipo técnico.</p>
<p>IV. Condicións xerais.</p>
<p>1. As obras poderán ser de autores galegos, españois ou extranxeiros.</p>
<p>2. Poderán presentarse textos orixinais.</p>
<p>V. Inscricións.</p>
<p>As solicitudes deberán formularse no impreso normalizado que se indica no anexo II.</p>
<p>Así mesmo os participantes deberán envía-lo boletín de inscrición que se indica no anexo III, nun sobre pechado no que figurará exclusivamente o título da obra que se vai representar.</p>
<p>Segundo a categoría presentarán tamén:</p>
<p>-Categoría A:</p>
<p>-Unha síntese da obra (título, autor, adaptación dos diálogos, se é o caso) e da posta en escena (número de personaxes, tipo de decorado, vestiario, espacio que se precisa, etc.).</p>
<p>-Un video dunha representación da obra que vai concursar ou dun ensaio xeral.</p>
<p>-Categoría B:</p>
<p>-Unha síntese da obra (título, autor, adaptación dos diálogos, se é o caso) e da posta en escena (número de personaxes, necesidades de decorado,</p>
<p>vestiario, espacio, etc. que precisan) e nomes dos responsables e coordenadores.</p>
<p>-Un video dunha representación da obra que vai concursar ou dun ensaio xeral.</p>
<p>-Categoría C:</p>
<p>-Unha síntese da obra (título, autor, adaptación dos diálogos, se é o caso) e da posta en escena (número de personaxes, tipo de decorado, vestiario, espacio que se precisa, etc.).</p>
<p>-Un video dunha representación da obra que vai concursar ou dun ensaio xeral.</p>
<p>Os participantes deberán presenta-lo impreso de solicitude, a obra e o sobre pechado no Servicio de Xuventude da Delegación Provincial da Consellería de Familia, Muller e Xuventude correspondente á provincia na que os interesados teñan fixada a súa residencia habitual, polo que poderá ser en:</p>
<p>r/ Ronda de Fingoi, s/n - 27002 Lugo.</p>
<p>Avda. de La Habana, 81-baixo 32004 Ourense.</p>
<p>r/ Durán Loriga, 9-1º 15003 A Coruña.</p>
<p>r/ Mª Berdiales 20-entresollado 36203 Vigo.</p>
<p>antes do 13 de xuño de 1997.</p>
<p>VI. Desenvolvemento.</p>
<p>O certame obxecto da presente convocatoria desenvolverase a través da Delegación Provincial da Consellería de Familia, Muller e Xuventude de Lugo coa colaboración da delegación provincial da Consellería de Cultura e Comunicación Social.</p>
<p>O xurado seleccionará de entre os participantes aqueles que pola súa calidade considere merecentes de concurreren á fase final.</p>
<p>O xurado poderá seleccionar para a final ata seis grupos en cada unha das categorías.</p>
<p>A final celebrarase na cidade de Lugo no mes de outubro de 1997, coa asistencia dos grupos seleccionados polo xurado nas distintas categorías.</p>
<p>VII. Premios.</p>
<p>Establécense os seguintes premios:</p>
<p>Establécense os seguintes premios:</p>
<p>PremiosCategoría A</p>
<p>1º250.000 ptas.</p>
<p>2º150.000 ptas.</p>
<p>3º100.000 ptas.</p>
<p>4º ó 6º60.000 ptas.</p>
<p>PremiosCategoría B</p>
<p>1º200.000 ptas.</p>
<p>2º100.000 ptas.</p>
<p>3º75.000 ptas.</p>
<p>4º ó 6º50.000 ptas.</p>
<p>PremiosCategoría C</p>
<p>1º250.000 ptas.</p>
<p>2º150.000 ptas.</p>
<p>3º100.000 ptas.</p>
<p>4º ó 6º60.000 ptas.</p>
<p>Para cada unha das categorías (A, B e C) establécese un premio especial de 125.000,- ptas. para a mellor representación feita en galego ; e ó mesmo tempo, con motivo do ano internacional contra o racismo establécese un premio especial de 50.000 ptas. para cada unha das categorías.</p>
<p>Prevese para as tres categorías a concesión de diversas axudas, que oscilan entre as 25.000 e 50.000 ptas. por distintos conceptos, ata un máximo de 800.000 ptas.; así mesmo establécese unha axuda de 30.000 ptas. a cada centro educativo seleccionado dentro da categoría B, para cubrir gastos orixinados pola representación (vestiario, decorados, desprazamentos, etc.); unha axuda de 50.000 ptas. a cada centro educativo seleccionado dentro da categoría C para cubrir gastos ocasionados pola representación (vestiario, decorados, etc.); e unha axuda de 100.000 ptas. ó primeiro grupo clasificado en cada unha das categorías, para unha representación en data e lugar que designará a organización.</p>
<p>As cantidades dos premios serán únicas e indivisibles.</p>
<p>Así mesmo, farase entrega a cada un dos grupos participantes nas distintas categorías, dun diploma que acredite a súa participación neste Certame Galego de Teatro.</p>
<p>Os grupos seleccionados polo xurado nas distintas categorías comprométense, no momento de faceren a inscrición, a representa-las obras polas que foron nomeados e premiados, na cerimonia de entrega de premios que se celebrará na cidade de Lugo no mes de outubro de 1997, se a organización o considerase portuno.</p>
<p>Prevese a concesión dunha axuda de 50.000 ptas. en concepto de gastos de viaxe e xerais ó grupo que represente o día da entrega de premios.</p>
<p>VIII. Xurado.</p>
<p>O xurado será nomeado polo director xeral de Xuventude e polo director xeral de Promoción Cultural, por proposta dos respectivos delegados provinciais da Consellería de Familia, Muller e Xuventude e da Consellería de Cultura e Comunicación Social de Lugo, e estará composto por persoas cualificadas no campo artístico, recaendo a secretaría nun funcionario da Delegación Provincial da Consellería de Familia, Muller e Xuventude de Lugo.</p>
<p>O xurado, segundo a calidade das obras, poderá deixar desertos algúns dos premios.</p>
<p>A decisión do xurado será inapelable.</p>
<p>2635</p>

