---
date: '1997-04-09'
id: 51D2
page: 3
number: 67
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 4 de abril de 1997 pola que se anuncia a celebración da xornada
  sobre o Estatuto de autonomía de Galicia.
range: Resolución
url: 'https://www.xunta.gal/dog/Publicados/1997/19970409/Anuncio51D2_gl.html'
---
<p>A EGAP, no seu afán de promocionar e divulgar estudios e investigacións sobre a nosa norma institucional básica, vén organizando unhas xornadas cada ano con motivo do aniversario da promulgación do Estatuto.</p>
<p>En execución do seu plan de formación para 1997, anuncia a celebración da xornada sobre o Estatuto de autonomía de Galicia que se celebrará conforme as seguintes bases:</p>
<p>Primeira.-Obxectivos.</p>
<p>O estudio e debate de asuntos relacionados co desenvolvemento do Estatuto de autonomía de Galicia.</p>
<p>Segunda.-Destinatarios.</p>
<p>Funcionarios das administracións públicas, profesionais do dereito e da ciencia política, estudiantes universitarios e interesados en xeral.</p>
<p>Terceira.-Lugar e data.</p>
<p>A xornada terá lugar na sede da EGAP en Santiago de Compostela o 21 de abril.</p>
<p>Cuarta.-Horarios.</p>
<p>A partir das 9.30 h, en sesións de mañá e tarde.</p>
<p>Quinta.-Prazas.</p>
<p>Limitadas á capacidade do local.</p>
<p>Sexta.-Contido.</p>
<p>Versará, entre outros temas, sobre: a institucionalización da autonomía de Galicia: desenvolvemento estatutario e producción lexislativa. Presente e futuro do desenvolvemento estatutario. Competencias executivas autonómicas e supervisión estatal. Desenvolvemento estatutario en Andalucía, Cataluña e País Vasco.</p>
<p>Sétima.-Inscrición.</p>
<p>-Lugar de presentación de solicitudes: rexistro xeral da EGAP. Polígono das Fontiñas, rúa de Madrid, 2-4, 15707 Santiago de Compostela. Tel. 57 08 00. Fax. 57 15 40. As solicitudes poderanse enviar por correo ou fax ó número indicado.</p>
<p>-Forma: segundo modelo oficial que figura ó final desta convocatoria.</p>
<p>-Prazo: remata o 18 de abril. Unha vez rematado o prazo e no caso de existiren prazas vacantes, admitiranse as peticións que cumpran os requisitos xerais da convocatoria.</p>
<p>Oitava.-Publicación e notificación da selección.</p>
<p>A partir do 18 de abril os solicitantes poderán obte-la confirmación da súa selección chamando por Telf. en días laborais de 12 a 14.30 h, ó número (981) 57 08 00 (Ext. 256) ou ben consultando a lista de seleccionados que se exporá no taboleiro de anuncios da EGAP.</p>
<p>Santiago de Compostela, 4 de abril de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>2455</p>

