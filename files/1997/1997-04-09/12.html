---
date: '1997-04-09'
id: 51CE
page: 3
number: 67
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 1 de abril de 1997 pola que se convoca unha xornada de estudio
  sobre os procesos ante o Tribunal Constitucional: aspectos prácticos.
range: Resolución
url: 'https://www.xunta.gal/dog/Publicados/1997/19970409/Anuncio51CE_gl.html'
---
<p>A Escola Galega de Administración Pública organiza unha Xornada de estudio sobre os procesos ante o Tribunal Constitucional: aspectos prácticos, conforme as seguintes bases:</p>
<p>1.-Obxectivos.</p>
<p>Ofrecer unha visión dos distintos procedementos constitucionais desde unha perspectiva eminentemente práctica.</p>
<p>Ó longo de catro sesións analizarase cada un dos principais procesos constitucionais (recurso e cuestión de inconstitucionalidade, conflictos competenciais e recurso de amparo), prestando especial atención ás dificultades coas que habitualmente tropezan as demandas e recursos interpostos ante o Tribunal Constitucional. Cuestións tales como os prazos para incoar procesos constitucionais, a definición do obxecto dos recursos, os problemas da lexitimación, a práctica seguida en materia de suspensión, etc., analizaranse a partir da doutrina establecida polo Tribunal Constitucional desde os seus inicios ata a actualidade, co obxecto de incidir moi especialmente naquelas liñas que aínda non se perfilaron de xeito definitivo e que son obxecto, no día de hoxe, de certas inflexións.</p>
<p>2.-Contido.</p>
<p>Examinaranse estas cuestións:</p>
<p>-O recurso de inconstitucionalidade.</p>
<p>-Os conflictos constitucionais de competencias.</p>
<p>-A cuestión de inconstitucionalidade.</p>
<p>-O recurso de amparo.</p>
<p>3.-Destinatarios.</p>
<p>Asesores xurídicos, persoal dos servicios xurídicos da Xunta de Galicia e da Administración local galega e interesados en xeral.</p>
<p>4.-Lugar e data.</p>
<p>A xornada convocada terá lugar no salón de actos da Escola Galega de Administración Pública, polígono das Fontiñas, rúa de Madrid, 2-4, Santiago de Compostela.</p>
<p>A repetida actividade abrirase o xoves, día 24 de abril, ás 9.30 horas, e rematará, ás 20 horas do mesmo día.</p>
<p>5.-Inscrición.</p>
<p>-Prazo: remata o martes, día 22 de abril de 1997.</p>
<p>-Lugar de presentación: no rexistro xeral da EGAP (polígono das Fontiñas, rúa de Madrid, 2-4, 15703 Santiago de Compostela). Tfno. 57 08 00. Telefax nº 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono de</p>
<p>10.30 a 14.oras, ó seguinte número: (981) 57 08 00 (Ext. 229).</p>
<p>6.-Certificación de asistencia.</p>
<p>Entregaráselles ó remate desta xornada a aqueles asistentes que concorresen asiduamente á mesma, e expresarase neste documento a natureza da actividade e a data da súa realización.</p>
<p>Santiago de Compostela, 1 de abril de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>2712</p>

