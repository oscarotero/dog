---
date: '1997-02-03'
id: 31D6
page: 1
number: 22
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (28/1995-01).
range: Edicto
url: 'https://www.xunta.gal/dog/Publicados/1997/19970203/Anuncio31D6_gl.html'
---
<p>Eu, Mª Teresa Bouzada Gil, maxistrada xuíza accidental do Xulgado de Primeira Instancia e Instrucción de Santiago de Compostela, e o seu partido, fago saber:</p>
<p>Que neste xulgado se segue peza separada de execución provisional dimanante do xuízo executivo 28/1995, por instancia de Banco Central Hispanoamericano, representado polo procurador García-Piccoli, contra P y C Producción y Comercio, S.L., en situación procesual de rebeldía e Fernando Méndez López e Mercedes Isabel Varela Carreira, representados polo procurador Calviño Gómez, nos que por resolución do día da data se acordou sacar á venda en pública poxa, por primeira vez e polo termo de vinte días, e polo tipo de valoración que se dirá, os seguintes bens:</p>
<p>Primeiro lote: 1/24 parte indivisa do local destinado a garaxe na planta terceira do soto da casa sinalada co número 44 da rúa San Pedro de Mezonzo, inscrito no Rexistro da Propiedade número 1 de Santiago de Compostela, no tomo 967, libro 12, folio 4, predio 946, inscrición primeira. Valorado en tresecentas mil pesetas (300.000 ptas.).</p>
<p>Segundo lote: rústico, secano, predio 509 A) do polígono 8 de concentración parcelaria da zona de Tapia de Casariego, no sitio de Miralles. Superficie de 47 áreas e 80 centiáreas. Inscrito no Rexistro da Propiedade de Castropol (Asturias), no tomo 456, libro 50 de Tapia, folio 156, predio 11.866, inscrición primeira. Valorada en 956.000 pesetas.</p>
<p>A poxa terá lugar na sala de audiencia deste xulgado, sito no polígono das Fontiñas, na rúa Viena s/n desta cidade, o día vinte de marzo, ás doce horas, baixo as seguintes condicións:</p>
<p>Primeira.-Nos rematantes non se admitirán ofertas que non cubran as dúas terceiras partes da valoración.</p>
<p>Segunda.-Para tomar parte na poxa, deberán os licitadores consignar previamente no establecemento destinado para o efecto, unha cantidade igual, polo menos, ó 20% efectivo do valor dos bens que sirva de tipo para a poxa, e sen este requisito non serán admitidos.</p>
<p>Terceira.-Só o executante poderá facer oferta en calidade de cederlle o remate a un terceiro.</p>
<p>Cuarta.-En tódalas poxas, desde o anuncio ata a súa celebración, poderán facerse ofertas por escrito en prego pechado, depositando na mesa do xulgado xunto daquel o importe da consignación.</p>
<p>Quinta.-Que por instancia do acredor se sacan os bens a pública poxa sen suplir previamente a falta de títulos.</p>
<p>Sexta.-Que as cargas e gravames anteriores e os preferentes, se os houber, ó crédito do demandante</p>
<p>continuarán subsistentes, entendéndose que o rematante os acepta e queda subrogado nas responsabilidades destes, sen que se destine á súa extinción o prezo do remate.</p>
<p>En prevención de que non houbese ofertantes na primeira poxa, sinálase para a segunda, con rebaixa do 25% do tipo da primeira, o día dezaoito de abril, ás doce horas, debendo consignar previamente o 20% do tipo desta segunda poxa; sinálase para a terceira o día dezaseis de maio, ás doce horas, sen suxeición a tipo, debendo consignarse previamente o 20% do tipo da segunda poxa.</p>
<p>Dezasete de xaneiro de mil novecentos noventa e sete.</p>
<p>O maxistrado xuíz</p>
<p>Rubricado</p>
<p>O secretario</p>
<p>Rubricado</p>
<p>8805</p>

