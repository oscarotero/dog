---
date: '1997-08-08'
id: 97C6
page: 7
number: 152
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 205/1997, do 24 de xullo, polo que se acorda a mutación demanial do
  inmoble coñecido como Instituto Mixto da Xunqueira, sito na rúa Xunqueira, 2,
  termo municipal de Redondela (Pontevedra).
range: Decreto
url: 'https://www.xunta.gal/dog/Publicados/1997/19970808/Anuncio97C6_gl.html'
---
<p>A través do Real decreto 1763/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de educación (BOE nº 182, do 31 de xullo), foi transferido o inmoble denominado Instituto de Bacharelato Mixto, sito na rúa Xunqueira, 2, termo municipal de Redondela (Pontevedra).</p>
<p>Mediante o Decreto 114/1982, do 1 de setembro, sobre asunción e asignación de competencias (DOG nº 20, do 15 de outubro de 1982), adscríbese á Consellería de Educuación o dito inmoble. Na actualidade, despois dos distintos cambios na estructura orgánica da Xunta de Galicia, atópase adscrito á Consellería de Educación e Ordenación Universitaria.</p>
<p>Posto de manifesto pola antedita consellería de que o inmoble non resulta necesario na actualidade para o exercicio das súas competencias e constando a petición subscrita pola Consellería de Cultura e Comunicación Social na que solicita a súa adscrición para situación dun edificio multiusos para fins culturais, procede, de conformidade co disposto no artigo 12 da Lei 3/1985, do 12 de abril, do patrimonio da Comunidade Autónoma galega acorda-la mutación do destino do inmoble descrito no encabezamento.</p>
<p>En virtude do anteriormente exposto, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día vintecatro de xullo de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Acorda-la mutación de destino do inmoble coñecido como Instituto de Bacharelato Mixto, sito na rúa Xunqueira, 2, termo municipal de Redondela (Pontevedra), co fin de destinalo a edificio multiusos para fins culturais pola Consellería de Cultura e Comunicación Social.</p>
<p>Artigo 2º</p>
<p>Adscribi-lo antedito inmoble á Consellería de Cultura e Comunicación Social, que terá as facultades de administración, xestión e conservación del.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para dar efectividade ó disposto no presente decreto.</p>
<p>Santiago de Compostela, vintecatro de xullo de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>6112</p>

