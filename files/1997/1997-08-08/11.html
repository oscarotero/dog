---
date: '1997-08-08'
id: 97EA
page: 7
number: 152
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 214/1997, do 24 de xullo, polo que se declara a urxente ocupación,
  para efectos de expropiación forzosa, polo Concello de Outes (A Coruña), dos
  bens e dereitos necesarios para a realización das obras do proxecto de
  recuperación ambiental da ribeira de Pontenafonso.
range: Decreto
url: 'https://www.xunta.gal/dog/Publicados/1997/19970808/Anuncio97EA_gl.html'
---
<p>O Concello de Outes (A Coruña), en sesión celebrada o día 30 de xaneiro de 1997, aprobou o proxecto de recuperación ambiental da ribeira de Pontenafonso e na sesión celebrada o día 3 de abril de 1997, acordou so licitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>O concello remitiu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 16 de xuño de 1997 baixo o número 8.280.</p>
<p>Os bens nos que se concreta a declaración de urxente ocupación están determinados no expediente que se someteu á información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 30 de xuño de 1997 baixo o número 9014.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque é preciso consegui-la dispoñibilidade dos terreos xa que o proxecto está incluído nos fondos de cohesión e a actuación prevista, tal como reflicte o seu título, supón a recuperación dunha zona da marisma degradada por vertidos incontrolados ou ocupacións ilegais, e as estructuras que resulten desta actuación van mellora-la precariedade na que se achan os veciños desta zona respecto a accesos menos perigosos, así como a disposición de espacios de lecer, hoxe inexistentes.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintecatro de xullo de mil novecentos noventa e sete,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Outes (A Coruña) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de recuperación ambiental da ribeira de Pontenafonso.</p>
<p>Santiago de Compostela, vintecatro de xullo de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>6109</p>

