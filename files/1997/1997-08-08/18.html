---
date: '1997-08-08'
id: 980E
page: 7
number: 152
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 3 de xuño de 1997 sobre autorización de apertura dun novo
  establecemento da axencia de viaxes Viajes Circuitos a Fondo, S.A., sita na
  rúa Torreiro, 13-15 7º B, na Coruña.
range: Resolución
url: 'https://www.xunta.gal/dog/Publicados/1997/19970808/Anuncio980E_gl.html'
---
<p>Visto o expediente instruído por instancia de Alfredo Ibáñez Enciso, na súa calidade de conselleiro</p>
<p>delegado da entidade mercantil Viajes Circuitos a Fondo, S.A., en solicitude da autorización de apertura dun novo establecemento na rúa Torreiro, 13-15 7º B da Coruña, da axencia de viaxes Viajes Circuitos a Fondo, S.A., do grupo maiorista, co código identificativo CIC MA 419, que ten a súa casa central en Madrid, na rúa Praza do Dtr. Laguna, 11.</p>
<p>Resultando que o interesado xunto coa solicitude entregou toda a documentación a que fai referencia o artigo 10 do Regulamento das axencias de viaxes de Galicia, aprobado mediante o Decreto 155/1989, do 22 de xuño.</p>
<p>Resultando que na tramitación do expediente se observaron tódolos requisitos e formalidades establecidas regulamentariamente.</p>
<p>Considerando que na empresa solicitante e no novo establecemento da axencia de viaxes concorren tódalas condicións esixidas polo mencionado regulamento para a obtención da súa autorización.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta de Galicia e do seu presidente, o Decreto 155/1989, do 22 de xuño, polo que se aproba o Regulamento das axencias de viaxes de Galicia, e a Orde do 4 de outubro de 1995 da Consellería da Presidencia e Administración Pública, pola que se delega no secretario xeral para o Turismo a competencia para autoriza-los novos establecementos das axencias de viaxes xa autorizadas, a Secretaría Xeral para o Turismo,</p>
<p>RESOLVE:</p>
<p>Autorizarlle á axencia de viaxes Viajes Circuitos a Fondo, S.A., sita en Madrid, na rúa Praza do Dtr. Laguna, 11, da que é titular a entidade mercantil Viajes Circuitos a Fondo, S.A., a apertura dun novo establecemento na rúa Torreiro, 13-15 7º B da Coruña, que será inscrito no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, o interesado poderá interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 3 de xuño de 1997.</p>
<p>P.D. (Orde 4-10-1995)</p>
<p>Rubén Víctor Lois Calviño</p>
<p>Secretario xeral para o Turismo</p>
<p>6200</p>

