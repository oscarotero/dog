---
date: '1997-01-02'
id: FA3A
page: 58
number: 1
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 10 de decembro de 1996 pola que se nomea a Sonia Margarita
  Rodríguez Parada, profesora titular de universidade da área de coñecemento de
  economía financeira e contabilidade, do departamento de Economía Financeira e
  Contabilidade (praza 5/1996).
range: Resolución
url: 'https://www.xunta.gal/dog/Publicados/1997/19970102/AnuncioFA3A_gl.html'
---
<p>Consonte a proposta formulada pola comisión constituída para xulga-lo concurso convocado por resolución da Universidade de Vigo, do 17 de xaneiro de 1996 (BOE do 14 de febreiro), para a provisión dunha praza de profesor titular de universidade da área de coñecemento de economía financeira e contabilidade, do departamento de Economía Financeira e Contabilidade, a prol de Sonia Margarita Rodríguez Parada, DNI nº 36.070.020, e cumprindo a interesada os requisitos do apartado 2º do artigo 5 do Real decreto 1888/1984, do 26 de setembro.</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a Sonia Margarita Rodríguez Parada, profesora titular de universidade da área de coñecemento de economía financeira e contabilidade, do departamento de Economía Financeira e Contabilidade.</p>
<p>Este nomeamento producirá plenos efectos a partir da correspondente toma de posesión pola interesada, que deberá efectuarse no prazo máximo dun mes, contado desde o día seguinte ó da publicación da presente resolución no Boletín Oficial del Estado.</p>
<p>Contra esta resolución que esgota a vía administrativa poderán os interesados, logo da comunicación a este rectorado, interpoñer recurso contencioso-administrativo perante o Tribunal Superior de Xustiza de Galicia no prazo de 2 meses contados desde o día seguinte ó da súa publicación no Boletín Oficial del Estado.</p>
<p>Vigo, 10 de decembro de 1996.</p>
<p>José Antonio Rodríguez Vázquez</p>
<p>Rector da Universidade de Vigo</p>
<p>9380</p>

