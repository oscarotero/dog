---
date: '1997-09-26'
id: AE6A
page: 9
number: 186
agency: CONSELLERÍA DE INDUSTRIA E COMERCIO
section: I. DISPOSICIÓNS XERAIS
title: >-
  Resolución do 5 de setembro de 1997, da Dirección Xeral de Industria, pola que
  se fixan os criterios técnicos para a aplicación de determinadas instruccións
  técnicas complementarias do Regulamento electrotécnico de baixa tensión.
range: Resolución
url: 'https://www.xunta.gal/dog/Publicados/1997/19970926/AnuncioAE6A_gl.html'
---
<p>O Regulamento electrotécnico para baixa tensión, aprobado polo Real decreto 2413/1973, do 20 de setembro, e as instruccións técnicas complementarias do citado regulamento, aprobado pola orde do Ministerio de Industria e Enerxía, do 31 de outubro de 1973, constitúen as normas básicas de carácter xeral que definen o ámbito e as características das instalacións eléctricas de baixa tensión.</p>
<p>No ámbito da Comunidade Autónoma de Galicia, a Consellería de Industria e Comercio promulgou a Orde do 7 de xullo de 1997, pola que se establece o procedemento para a execución e posta en servicio das instalacións eléctricas de baixa tensión, que, na súa disposición derradeira primeira, autoriza a Dirección Xeral de Industria para adopta-las medidas necesarias da súa aplicación.</p>
<p>A experiencia adquirida na aplicación do citado regulamento e as instruccións técnicas complementarias, a demanda de unificación de criterios na súa interpretación por parte do sector e a saída ó mercado de novos aparatos e/ou equipos que dalgunha maneira incorporan un risco engadido condicionando a seguridade do usuario, son aspectos ou situacións que xurdiron co avance do tempo e que é necesario ter en conta para manter un nivel adecuado en relación coa seguridade das persoas e as cousas.</p>
<p>Todo isto pon de manifesto a necesidade de precisar con máis detalle os criterios de deseño e execución das instalacións eléctricas de baixa tensión, co obxecto de unifica-los criterios de aplicación de determinadas instruccións técnicas complementarias do Regulamento electrotécnico para baixa tensión, sen prexuízo de que os técnicos poidan adoptar outras solucións tecnicamente xustificadas.</p>
<p>Esta Dirección Xeral de Industria, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Aproba-los criterios técnicos para a aplicación de determinadas instruccións técnicas complementarias do Regulamento electrotécnico para baixa tensión que figuran no anexo a esta resolución.</p>
<p>Segundo.-Esta resolución será de aplicación para tódalas instalacións eléctricas de baixa tensión no ámbito territorial da Comunidade Autónoma de Galicia que se inicien ou reformen con posterioridade á súa entrada en vigor, sen prexuízo de poder utiliza-los criterios técnicos que se aproban na rea</p>
<p>lización e reforma de instalacións deseñadas ou executadas con anterioridade á dita data, cando o titular, o proxectista ou instalador manifesten expresamente a decisión de aplica-lo seu contido.</p>
<p>Terceiro.-Esta resolución entrará en vigor ós quince días da súa publicación no Diario Oficial de Galicia.</p>
<p>Santiago de Compostela, 5 de setembro de 1997.</p>
<p>Joaquín del Moral Crespo</p>
<p>Director xeral de Industria</p>
<p>ANEXO</p>
<p>CRITERIOS TÉCNICOS DE DESEÑO E EXECUCIÓN, DE INSTALACIÓNS DE BAIXA TENSIÓN, PARA A APLICACIÓN DE DETERMINADAS INSTRUCCIÓNS TÉCNICAS COMPLEMENTARIAS</p>
<p>1. Sensibilidade dos interruptores diferenciais</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT 021</td><td>Como norma xeral: 30 mA</td></tr>
<tr><td>MIE-BT-028
MIE-BT-029</td><td>Excepcionalmente: 300 mA*:</td><td>-En cadros de obra para tomas trifásicas (as tomas monofásicas disporán de protección con diferenciais de 30 mA).
-En casos particulares de maquinaria na industria.
-No caso de iluminacións públicas poderanse instalar diferenciais de 300 mA de sensibilidade tipo antitormenta.</td></tr></tbody></table>
<p>*A sensibilidade ven condicionada en todo caso polo valor da resistencia á terra correspondente</p>
<p>2. Disposición e protección dos circuítos de iluminación de emerxencia.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-025</td><td>Pequenas instalacións</td><td>(bares, oficinas, etc.) para Pn15kW o Sn150m
-Un circuíto como mínimo con protección magnetotérmica independente
-A protección diferencial pode se-la de iluminación ordinaria.</td></tr>
<tr><td>MIE-BT 025</td><td>Resto instalacións</td><td>(Pública concorrencia):
-Circuítos independentes da iluminación normal.
-Admítese utiliza-la mesma canalización de iluminación sempre que a tensión sexa a mesma.
-Protección magnetotérmica independente.
-Circuítos independentes para iluminación de chanzos e cambios de nivel.
-Ata 6 aparellos admitiranse un só circuíto.
-Máis de 6 aparellos, dous circuítos como mínimo, cunha limitación máxima por circuíto, en tódolos casos, de 12 aparellos.
-Protección diferencial: disporase independente ou non da iluminación normal ó criterio do deseñador.
-Se o interruptor de corte xeral (ou os xerais da planta) curta a alimentación dos aparellos autónomos, disporanse con telemando para preve-lo corte xeral voluntario e evita-la súa descarga.</td></tr>
</tbody></table>
<p>3. Separación circuítos de iluminación e forza.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-016
MIE-BT-025</td><td>-No CGD disporanse sempre interruptor xeral automático omnipolar (que nos definirá a potencia máxima admisible da instalación).
-Para pequenas instalacións (bares, tabernas, pequenos comercios, oficinas, etc. e ata 15 kW) admítese a non separación dos circuítos de forza e iluminación.</td></tr>
<tr><td>MIE-BT-017</td><td>Resto de instalacións</td><td>-Disporanse interruptores «omnipolares» xerais para iluminación e forza.
-En instalacións de P&lt;15kW, cando exista separación de circuítos, admítese un só cadro pero con separación por módulos e sempre rotulado.
-Para potencias P&gt;15kW. cadros independentes.</td></tr>
</tbody></table>
<p>4. Utilización de canalizacións de PVC.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-018</td><td>-Autorízase o seu uso xeral nas condicións fixadas na resolución do MIE do 18-1-1988.</td></tr>
<tr><td>MIE-BT-014</td><td>-En derivacións individuais (reforma de edificios que impliquen a utilización de quenllal por dificultades de construcción de acanaladura vertical) o conductor que se vai utilizar será de 0,6/1 kV.</td></tr>
</tbody></table>
<p>5. Instalacións en vivendas.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-016</td><td>Ademais do interruptor xeral automático omnipolar, disporase de interruptor de control de potencia (I.C.P.)</td></tr>
<tr><td>MIE-BT-020</td><td>-Interruptor diferencial xeral de 30 mA de sensibilidade. A súa intensidade nominal será maior ou igual cá do interruptor xeral.</td></tr>
<tr><td>MIE-BT-020</td><td>-Os pequenos interruptores automáticos (PIA's) disporán de protección circuíto omnipolares (F+N)</td></tr>
<tr><td>MIE-BT-023</td><td>-No caso de existir circuítos para calefacción, auga quente ou especiais, disporanse automáticos magnetotérmicos independentes ademais dos circuítos que establece o RE/BT.
-Para instalacións de hidromasaxe ou edificacións anexas disporase de protección diferencial independente.
-Para instalacións de hidromasaxe disporanse diferenciais independentes de 10 mA de sensibilidade.
-Cada circuíto disporá de neutro independente.
-Esixirase tubo reforzado baixo pavimento.
-Tódolos circuítos, incluso puntos de luz, levarán conductores de protección de posta á terra.</td></tr>
</tbody></table>
<p>6. Centralización de contadores e derivacións individuais.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-011 A 015</td><td>-Segundo normas particulares para as instalacións de enlace da empresa subministradora (Resolución 18-10-1995), da Dirección Xeral de Industria da Consellería de Industria e Comercio da Xunta de Galicia.</td></tr>
</tbody></table>
<p>7. Edificios de vivendas, servicios comúns.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-025</td><td>-Os pulsadores de iluminación situados nas escaleiras serán luminosos.
-Disporase iluminación de emerxencia no recinto de centralización de contadores ou no portal, nas zonas de centralización, se esta non se aloxa en recinto propio.
-Disporase iluminación de emerxencia na sala de máquinas de ascensores, sala de caldeiras e nas dependencias de paso ou vestíbulos de independencia destes recintos.
-O cadro de servicios comúns irá fóra do recinto da centralización de contadores dispoñendo este de porta e pechadura con chave.
-En escaleiras disporanse aparellos autónomos de iluminación de emerxencia, segundo o recolla a NBE-CPI vixente.
-Alimentación sala de máquinas ascensores: liña de forza e iluminación independentes con protección magnetotérmica en cadro servicios comúns e protección diferencial magnetotérmica na sala de máquinas.</td></tr>
</tbody></table>
<p>8. Cadros de obra.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-027</td><td>-Armarios e aparellos protexidos contra chorros de auga e contra o po (IP55).</td></tr>
<tr><td>MIE-BT-028</td><td>-Bases de tomas de corrente tipo CETACT ou similar
-Interruptor xeral automático omnipolar (ademais do ICP)
-Para as tomas de corrente monofásicas: interruptor diferencial de 30 mA de sensibilidade.
-1 interruptor diferencial, como mínimo, para as tomas de corrente trifásicas
-1 interruptor diferencial independente para cada guindastre
-Protección das bases de enchufe con interruptores magnetotérmicos omnipolares.
-Os diferenciais deben estar protexidos contra curtocircuítos por interruptores magnetotérmicos de calibre igual ou inferior ó do diferencial.
-Os conductores que se van utilizar en obras serán del tipo 0,6/1 flexible.</td></tr>
</tbody></table>
<p>9. Iluminacións públicas.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-009</td><td>-Armarios protexidos contra chorros de auga e contra o po IP55
-Armarios con separación da protección e a medida</td></tr>
<tr><td>MIE-BT-020</td><td>-Protección diferencial de 300 mA (autorizaranse aparellos tipo antitormenta)
-Utilización de conductor de protección para a posta a terra de báculos. Tomas de terras múltiples e interconectadas polo propio conductor de protección, co fin de garantir unha baixa resistencia de terra.</td></tr>
</tbody></table>
<p>10. Garaxes.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-018
MIE-BT-027</td><td>-Canalización en tubo PVC ríxido blindado, grao de protección contra danos mecánicos 7</td></tr>
<tr><td>MIE-BT 027</td><td>-Aparellos de iluminación estancos protexidos contra golpes e salpicaduras IP 545.
-Mecanismos eléctricos situados a unha altura superior a 1,50 m.
-Pulsadores con dispositivo luminosos.
-Circuítos de iluminación:
Ata 500 m ... 1 circuíto
Entre 500 e 1000 m ... 2 circuítos
Máis de 1.000 m ... 3 circuítos
-Circuítos de iluminación de emerxencia: (segundo apartado 2.2.)
Ata 1000 m ... 1 circuíto
Máis de 1000 m ... 3 circuítos
-En sotos ou semisotos que non estean suficientemente ventilados:
* Ventilación forzada (15m/hm). Impulsión e extracción
* Accionamento por reloxo automático e por detección CO. (central homologada, con posibilidade de accionamento manual en caso de fallo).
* Diferenciais independentes para iluminación e forza
* Para os sistemas de ventilación forzada: diferenciais independentes para impulsión, extracción e para detección.</td></tr>
</tbody></table>
<p>11. Pequenos locais públicos.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT 025</td><td>-Ata 15 kW, a alimentación pode ser monofásica, non sendo necesarios cadros independentes de forza e iluminación.
-Iluminación de emerxencia 5 lux en eixes de paso.
-Un circuíto que pode protexerse co diferencial de iluminación.</td></tr>
</tbody></table>
<p>12. Pubs.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-025</td><td>-Alumeado: 3 circuítos con protección independente
-Cabina de música: circuíto con protección magnetotérmica e diferencial independente.
-Iluminación de emerxencia: segundo criterio.2.</td></tr>
</tbody></table>
<p>13. Discotecas e salas de baile.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-025</td><td>-O cadro xeral debe estar situado en local independente de resistencia ó lume e provisto de porta RF-90.
-Iluminación normal: 3 circuítos con protección independente.
-Cabina de música: 3 circuítos con protección independente.
-Iluminación de emerxencia: segundo criterio 2.
-Para iluminación de sinalización (chanzos e cambios de nivel): 2 circuítos con protección independentes.
-Subministración complementaria segundo RE/BT para locais de espectáculos.</td></tr>
</tbody></table>
<p>14. Centros de ensino.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-025</td><td>-Iluminación dependencias: 3 circuítos independentes por cada planta (desde cadro de planta).
-Iluminación corredor e escaleiras: 3 circuítos independentes para tódalas plantas (centralizados en CDG).
-Iluminación emerxencia: 3 circuítos independentes por cada planta (máximo 12 aparellos por circuito), centralizados en cadro de planta. Segundo criterio.2.
-Subministración complementaria segundo RE/BT para capacidade superior a 300 persoas en calquera nivel de ensino (público ou privado), excepto en garderías e CP de ensino primario.
-En garderías e colexios de ensino primario os enchufes serán de protección infantil.</td></tr>
</tbody></table>
<p>15. Outros centros públicos.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-025</td><td>-Iluminación dependencias: 3 circuítos independentes por planta desde cadro de planta.
-Iluminación corredor e escaleiras: 3 circuítos independentes para tódalas plantas centralizados en CDG.
-Iluminación emerxencia: segundo criterio 2.
-Sinalización chanzos e cambios de nivel: 3 circuítos independentes, centralizados no CDG.</td></tr>
</tbody></table>
<p>16. Centros médicos.</p>
<table><tbody><tr><td>Instrucción técnica
de aplicación</td><td>Criterios para aplicar</td></tr>
</tbody></table>
<table><tbody><tr><td>MIE-BT-025</td><td>Sen quirófano:</td><td>1. Cando só dispoñan de salas de consulta, terán o mesmo tratamento dun local de reunión.
2. Cando dispoñan de salas de cura, deberán estar equipados con iluminación de reemprazamento e o resto do local será considerado de reunión.
3. Cando dispoñan de servicio de urxencias, irán equipados con subministración de reserva.
4. Cando sexan de capacidade superior a 300 persoas, disporanse de subministración de reserva.</td></tr>
</tbody></table>
<p>7241</p>

