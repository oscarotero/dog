---
date: '1997-09-26'
id: AECE
page: 9
number: 186
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 11 de setembro de 1997, da Delegación Provincial de Pontevedra,
  pola que se anuncia concurso, por procedemento aberto e trámite de urxencia,
  para a contratación de subministración consistente na adquisición de vestiario
  para persoal laboral de centros dependentes desta delegación.
range: Resolución
url: 'https://www.xunta.gal/dog/Publicados/1997/19970926/AnuncioAECE_gl.html'
---
<p>De conformidade co establecido na Orde do 22 de maio de 1996, sobre delegación de atribucións nos órganos centrais e periféricos da Consellería de Sanidade e Servicios Sociais.</p>
<p>Esta delegación provincial, unha vez cumpridos os trámites administrativos correspondentes, resolve anunciar concurso, por procedemento aberto e trámite de urxencia, para a contratación de subministración consistente na adquisición de vestiario para persoal laboral de centros dependentes da dita delegación provincial.</p>
<p>Obxecto: adquisición de vestiario.</p>
<p>Orzamento:</p>
<p>Partida I (calzado): 2.450.000 ptas. (dous millóns catrocentas cincuenta mil pesetas) IVE incluído.</p>
<p>Partida II (pixamas e batas): 2.650.000 ptas. (dous millóns seiscentas cincuenta mil pesetas) IVE incluído.</p>
<p>Partida III (prendas diversas): 7.400.000 ptas. (sete millóns catrocentas mil pesetas) IVE incluído.</p>
<p>O licitador poderá presenta-la súa oferta por cada unha das partidas independentemente.</p>
<p>Prazo de entrega: dous meses.</p>
<p>Execución: a medida.</p>
<p>Clasificación: non se esixe.</p>
<p>Fianza provisional: 2% do orzamento.</p>
<p>Fianza definitiva: 4% do orzamento.</p>
<p>Forma de tramitación: urxente.</p>
<p>1. Exposición de documentación: os pregos de cláusulas administrativas particulares e demais documentación técnica poderá ser examinada nas delegacións provinciais da Consellería de Sanidade e Servicios Sociais, de 10 a 14 horas nos días hábiles.</p>
<p>2. Solvencia económica, financeira e técnica: os licitadores terán que acredita-la solvencia económica, financiera e técnica, en calquera das formas previstas na Lei de contratos das administracións públicas.</p>
<p>3. Lugar: a presentación de propostas farase no rexistro da Delegación Provincial de Pontevedra ou nas súas dependencias en Vigo, Avenida Cánovas del Castillo, s/n, en sobres pechados, ou por correo con xustificación da data de imposición e a comunicación o mesmo día ó órgano de contratación mediante telegrama ou telefax.</p>
<p>4. Prazo de presentación de propostas: comezará o día seguinte ó da publicación da presente resolución no Diario Oficial de Galicia e rematará ós 15 días naturais ás 14 horas.</p>
<p>5. Documentación que deberán presenta-los licitadores: os licitadores presentarán en sobre pechado e asinado por este a documentación persoal, a proposta económica e as referencias técnicas descritas no punto 9 do prego de cláusulas administrativas particulares.</p>
<p>6. Criterios de adxudicación: os definidos no punto nº 11 do prego de cláusulas administrativas particulares.</p>
<p>7. Apertura de propostas: realizaraa a mesa de contratación o décimo terceiro día natural seguinte ó do remate do prazo de presentación de propostas na sala de xuntas da Delegación Provincial de Pontevedra, nas súas dependencias de Vigo, Avenida Cánovas del Castillo, s/n, ás 10 horas en acto público.</p>
<p>Se coincidise ese día en sábado ou festivo, reuniranse o primeiro día hábil seguinte.</p>
<p>8. O pagamento deste anuncio será por conta do adxudicatario.</p>
<p>Vigo, 11 de setembro de 1997.</p>
<p>P.D. (Orde 22-5-1996)</p>
<p>Jorge García-Borregón Millán</p>
<p>Delegado provincial da Consellería de Sanidade e Servicios Sociais de Pontevedra</p>
<p>7046</p>

