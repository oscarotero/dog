---
date: '1997-09-26'
id: AE8A
page: 9
number: 186
agency: 'CONSELLERÍA DE AGRICULTURA, GANDERÍA E MONTES'
section: IV. OPOSICIÓNS E CONCURSOS
title: >-
  Orde do 16 de setembro de 1997 pola que se convoca a provisión, polo sistema
  de libre designación, de varios postos vacantes no Instituto Lácteo e Gandeiro
  de Galicia.
range: Orde
url: 'https://www.xunta.gal/dog/Publicados/1997/19970926/AnuncioAE8A_gl.html'
---
<p>De conformidade co establecido no artigo 27.2 da Lei 4/1988, de 26 de maio, da función pública de Galicia, e no uso das atribucións conferidas polo seu artigo 15.4, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, varios postos de traballo vacantes que se relacionan no anexo I desta orde.</p>
<p>Segundo.-Poderán concorrer a elas tódolos funcionarios que reúnan os requisitos que se esixen e se especifican no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral do Instituto Lácteo e Gandeiro de Galicia, nas súas delegacións provinciais ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. O prazo para a presentación das solicitudes será de quince días hábiles, contados a partir do día seguinte ó da publicación desta orde no Diario Oficial de Galicia. O modelo de solicitude figura como anexo II á presente orde.</p>
<p>Cuarto.-Os aspirantes deberán unir á súa solicitude un currículum vitae e xustificar, mediante certificación ou copia cotexada, os méritos que aleguen.</p>
<p>Quinto.-No caso de resultar seleccionado algún funcionario con destino noutra Administración pública, tramitaráselle o seu traslado a esta Comunidade Autónoma e, unha vez concedido pola súa Administración de orixe, procederase a adxudicarlle o posto para o que foi seleccionado. Se no prazo de dous meses a partir da publicación da resolución no DOG, o dito funcionario non puidese incorporarse ó seu posto de traballo por non estar resolto o seu traslado á Comunidade Autónoma de Galicia, considerarase deserto este e poderase proceder de novo á súa provisión.</p>
<p>Sexto.-A resolución desta convocatoria farase pública no DOG e poderase declarar deserto o posto de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior radica na mesma localidade cá do novo destino, e dun mes, se radica en localidade distinta ou leva consigo o reingreso ó servicio activo.</p>
<p>Este prazo empezará a contarse a partir do día seguinte ó do cesamento, que deberá producirse dentro dos tres días seguintes ó da publicación no DOG, ou desde a data na que se comunique a resolución do traslado á Comunidade Autónoma, para o caso de funcionarios doutras administracións públicas.</p>
<p>Non obstante, se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución no Diario Oficial de Galicia.</p>
<p>Oitavo.-Contra a presente orde, os interesados poderán interpoñer recurso contencioso-administrativo perante o Tribunal Superior de Xusticia de Galicia no prazo de dous meses, contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 16 de setembro de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>ANEXO I</p>
<p>Código do posto: AG.A01.00.000.15770.012</p>
<p>N.: 28</p>
<p>C. espec.: 1.639.104</p>
<p>Gr.: AB</p>
<p>Corpo: xeral.</p>
<p>Denominación do posto: xefe Serv. Xestión Económica e Tesourería.</p>
<p>Dependencia: Secretaría.</p>
<p>Localidade: Santiago de Compostela.</p>
<p>Código do posto: AG.A01.00.000.15770.015</p>
<p>N.: 28</p>
<p>C. espec.: 1.639.104</p>
<p>Gr.: AB</p>
<p>Corpo: xeral.</p>
<p>Denominación do posto: xefe Serv. Recursos Humanos, Rex. Interior e Contratación.</p>
<p>Dependencia: Secretaría.</p>
<p>Localidade: Santiago de Compostela.</p>
<p>Código do posto: AG.A01.00.000.15770.017</p>
<p>N.: 28</p>
<p>C. espec.: 1.639.104</p>
<p>Gr.: A</p>
<p>Corpo: xeral.</p>
<p>Denominación do posto: xefe Serv. Técnico e de Planificación e Control.</p>
<p>Dependencia: Secretaría.</p>
<p>Localidade: Santiago de Compostela.</p>
<p>Titulación académica/formación específica: licenciado en dereito.</p>
<p>7245</p>

