---
date: '1997-12-01'
id: D316
page: 11
number: 232
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Orde do 7 de novembro de 1997 pola que se desenvolven determinados aspectos do
  Decreto 282/1997, do 1 de outubro, polo que se crea a medalla e placa ó mérito
  sanitario da Comunidade Autónoma de Galicia.
range: Orde
url: 'https://www.xunta.gal/dog/Publicados/1997/19971201/AnuncioD316_gl.html'
---
<p>Na data do 14 de outubro de 1997 publicouse no DOG o Decreto 282/1997, do 1 de outubro, polo que se crea a medalla e placa ó mérito sanitario da Comunidade Autónoma de Galicia, así como o rexistro das ditas medallas e placas.</p>
<p>O obxecto deste decreto era distinguir aquelas persoas destacadas polo seu labor de investigación, colaboración ou apoio en temas relacionados coa saúde, a través da concesión de medallas e placas ó mérito sanitario.</p>
<p>Así mesmo, neste decreto indicábanse características e categorías das ditas medallas e placas e das miniaturas correspondentes.</p>
<p>Reguladas as características e condicións do seu outorgamento, cómpre determina-los colectivos que poidan propoñer candidatos, e a adscrición do rexistro de medallas e placas ó mérito sanitario á Secretaría Xeral da Consellería de Sanidade e Servicios Sociais.</p>
<p>Por todo isto, en uso das facultades que me confire o artigo 34 da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>As candidaturas para distingui-las persoas físicas e xurídicas destacadas polo seu labor sanitario ou pola realización de tarefas de investigación e colaboración de especial transcendencia no ámbito da saúde, sen prexuízo do que establece o decreto, poderán ser presentadas e propostas polos seguintes colectivos:</p>
<p>-Os colexios profesionais vinculados ó ámbito da saúde.</p>
<p>-As asociacións e fundacións que desenvovan as súas actividades no eido da sanidade.</p>
<p>-As organizacións sindicais e empresariais.</p>
<p>-Os decanos das facultades e directores das escolas universitarias nas que se imparten disciplinas relacionadas coas ciencias da saúde.</p>
<p>Artigo 2º</p>
<p>Rexistro de Medallas e Placas ó Mérito Sanitario da Comunidade Autónoma de Galicia adscríbese á</p>
<p>Secretaría Xeral da Consellería de Sanidade e Servicios Sociais.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 20 de novembro de 1997.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>9394</p>

