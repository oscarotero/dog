---
date: '1997-11-19'
id: C9CA
page: 11
number: 224
agency: MINISTERIO DE TRABALLO E ASUNTOS SOCIAIS
section: VI. ANUNCIOS
title: >-
  Resolución do 3 de novembro de 1997, da Dirección Provincial da Coruña, da
  Tesourería Xeral da Seguridade Social, pola que se anuncia o alleamento en
  terceira poxa pública dun inmoble que pertence ó patrimonio da Seguridade
  Social, sito na rúa Xeneral Franco, 30, Rúa do Malecón, 18 de Ribeira (A
  Coruña).
range: Resolución
url: 'https://www.xunta.gal/dog/Publicados/1997/19971119/AnuncioC9CA_gl.html'
---
<p>Conforme acordo do Ministerio de Traballo e Asuntos Sociais e resolución da Tesourería Xeral da Seguridade Social, a Dirección Provincial da Tesourería Xeral da Seguridade Social da Coruña saca a terceira poxa pública o inmoble, propiedade deste servicio común, que está formado polos seguintes terreos rexistrais:</p>
<p>Urbano número 2 bis. Local comercial ou de entrada con fachada a r/ Cardeal Cisneros, sito na r/ Xeneral Franco, 30 de Ribeira. Superficie: 15 m aproximadamente. Inscrita no Rexistro da Propiedade de Noia, tomo 534, libro 114 de Ribeira, folio 151 Vto. predio 11.032, inscrición cuarta.</p>
<p>Urbano número 3 bis. Local comercial sito no primeiro andar da r/ Xeneral Franco, 30 e da Avda. José Antonio de Ribeira. Superficie: 650 m. Inscrita no Rexistro da Propiedade de Noia, tomo 531, libro 113 de Ribeira, folio 241, predio 10.988, inscrición terceira.</p>
<p>Realízase esta terceira poxa de acordo co prego de condicións establecido para ela nun único lote de bens e no tipo mínimo de licitación de 44.069.610 pesetas.</p>
<p>O acto público desta terceira poxa terá lugar na Dirección Provincial da Tesourería Xeral da Seguridade Social, r/ Federico Tapia, 52-6º I da Coruña, o día 26 de novembro de 1997 ás doce horas.</p>
<p>Facilitaráselles ós interesados o prego de condicións da poxa e calquera información sobre as características físicas e xurídicas dos bens que se van allear na Sección de Servicios Xerais e Patrimonio da Dirección Provincial da TXSS, r/ Emilia Pardo Bazán, 15-7º da Coruña, os días hábiles excepto sábados, de nove a catorce horas.</p>
<p>Os gastos e impostos que se orixinen con motivo desta poxa, incluídos os de publicidade e tódolos derivados da formalización posterior da transmisión de dominio, serán por conta do adxudicatario comprador.</p>
<p>A Coruña, 3 de novembro de 1997.</p>
<p>José Manuel Pombo Cortés</p>
<p>Director provincial da Tesourería Xeral</p>
<p>da Seguridade Social da Coruña</p>

