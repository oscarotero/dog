---
date: '1997-11-19'
id: C9B2
page: 11
number: 224
agency: CONCELLO DE PONTEVEDRA
section: VI. ANUNCIOS
title: >-
  Anuncio de aprobación definitiva da modificación da delimitación da unidade de
  actuación número 2 do PXOU, situada entre as rúas Juan Bautista Andrade, Luis
  Otero e Avenida de Compostela.
range: Anuncio
url: 'https://www.xunta.gal/dog/Publicados/1997/19971119/AnuncioC9B2_gl.html'
---
<p>O Pleno da Corporación, en sesión ordinaria do 30-10-1997, adoptou o seguinte acordo:</p>
<p>Primeiro.-Prestar aprobación, con carácter definitivo, á proposta de modificación da unidade de</p>
<p>actuación número 2 do vixente Plan Xeral de Ordenación Urbana, aprobado por Orde da COTOP da Xunta de Galicia, do 18-12-1989, e sita entre as rúas Juan Bautista Andrade, Luis Otero e Avenida de Compostela, coa finalidade de regulariza-la delimitación entre o cuarteirón número 20 e a unidade de actuación número 2 e homoxeneiza-los fondos edificables do cuarteirón, tratándose os paramentos como fachadas, solicitada por Enrique Ramírez Piñeiro, actuando en nome e representación de Prycoga, S.L., aceptándose o desistimento formulado por Servando Colmeiro Lorenzo do contido da súa alegación deducida durante a información pública do expediente.</p>
<p>Segundo.-Publicar este acto administrativo no BOP e no Diario Oficial de Galicia, con notificación persoal ós interesados e remisión de testemuño do mesmo á delegación provincial da Consellería de Política Territorial, Obras Públicas e Vivenda da Xunta de Galicia.</p>
<p>O que se fai público para a súa executividade, subliñándose que contra este acordo, que esgota a vía administrativa, poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses computados a partir do día seguinte a esta publicación, logo de comunicación ó órgano que dictou o acto impugnado, e isto sen prexuízo de que se poida exercer, se fose o caso, calquera outro recurso que se considere procedente.</p>
<p>Pontevedra, 3 de novembro de 1997.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>
<p>8576</p>

