---
date: '1997-11-19'
id: C9B6
page: 11
number: 224
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 3 de novembro de 1997 polo que se convoca unha bolsa para a
  realización de prácticas na oficina da Fundación Galicia-Europa en Santiago de
  Compostela.
range: Anuncio
url: 'https://www.xunta.gal/dog/Publicados/1997/19971119/AnuncioC9B6_gl.html'
---
<p>A Fundación Galicia- Europa convoca unha bolsa para financia-la realización de prácticas de licenciados universitarios na oficina da Fundación Galicia-Europa en Santiago de Compostela, ó longo do ano 1998, co fin de completar e aplica-los coñecementos adquiridos no transcurso dos seus estudios.</p>
<p>Requisitos:</p>
<p>1. Ter realizados estudios universitarios completos de segundo ciclo.</p>
<p>Será mérito preferente ter realizado estes estudios nalgunha das universidades galegas.</p>
<p>2. Ter un expediente académico con media de notable.</p>
<p>3. Coñecemento do francés e inglés ademais do castelán e do galego.</p>
<p>4. Ter nacido despois do 31-12-1967.</p>
<p>5. Ter residencia en Galicia.</p>
<p>6. Te-la nacionalidade dun dos estados membros da Unión Europea.</p>
<p>7. Terán preferencia aqueles candidatos que realizasen estudios postuniversitarios en relación con temas comunitarios.</p>
<p>8. Será mérito preferente ter desfrutado dunha bolsa na oficina da Fundación Galicia-Europa en Bruxelas.</p>
<p>Duración das prácticas:</p>
<p>As prácticas estenderanse do 15 de xaneiro ata o 15 de decembro de 1998.</p>
<p>Contía da bolsa:</p>
<p>A contía da bolsa será de once mensualidades de 140.000 pesetas/mes brutas para aloxamento e manutención. O candidato seleccionado debe acredita-la súa cobertura médica para o período de prácticas.</p>
<p>Data límite de presentación da solicitude das bolsas:</p>
<p>As solicitudes poderanse presentar ata o 1 de decembro de 1997.</p>
<p>Selección:</p>
<p>A Fundación Galicia-Europa realizará a selección dos candidatos en función dos méritos acreditados por estes.</p>
<p>Información e presentación de solicitudes:</p>
<p>Xunto coa solicitude de bolsa, segundo o modelo do anexo I , deberá presentarse expediente académico, currículum vitae e demais documentación acreditativa do cumprimento dos requisitos esixidos.</p>
<p>As solicitudes deberán presentarse na Fundación Galicia-Europa, Rúa dos Feáns, 5, baixo, 15706 Santiago de Compostela. Telf.: (981) 54 10 12; fax: (981) 54 10 13. Horario de 9 a 14 horas.</p>
<p>Santiago de Compostela, 3 de novembro de 1997.</p>
<p>Dositeo Rodríguez Rodríguez</p>
<p>Secretario xeral da Fundación Galicia-Europa</p>
<p>8577</p>

