---
date: '1997-08-05'
id: '9642'
page: 7
number: 149
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 23 de xullo de 1997, da Dirección Médica do Hospital Comarcal de
  Monforte de Lemos, pola que se anuncia concurso público, por procedemento
  aberto e polo trámite de urxencia, para a adquisición dunha mesa cirúrxica,
  lámpada e electrobisturí (C.P. 2/1997).
range: Resolución
url: 'https://www.xunta.gal/dog/Publicados/1997/19970805/Anuncio9642_gl.html'
---
<p>A dirección médica do Hospital Comarcal de Monforte de Lemos, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 22 de maio de 1996 (DOG nº 111, do 6 de xuño), convoca expediente de contratación polo procedemento aberto, mediante concurso e polo trámite de urxencia para a adquisición dunha mesa cirúrxica, lámpada e electrobisturí.</p>
<p>1. Obxecto e orzamento: a adquisición dunha mesa cirúrxica, lámpada e electrobisturí por un orzamento máximo de seis millóns duascentas cincuenta mil pesetas (6.250.000 ptas.).</p>
<p>2. Forma de adxudicación: procedemento aberto mediante concurso público polo trámite de urxencia.</p>
<p>3. Prazo de execución: trinta días a partir do asinamento.</p>
<p>4. Documentación de interese para os licitadores: o prego de cláusulas administrativas técnicas e demais documentación complementaria poden ser solicitados na secretaría da Dirección de Xestión do Hospital Comarcal, rúa Corredoira, s/n, 27400 Monforte de Lemos, teléfono (982) 41 79 18, fax (982) 40 40 06, en días laborables desde as 9 ata as 14 horas.</p>
<p>5. Fianzas.</p>
<p>-A fianza provisional será de 125.000 ptas. constituída nalgunha das formas que establece o artigo 36 da Lei de contratos das administracións públicas.</p>
<p>-A fianza definitiva será de 250.000 ptas. constituída nalgunha das formas que establece o artigo 37 da Lei de contratos das administracións públicas.</p>
<p>6. Solvencia económica e financeira: deberá acreditarse por algún dos medios previstos no artigo 16 da Lei de contratos das administracións públicas.</p>
<p>7. Solvencia técnica: deberá acreditarse por algún dos medios previstos no artigo 19 da Lei de contratos das administracións públicas,</p>
<p>7. Criterios de adxudicación:</p>
<p>-Prezo: ata 6 puntos.</p>
<p>-Características técnicas: ata 6 puntos.</p>
<p>-Prazo de garantía: 3 puntos.</p>
<p>9. Clasificación: non se precisa.</p>
<p>10. Presentación das proposicións: as proposicións deberán presentarse en man, en sobres pechados e asinados polo licitador ou persoa que o represente, no rexistro xeral do hospital, antes das 14 horas do décimo terceiro día natural contado a partir do seguinte ó da publicación no DOG ou enviadas por</p>
<p>correo. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (982) 40 40 06 ou telegrama no mesmo día, de conformidade coa lexislación vixente.</p>
<p>11. Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas anexa á dirección médica do hospital ás 12.30 horas do décimo primeiro día natural contado a partir do seguinte ó que remate o prazo de presentación das ofertas. No caso de que o devandito día coincida en sábado ou festivo, a apertura das proposicións terá lugar no seguinte día hábil.</p>
<p>12. Documentación que deberán achega-los licitadores: deberán achega-los documentos sinalados no prego de cláusulas administrativas particulares.</p>
<p>13. Anuncios: o pagamento dos anuncios do presente concurso público serán por conta dos adxudicatarios do concurso.</p>
<p>Monforte de Lemos, 23 de xullo de 1997.</p>
<p>Eleuterio López Louzao</p>
<p>Director médico do Hospital Comarcal de Monforte</p>
<p>de Lemos</p>
<p>5801</p>

