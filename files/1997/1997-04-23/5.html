---
date: '1997-04-23'
id: '5962'
page: 3
number: 77
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 77/1997, do 10 de abril, polo que se declara a urxente ocupación, para
  efectos de expropiación forzosa, polo Concello de Quiroga (Lugo), dos bens e
  dereitos necesarios para a realización das obras do proxecto de E.L. de Campos
  de Vila a Pacios da Serra.
range: Decreto
url: 'https://www.xunta.gal/dog/Publicados/1997/19970423/Anuncio5962_gl.html'
---
<p>O Concello de Quiroga (Lugo), en sesión celebrada o día 28 de marzo de 1996, aprobou o proxecto de E.L. de Campos de Vila a Pacios da Serra e na sesión do día 28 de novembro de 1995 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 12 de marzo de 1997 de baixo o número 3156.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 1 de xullo 1996, nº 6664.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque se trata dunha obra que é absolutamente prioritaria para o concello no referente á comunicación da capitalidade cos núcleos rurais e o seu interese xeral para a colectividade transcende do interese circunscrito ós propios núcleos afectados. Trátase dun servicio que o concello está obrigado a prestar segundo a lexislación vixente de réxime local, e ademais da posibilidade das axudas doutras administracións para a realización da devandita obra, é determinante mellora-la seguridade vial, dadas as pésimas condicións actuais e o volume de tráfico que soporta determinado polos seus habitantes e polas industrias da zona. Outro punto importante que hai que ter en conta é a potenciación do turismo rural da zona (hoxe en día en auxe), que leva consigo un gran aumento de visitantes a zona, a obtención de importantes recursos económicos e aumento </p>
<p>da circulación pola devandita estrada.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deli-</p>
<p>beración do Consello da Xunta de Galicia na súa reunión do día dez de abril de mil novecentos noventa e sete,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Quiroga (Lugo) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de E.L. de Campos de Vila a Pacios da Serra.</p>
<p>Santiago de Compostela, dez de abril de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>2947</p>

