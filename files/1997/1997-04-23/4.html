---
date: '1997-04-23'
id: 595E
page: 3
number: 77
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Corrección de erros.-Decreto 69/1997, do 21 de marzo, polo que se acepta a
  cesión a título gratuíto á Comunidade Autónoma de Galicia dun terreo de 11.000
  m, sito no lugar do Camballón, termo municipal de Vila de Cruces, para a
  construcción dun centro público de educación secundaria.
range: Corrección
url: 'https://www.xunta.gal/dog/Publicados/1997/19970423/Anuncio595E_gl.html'
---
<p>Advertidos erros no citado decreto, publicado no Diario Oficial de Galicia nº 67, do 9 de abril de 1997, cómpre face-las oportunas correccións:</p>
<p>-Na páxina 3277 onde di: «CONSELLERÍA DE EDUCACIÓN E ORDENACIÓN UNIVERSITARIA», debe dicir: «CONSELLERÍA DE ECONOMÍA E FACENDA».</p>
<p>-Na páxina 3.278, onde di: «Na súa virtude, de conformidade coa proposta da Consellería de Educación e Ordenación Universitaria», debe dicir: «Na súa virtude, de conformidade coa proposta da Consellería de Economía e Facenda».</p>
<p>E SERVICIOS SOCIAIS</p>
<p>2876</p>
<p>Orde do 7 de abril de 1997 pola que se convocan axudas para a asistencia a actividades de formación de profesionais do sector da saúde.</p>
<p>A Consellería de Sanidade e Servicios Sociais e o Servicio Galego de Saúde, co obxecto de que a nosa comunidade poida contar con profesionais cualificados nas distintas áreas que configuran o sector, convoca axudas económicas individuais para a formación de profesionais sanitarios.</p>
<p>Mediante a concesión das presentes axudas trátase de promover e impulsa-la formación continuada dos ditos profesionais e coadxuvar a unha mellora substancial no nivel de saúde da nosa Comunidade Autónoma a través da mellor competencia profesional nos distintos campos da asistencia sanitaria -atención primaria e especializada-, saúde pública, e administración e xestión de servicios de saúde.</p>
<p>Posto que a formación debe ser interactiva coas necesidades sanitarias, promoveranse especialmente as actividades que se consideran máis axeitadas en cada momento.</p>
<p>Por todo isto, conforme o establecido no artigo 78 da Lei 11/1992, do 7 de outubro, de réxime financeiro e presupostario, e de acordo co artigo 34 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Convócanse axudas económicas para a asistencia a actividades de formación de profesionais do sector saúde que se inicien ó longo do primeiro semestre de 1997 ou que, iniciados no segundo semestre de 1996, non fosen obxecto doutra axuda, bolsa ou subvención.</p>
<p>Artigo 2º</p>
<p>Quedan excluídos os proxectos de investigación, os estudios de carácter regrado que levan á obtención dunha titulación recoñecida polo Ministerio de Educación e Ciencia -como licenciaturas, diplomaturas ou formación profesional-, os traballos de campo e os estudios relacionados coa realización de tesiñas ou teses de doutoramento.</p>
<p>Artigo 3º</p>
<p>Poderá solicitar estas axudas o persoal sanitario e o persoal vinculado ó sector da saúde que preste os seus servicios na Consellería de Sanidade e Servicios Sociais, Servicio Galego de Saúde ou establecementos sanitarios públicos.</p>
<p>Artigo 4º</p>
<p>1. As solicitudes de axudas dirixiranse ó presidente do Servicio Galego de Saúde, conforme o modelo normalizado recollido no anexo, e presentaranse no rexistro da Consellería de Sanidade e Servicios Sociais, ou nos rexistros das delegacións desta e direccións provinciais do Servicio Galego de Saúde</p>
<p>ou por calquera dos procedementos establecidos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>2. O prazo de presentación será dun mes contado desde o día seguinte ó da publicación desta orde no Diario Oficial de Galicia.</p>
<p>3. Soamente se valorará unha solicitude por interesado; se fosen presentadas varias será criterio da comisión á que se refire o artigo 6º a elección dunha delas.</p>
<p>Artigo 5º</p>
<p>Á solicitude da actividade engadiráselle a seguinte documentación:</p>
<p>a) Fotocopia cotexada do NIF.</p>
<p>b) Memoria explicativa da actividade formativa que se propón realizar, figurando de forma explícita a data de comezo así como a súa duración.</p>
<p>c) Certificación do director do centro de traballo onde se xustifique que o solicitante exerce actualmente nel.</p>
<p>d) Autorización do director do centro para a realización da actividade no caso de que esta sexa incompatible coa asistencia ó traballo.</p>
<p>e) Documento acreditativo da admisión para o desenvolvemento da actividade para a que se solicita axuda.</p>
<p>f) Orzamento xeral desagregado, con especial mención do importe dos gastos de matrícula, se é o caso, e desprazamento da actividade para a que solicita axuda.</p>
<p>g) Certificado bancario acreditativo de que o solicitante é o titular da conta a través da que se desexa percibi-la subvención e no que conste o código da entidade bancaria, da sucursal e da conta correspondente.</p>
<p>h) Declaración xurada de que non percibe ou percibiu ningunha outra axuda para a mesma actividade.</p>
<p>Artigo 6º</p>
<p>1. Correspóndelle ó presidente do Servicio Galego de Saúde a concesión das axudas, por proposta dunha comisión nomeada por el para o efecto.</p>
<p>2. Os criterios para a concesión das axudas serán establecidos pola comisión de selección, que terá en conta os seguintes aspectos:</p>
<p>a) Interese dos estudios de formación que se pretenden realizar para o sistema sanitario galego e a súa adecuación ás necesidades de formación existentes na materia solicitada.</p>
<p>b) Adecuación entre o posto desempeñado e o nivel de formación ou especialización do solicitante en relación coa actividade que vai realizar.</p>
<p>Artigo 7º</p>
<p>1. As solicitudes serán resoltas no prazo de 90 días naturais contados desde o vencemento do prazo de presentación das instancias, publicándose a resolución correspondente, que esgota a vía adminis</p>
<p>trativa, no taboleiro de anuncios da propia consellería, nos das súas delegacións provinciais e nos das direccións provinciais do Servicio Galego de Saúde. Se as solicitudes non se resolvesen no prazo establecido entenderanse desestimadas.</p>
<p>2. Cada beneficiario deberá realizar un acto expreso de aceptación da axuda e das súas condicións dirixido á Secretaría Xeral do Servicio Galego de Saúde, no prazo máximo de 15 días naturais contados a partir do día seguinte ó que se publique a resolución.</p>
<p>Transcorrido ese prazo sen efectua-la aceptación entenderase que renuncia á axuda.</p>
<p>Artigo 8º</p>
<p>O importe global máximo das axudas que se concedan ó amparo da presente orde será de doce millóns catrocentas mil (12.400.000) pesetas con cargo á aplicación orzamentaria 5001.2591.480.0 dos orzamentos xerais da Comunidade Autónoma para 1997, sen que o importe de cada axuda individual poida supera-la contía de cincocentas mil pesetas.</p>
<p>Artigo 9º</p>
<p>1. O pagamento das axudas realizarase unha vez xustificado por parte do beneficiario o cumprimento da finalidade e demais condicións para as que foi concedida.</p>
<p>2. Para tal efecto, o beneficiario da axuda deberá remitir á Secretaría Xeral do Servicio Galego de Saúde a documentación seguinte:</p>
<p>a) Documento que xustifique o pagamento da matrícula ou inscrición na actividade, se é o caso, e o importe do gasto realizado. Non obstante, se a duración da actividade se estendera a partir do segundo semestre de 1997, só poderá ser subvencionada se o beneficiario acredita que se xeraron gastos no primeiro semestre de 1997 por importe non inferior ó da contía da axuda.</p>
<p>b) Certificación expedida pola entidade organizadora da asistencia ata o fin da actividade -de rematar esta no primeiro semestre de 1997- ou ata o 30 de xuño -se rematase con posterioridade-.</p>
<p>Artigo 10º</p>
<p>Os solicitantes que non resulten beneficiarios da axuda poderán solicitar, dentro do prazo dun mes contado a partir da publicación da resolución, a devolución da documentación presentada, mediante escrito dirixido á Secretaría Xeral do Servicio Galego de Saúde. No caso de non solicitaren a dita devolución no prazo indicado procederase á súa destrucción.</p>
<p>Artigo 11º</p>
<p>O incumprimento da finalidade da axuda ou das condicións ou obrigas que se estipulan nesta orde, darán lugar á perda dela e á devolución do percibido cos seus xuros de demora.</p>
<p>Santiago de Compostela, 7 de abril de 1997.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>e presidente do Servicio Galego de Saúde</p>
<p>2973</p>

