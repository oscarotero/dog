---
date: '1997-04-23'
id: 596A
page: 3
number: 77
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 79/1997, do 10 de abril, polo que se declara a urxente ocupación, para
  efectos de expropiación forzosa, polo Concello de Taboada (Lugo), dos bens e
  dereitos necesarios para a realización das obras do proxecto acondicionamento
  da vía de unión entre a rúa Fenosa e a rúa Aviación Española, primeira fase.
range: Decreto
url: 'https://www.xunta.gal/dog/Publicados/1997/19970423/Anuncio596A_gl.html'
---
<p>O Concello de Taboada (Lugo), en sesión celebrada o día 13 de outubro de 1989, aprobou o proxecto de acondicionamento da vía Unión entre a rúa Fenosa e a rúa Aviación Española, primeira fase e na sesión do 1 de marzo de 1995 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 10 de marzo de 1997 de baixo o número 2992.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Con</p>
<p>sellería de Xustiza, Interior e Relacións Laborais o día 22 de novembro 1995, nº 11029.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a citada obra intercomunica, como o seu nome indica dúas rúas de vital importancia na vila de Taboada, supoñendo unha arteria pola que flúe unha considerable circulación do tráfico urbano. O seu remate é unha vella aspiración de tódolos habitantes da vila que verían así completadas unhas obras de urbanización comezadas no ano 1990 e realizadas en diversas fases e incluídas nos plans provinciais da Deputación de Lugo. A repetida obra dotaría dos servicios básicos a máis de 16 vivendas de protección oficial.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dez de abril de mil novecentos noventa e sete,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Taboada (Lugo) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de acondicionamento da vía Unión entre a rúa Fenosa e a rúa Aviación Española, primeira fase.</p>
<p>Santiago de Compostela, dez de abril de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>2976</p>

