---
date: '1997-05-07'
id: 608E
page: 4
number: 86
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (82/1997).
range: Edicto
url: 'https://www.xunta.gal/dog/Publicados/1997/19970507/Anuncio608E_gl.html'
---
<p>En autos de menor contía seguidos co número 82/1997, por instancia de Susana González Carril contra Cristóbal Gómez Montero sobre menor contía, dictouse a resolución do teor literal seguinte:</p>
<p>«En Santiago de Compostela o vintesete de febreiro de mil novecentos noventa e sete. Por recibido neste xulgado o anterior escrito da demanda, documentos e poder debidamente verificada a súa suficiencia e copias simples, rexístrese no libro da súa clase, numérese e fórmese correspondente xuízo de menor contía, téndose como parte nel a Susana González Carril e no seu nome ó procurador Santiago Gómez Martín, representación que acredita coa copia de escritura de poder xeral para pleitos, que se lle devolverá, se é o caso, unha vez testemuñada en autos, entendéndose co referido procurador as sucesivas dilixencias no modo e forma previstos na lei.</p>
<p>Admítese a trámite a demanda, que se substanciará de conformidade co preceptuado polo artigo 680 e seguintes da Lei de axuizamento civil; entenderase dirixida esta fronte a Cristóbal Gómez Montero a quen, e dado o seu paradoiro descoñecido, será emprazado en legal forma para que, se lle conviñese, dentro do termo de dez días compareza nos autos por medio de avogado que o defenda e procurador que o represente, baixo apercibimento de que se non o verifica será declarado en situación legal de rebeldía procesual e que se dará por precluído o trámite de contestación.</p>
<p>Para que teña lugar, publíquense edictos no Diario Oficial de Galicia e taboleiro de anuncios do xulgado.</p>
<p>Contra esta resolución cabe recurso de reposición no prazo de tres días, que se interporá por escrito perante este xulgado».</p>
<p>E como consecuencia do ignorado paradoiro do demandado, Cristóbal Gómez Montero, esténdese o presente edicto para que sirva de cédula de notificación e emprazamento, en Santiago de Compostela o vintesete de febreiro de mil novecentos noventa e sete.</p>
<p>O/a secretario/a</p>
<p>Rubricado</p>
<p>2957</p>

