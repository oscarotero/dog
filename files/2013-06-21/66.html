---
date: '2013-06-21'
id: O3F2-070613-0006
page: 24425
number: 118
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA do 28 de maio de 2013 pola que se notifican acordos do Xurado de
  Expropiación de Galicia que fixan o prezo xusto de predios expropiados
  (expediente 2010005677 e outros).
range: Cédula
url: >-
  https://www.xunta.gal/dog/Publicados/2013/20130621/AnuncioO3F2-070613-0006_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), e dado que non foi posible practicar a notificación,</p>
    <h2>DISPOÑO:</h2>
    <p>1. Notificarlles mediante a presente cédula ás persoas que se relacionan no anexo os actos do Xurado de Expropiación de Galicia que se citan, das datas que nel se recollen.</p>
    <p>2. Contra estas resolucións, que esgotan a vía administrativa, as persoas interesadas poderán interpoñer o recurso potestativo de reposición ante o mesmo órgano que as ditou, no prazo dun mes contado desde o día seguinte ao da súa notificación ou publicación, de acordo co previsto nos artigos 116 e 117 da LRXPAC. As persoas interesadas poderán tamén interpoñer directamente o recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación, de conformidade cos artigos 10.1.i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición impide a interposición simultánea do recurso contencioso-administrativo, que non poderá interpoñerse ata que sexa resolto o recurso de reposición ou se entenda presuntamente desestimado. O texto íntegro do acordo referido na presente cédula está á disposición dos interesados nas dependencias do Xurado de Expropiación de Galicia, con enderezo no Edificio Administrativo de San Lázaro, s/n, Santiago de Compostela 15703.</p>
    <p>3. En consecuencia, para que conste e sirva de notificación ás persoas expropiadas, expido, asino e selo esta cédula.</p>
    <p>Santiago de Compostela, 28 de maio de 2013</p>
    <footer><p>Juan Carlos Argüello Fernández<br>Presidente do Xurado de Expropiación de Galicia</p></footer>
    <h2>ANEXO</h2>
    <p>Proxecto: 01001, reelectrificación de Irixioa. Expediente 5/2007 AT. TM Muras.</p>
    <p>Concello: Muras.</p>
    <p>Provincia: Lugo.</p>
    <p>Expropiante: Consellería de Innovación e Industria. Delegación Provincial de Lugo.</p>
    <p>Beneficiario: BEGASA.</p>
    <p>Acto notificado: acordo de fixación de prezo xusto.</p>
    <table>
     <tbody>
      <tr>
       <td>Persoa que se notifica</td>
       <td>Data do acto que se notifica</td>
       <td>Nº expediente</td>
       <td>Predio</td>
       <td>Prezo xusto (€)</td>
      </tr>
      <tr>
       <td>Jesús Villares Carballido
        Gumersindo Paz Gómez e irmáns
        Virginia García Fragio</td>
       <td>11.4.2013
        11.4.2013
        11.4.2013</td>
       <td>2010005677
        2010005682
        2010005684</td>
       <td>1 (LMT a CT A Igrexa)
        6
        8</td>
       <td>1.253,42
        167,77
        58,51</td>
      </tr>
     </tbody>
    </table>

