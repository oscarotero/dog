---
date: '2001-04-02'
id: 56F6
page: 4188
number: 65
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 26 de marzo de 2001, da Dirección Xeral de Persoal, pola que se
  fai pública a data do sorteo para determina-la composición dos tribunais que
  deberán xulga-los procedementos selectivos de ingreso e acceso ós corpos de
  profesores de ensino secundario e profesores técnicos de formación
  profesional.
range: Resolución
url: 'https://www.xunta.gal/dog/Publicados/2001/20010402/Anuncio56F6_gl.html'
---
<p>A base común 5, punto 3 da Orde do 8 de marzo de 2001 pola que se convocaban procedementos selectivos de ingreso e acceso ós corpos de profesores de ensino secundario e profesores técnicos de for</p>
<p>mación profesional establece que os tribunais que xulguen os procedementos de selección estarán constituídos por catro vocais designados por sorteo entre funcionarios do corpo e especialidade correspondente. Así mesmo, determínase que, no suposto de que non sexa posible designar tódolos vocais nas condicións anteriormente sinaladas, poderán designarse profesores doutros corpos, de igual ou superior grupo, ou doutras especialidades.</p>
<p>Resultando necesario facer pública a data e a hora en que terá lugar o sorteo público,</p>
<p>Esta dirección xeral</p>
<p>RESOLVE:</p>
<p>O sorteo para determina-los catro vocais e, se é o caso, os suplentes correspondentes que xulgarán os procedementos de ingreso e acceso ós corpos de profesores de ensino secundario e profesores técnicos de formación profesional terá lugar entre funcionarios de carreira do corpo e especialidade correspondente, en servicio activo en centros dependentes desta consellería o próximo día 23 de abril de 2001, ás 9 horas na sala B da Consellería da Presidencia, sita en San Caetano, s/n, Santiago de Compostela.</p>
<p>Naquelas especialidades que non haxa, alomenos, seis funcionarios de carreira en activo, os tribunais serán designados directamente pola Dirección Xeral de Persoal.</p>
<p>Santiago de Compostela, 26 de marzo de 2001.</p>
<p>Jaime García García</p>
<p>Director xeral de Persoal</p>

