---
date: '2001-04-02'
id: 56C2
page: 4144
number: 65
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 7 marzo de 2001 pola que se publica a equivalencia dos cursos de
  linguaxe administrativa galega feitos na Escola Galega de Administración
  Pública antes do ano 2000.
range: Orde
url: 'https://www.xunta.gal/dog/Publicados/2001/20010402/Anuncio56C2_gl.html'
---
<p>A Consellería de Educación e Ordenación Universitaria e a Escola Galega de Administración Pública asinaron o 28 de xuño de 1999 un convenio de colaboración para a realización conxunta de actividades formativas nas administracións públicas de Galicia, e o recoñecemento mutuo dos certificados que acrediten o coñecemento da linguaxe administrativa ou xurídica galegas. Este convenio foi modificado en decembro de 1999.</p>
<p>Co obxecto de darlle a axeitada publicidade ó devandito recoñecemento e ante as dúbidas que se lles presenta ós posuidores de certificacións expedidas pola Escola Galega de Administración Pública ata decembro de 1999, cómpre publica-lo recoñecemento expreso destas certificacións e a equivalencia cos deseñados pola Dirección Xeral de Política Lingüística. En consecuencia,</p>
<p>DISPOÑO:</p>
<p>Artigo único.-Declarar como equivalentes ó curso medio de linguaxe administrativa galega, deseñado pola Dirección Xeral de Política Lingüística, os seguintes cursos realizados na Escola Galega de Administración Pública con anterioridade ó ano 2000, e dirixidos ós diferentes grupos de persoal ó servicio das administracións públicas:</p>
<p>Cursos de linguaxe administrativa, cursos de linguaxe administrativa galega, cursos de linguaxe xurídica galega e cursos de linguaxe xurídica galega para asesores xurídicos da Xunta.</p>
<p>Santiago de Compostela, 7 de marzo de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

