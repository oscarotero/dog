---
date: '1997-04-21'
id: '5872'
page: 3715
number: 75
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 7 de marzo de 1997, da Secretaría Xeral e do Patrimonio da
  Consellería de Economía e Facenda, pola que se fan públicas as razóns que
  xustifican a utilización do procedemento de contratación directa no alugueiro
  dun local en Santiago de Compostela destinado á localización de dependencias
  da Comunidade Autónoma de Galicia.
range: Resolución
url: 'https://www.xunta.gal/dog/Publicados/1997/19970421/Anuncio5872_gl.html'
---
<p>En cumprimento do disposto no artigo 22.1º da Lei 3/1985, do 12 de abril, do patrimonio da Comunidade Autónoma e 55 do seu regulamento, e á vista das competencias que teño atribuídas conforme o Decreto 13/1997, do 23 de xaneiro, polo que se establece a estructura orgánica da Consellería de Economía e Facenda,</p>
<p>RESOLVO:</p>
<p>Facer público que, por razón da urxencia de dispor dun local e das limitacións do mercado inmobiliario, se xustifica, logo da fiscalización da Intervención Delegada da Consellería de Economía e Facenda e por proposta da Consellería de Presidencia e Administración Pública, a utilización do procedemento de contratación directa do alugueiro dun inmoble sito na rúa dos Feáns, 5, de Santiago de Compostela, para a localización de dependencias administrativas da Comunidade Autónoma de Galicia.</p>
<p>Santiago de Compostela, 7 de marzo de 1997.</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>
<p>2046</p>

