---
date: '2014-07-10'
id: G1096-010714-0004
page: 30807
number: 130
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 23 de xuño de 2014 pola que se notifica a resolución da imposición
  dunha segunda multa coercitiva derivada do expediente IU1/30/2011, devolta
  polo servizo de Correos por resultar a súa destinataria ausente na
  repartición.
range: Cédula
url: >-
  https://www.xunta.gal/dog/Publicados/2014/20140710/AnuncioG1096-010714-0004_gl.html
---
<p>A directora da Axencia de Protección da Legalidade Urbanística ditou, o día 16 de abril de 2014, resolución pola que se lle impón a Construcciones Alborelle, S.L. unha segunda multa coercitiva derivada do expediente de reposición da legalidade urbanística IU1/30/2011, que foi incoado polas obras consistentes na parcelación urbanística, construción de dúas vivendas e dúas piscinas, realizadas sen autorización urbanística autonómica, no lugar de Alborelle, s/n, parroquia de Soñeiro, no concello de Sada, provincia da Coruña.</p>
    <p>Ao non poderse realizar a notificación persoal desta resolución ao citado interesado, mediante esta cédula e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle á interesada a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da resolución que se lle notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra esta resolución, que pon fin á vía administrativa, o interesado poderá interpoñer recurso de reposición no prazo dun mes, contado a partir do día seguinte a aquel en que se teña producido a notificación, ante a directora da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva, sendo motivo de inadmisión a reiteración das mesmas razóns que se esgrimiron ou puideron esgrimirse fronte á resolución da cal este acordo é un mero acto de execución.</p>
    <p>No caso de non exercer o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1º, regra terceira, da Lei 29/1998, do 13 de xullo, reguladora da xurisdición contencioso-administrativa.</p>
    <p>Para que conste e lle sirva de notificación á citada interesada, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 23 de xuño de 2014</p>
    <footer><p>María Martínez Allegue<br>Directora da Axencia da Protección da Legalidade Urbanística</p></footer>

