---
date: '1995-11-14'
id: 5D3E
page: 8
number: 218
agency: CONCELLO DE SARRIA
section: VI. ANUNCIOS
title: >-
  Bases para a provisión, mediante concurso, de tres prazas de operarios
  laborais fixos.
range: Bases
url: 'https://www.xunta.gal/dog/Publicados/1995/19951114/Anuncio5D3E_gl.html'
---
<p>1.-Obxecto da convocatoria.</p>
<p>1.1.-Constitúe o obxecto da convocatoria a provisión fixa en réxime de dereito laboral, polo sistema de concurso, de tres prazas de operarios, incluídas na oferta pública de emprego do ano 1995 do Concello de Sarria.</p>
<p>1.2.-O procedemento de selección dos aspirantes será o de concurso, segundo o baremo que figura no anexo I desta convocatoria.</p>
<p>2.-Lexislación aplicable.</p>
<p>O presente concurso rexerase polo establecido na Lei 7/1985, do 2 de abril; Real decreto 781/1986, do 18 de abril; Lei 30/1984, do 2 de agosto; Real decreto 896/1991, do 7 de xuño; Real decreto 364/1995, do 10 de marzo; Real decreto lexislativo 1/1995, do 2 de marzo, polo que se aproba o texto refundido da Lei do Estatuto de traballadores, acordo básico muncipal para o persoal do Concello de Sarria, aprobado polo Concello Pleno, en sesión do 31 de outubro de 1991, e demais disposicións que resulten de aplicación.</p>
<p>3.-Características das prazas.</p>
<p>O cometido funcional das prazas é o exercicio propio delas, de acordo coa titulación esixida e concretamente aquelas como: conservación, reparación e mantemento das dependencias municipais, do servicio de iluminación pública, rede de sumidoiros, limpeza, instalacións deportivas municipais, así como aqueloutras que determine en cada momento o propio concello.</p>
<p>4.-Requisitos dos candidatos.</p>
<p>O que desexe tomar parte nesta convocatoria deberá reuni-los seguintes requisitos:</p>
<p>a) Ser español, ou cidadán membro dun estado da Comunidade Europea, nos termos da lei 17/1993, de 23 de decembro.</p>
<p>b) Ter capacidade de obrar conforme o disposto no Código Civil.</p>
<p>c) Ter cumplidos 18 anos de idade e non exceder daquela en que falten menos de 10 anos para a xubilación forzosa por idade, sen prexuízo da compensación dos servicios prestados anteriormente, se así se acreditase.</p>
<p>d) Estar en posesión do certificado de escolaridade, dun título equivalente ou superior, ou en condicións de obtelo na data en que remate o prazo de presentación de instancias.</p>
<p>e) Non padecer enfermidade ou defecto físico que impida o desenvolvemento das correspondentes funcións.</p>
<p>f) Non ter sido separado, mediante expediente disciplinario, do servicio ó Estado, comunidades autónomas ou entidades locais, nin acharse inhabilitado para o servicio das funcións públicas.</p>
<p>Tódolos requisitos anteriormente relacionados deberán posuílos os aspirantes no momento de remata-lo prazo de presentación de instancias, e deberán manterse estas durante todo o preceso selectivo ata o momento da formalización do contrato.</p>
<p>Quen obteña praza obxecto desta convocatoria estará suxeito ó réxime de incompatibilidades que determinen as disposicións vixentes.</p>
<p>5.-Solicitudes.</p>
<p>5.1.-Os que desexen tomar parte no concurso deberán presentar-la súa solicitude en modelo oficial que se lles facilitará na oficina rexistro deste concello.</p>
<p>5.2.-Para ser admitido ó concurso bastará con que os aspirantes manifesten na súa solicitude de participación que reúnen todas e cada unha das condicións esixidas na base 4ª, referidas sempre á data de expiración do prazo de presentación de instancias.</p>
<p>A autoridade convocante, por si ou por proposta do presidente do tribunal, deberá dar conta ós órganos competentes das inexactitudes ou fasidades en que puidesen incorre-los aspirantes, para os efectos procedentes.</p>
<p>5.3.-As instancias irán dirixidas ó alcalde presidente e irán acompañadas do xustificante acreditativo</p>
<p>de que se ingresaron na depositaría municipal os dereitos de exame, así como dos documentos xustificativos dos méritos alegados conforme o baremo establecido no anexo I das presentes bases.</p>
<p>A falta de acreditación dos méritos alegados determinará a súa imposibilidade de valoración.</p>
<p>5.4.-Dereitos de exame:</p>
<p>Os solicitantes, para poderen participar no correspondente proceso selectivo, deberán ingresar na depositaría municipal deste concello a cantidade de 2.000 pesetas, en concepto de dereito de exame.</p>
<p>5.5.-Lugar de presentación:</p>
<p>As solicitudes presentaranse na oficina de rexistro deste concello. Tamén poderán presentarse as instancias e aboa-los dereitos de exame na forma prevista no Art. 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>5.6.-Prazo de presentación:</p>
<p>O prazo de presentación de instancias será de 20 días naturais, contados a partir do seguinte ó da publicación do extracto desta convocatoria no Boletín Oficial del Estado.</p>
<p>6.-Lista de admitidos e excluídos:</p>
<p>Expirado o prazo de presentación de solicitudes, o alcalde dictará resolución, no prazo máximo dun mes, declarando aprobada a lista de admitidos e excluídos, cos nomes, apelidos e número do DNI. A mencionada resolución publicarase no BOP e no taboleiro de edictos da corporación, indicando as causas de exclusión, e concedéndose un prazo de dez días hábiles para efectos de reclamacións ou solicita-la rectificación de erros que se puidesen producir; entenderase a lista elevada a definitiva no caso de que non se producisen reclamacións no prazo indicado.</p>
<p>7.-Comezo de desenvolvemento do concurso.</p>
<p>Cunha antelación de alomenos 15 días, plublicarase no taboleiro de edictos da corporación e no BOP a relación definitiva de concursantes, a composición do tribunal e lugar, día e hora en que se procederá á cualificación dos méritos.</p>
<p>8.-Tribunal cualificador.</p>
<p>O tribunal cualificador estará constituído da seguinte forma:</p>
<p>-Presidente: o da corporación ou menbro dela en quen delegue.</p>
<p>-Vocais:</p>
<p>Concelleiro delegado de obras.</p>
<p>Un representante da Comunidade Autónoma.</p>
<p>Un representante do personal do concello, de titulación igual ou superior á esixida para as prazas obxecto desta convocatoria, designado por proposta dos delegados de persoal.</p>
<p>-O secretario do concello, quen así mesmo actuará como secretario do tribunal.</p>
<p>Para cadanseu membro do tribunal designarase un suplente.</p>
<p>A totalidade dos membros deberán posuír un nivel de titulación igual ou superior á esixida para ocupa-las prazas obxecto da convocatoria.</p>
<p>Os membros de tribunal deberanse abster de formar parte del e intervir cando concorra algunha das causas previstas nos artigos 28 da Lei 30/1992, e poderán ser recusados baseándose nos mesmos motivos e de conformidade co procedemento previsto no artigo 29 da mesma lei.</p>
<p>O tribunal non poderá constituirse nin actuar sen a asistencia de máis da metade dos seus membros, titulares ou suplentes, indistintamente.</p>
<p>Os membros do tribunal terán dereito ó abonamento das indemnizacións pola asistencia como membros del, de conformidade co previsto no Real decreto 236/1988, do 4 de marzo, e demais normativas de actualización das contías que se establecen no anexo IV do citado decreto.</p>
<p>A resolución do tribunal vincula á Administración, sen prexuízo de que esta, se e o caso, poida proceder á súa revisión, conforme o previsto nos artigos 102 e seguintes la Lei de réxime xurídico das administracións públicas de do procedemento administrativo común.</p>
<p>Contra as resolucións e actos do tribunal, e os de trámite que impidan continua-lo procedemento ou produzan indefensión, poderá interpoñerse recurso ordinario ante o alcalde presidente do concello.</p>
<p>O nomeamento das persoas que integrarán o tribunal cualificador realizarase por resolución da alcaldía.</p>
<p>9.-Cualificación de méritos.</p>
<p>No lugar, día e hora sinalados, o tribunal cualificará ós concursantes en función dos méritos alegados, e debidamente xustificados polos aspirantes e formará a relación en función das puntuacións totais obtidas por cada concursante.</p>
<p>Os méritos non xustificados non serán valorados.</p>
<p>O resultado farase público o mesmo día en que se acorde e será exposto no taboleiro de edictos da corporación.</p>
<p>10.-Lista de aprobados e proposta do tribunal cualificador.</p>
<p>Una vez rematada a cualificación dos aspirantes, o tribunal fará pública a relación de aprobados, por orde de puntuación, cun número que non poderá exceder, en ningún caso, ó de prazas convocadas.</p>
<p>A orde de colocación dos aspirantes, na lista de aprobados, establecerase de maior a menor puntuación. Os casos de empate resolveranse atendendo á maior idade dos aspirantes.</p>
<p>O tribunal, concluída a cualificación e formada a relación de aprobado, elevará á alcaldía, proposta dos candidatos para a formalización dos contratos, que</p>
<p>en ningún caso poderá exceder do número de prazas convocadas.</p>
<p>Ó propio tempo remitirá, á dita autoridade, a acta da sesión.</p>
<p>11.-Presentación de documentos.</p>
<p>11.1.-Xustificación dos requisitos:</p>
<p>Con carácter previo á formalización do contrato, os aspirantes seleccionados deberán presentar na oficina rexistro deste concello os documentos seguintes acreditativos de que reúnen os requisitos esixidos na convocatoria:</p>
<p>a) Fotocopia do DNI, que deberá presentarse acompañado do orixinal para a súa compulsa.</p>
<p>b) Copia autenticada ou fotocopia, que deberá presentar acompañada do orixinal para a súa compulsa, do título académico esixido na presente convocatoria, ou certificación académica dos estudios realizados e xustificante de ter aboados os dereitos para a súa expedición.</p>
<p>c) Certificado médico acreditativo de non padecer enfermidade ou defecto físico que impida o desempeño do posto de traballo de que se trata, que haberá de ser expedido polos servicios médicos da delegación provincial da Consellería de Sanidade.</p>
<p>d) Certificado de antecedentes penais.</p>
<p>e) Declaración xurada de non ter sido separado do servicio de calquera das administracións públicas nin estar inhabilitado no exercicio da función pública por sentencia firme.</p>
<p>Os que tivesen a condición de funcionarios públicos estarán exentos de xustificaren as condicións e requisitos xa acreditados para obteren o seu anterior nomeamento, debendo prestar unicamente certificación do ministerio ou organismo do que dependan, acreditando a súa condición e demais circunstancias que consten no seu expediente persoal.</p>
<p>O prazo de presentación dos anteriores documentos será de vinte días naturais, a partir do seguinte ó da publicación de seleccionados no taboleiro de anuncios do concello.</p>
<p>Dentro do prazo indicado, e agás os casos de forza maior, non presentasen a documentación esixida, ou dela se deducise que carecen dalgún dos requisitos esixidos, non poderán ser nomeados, quedando anuladas tódalas súas actuacións e sen prexuízo das responsabilidades en que puidesen incorrer por falsidade nas súas solicitudes de participación.</p>
<p>12.-Adquisición da condición de persoal fixo.</p>
<p>O alcalde do Consello de Sarria formalizará os contratos cos aspirantes que, incluídos na proposta de candidatos proposta polo tribunal, presentasen a documentación esixida na convocatoria. Ata que se formalicen estes e se incorporen ós postos de traballo correspondentes, os aspirantes non terán dereito a percepción económica ningunha.</p>
<p>Os contratos terán o carácter de indefinidos, co período de proba correspondentes. Transcorrido o devandito período de proba, o persoal que o supere satisfactoriamente adquirirá a condición de persoal laboral fixo.</p>
<p>ANEXO I</p>
<p>Baremo para o concurso de méritos.</p>
<p>1.-Por cada ano de servicios efectivamente prestados neste concello e nos seus organismos autónomos, ata a data de remate da presentación de instancias, nas funcións propias ou semellantes ás prazas que se convocan: 0,60 puntos por ano completo; valoraranse as fraccións inferiores ó ano en 0,05 puntos por mes, sen que o total poida exceder, en todo caso de 3 puntos.</p>
<p>2.-Por cada ano de servicios prestados na empresa privada ou outra Administración pública: 0,50 puntos por ano completo; valoraranse as fraccións inferiores ó ano en 0,04 puntos por mes, sen que o total poida exceder, en todo caso, de 2 puntos.</p>
<p>O DIARIO OFICIAL DE GALICIA</p>
<p>VÉNDESE:</p>
<p>NA CORUÑA:EN PONTEVEDRA:</p>
<p>Na librería Arenas, Cantón Grande, 21En Luís Paredes Rey, rúa Benito Corbal, 1.</p>
<p>Na librería Inoa, Federico Tapia, 55.Na librería Gonzalo Rey, rúa Benito Corbal, 29.</p>
<p>EN FERROL:</p>
<p>Na librería Central Librera, rúa Dolores, 2 e 4.EN SANTIAGO DE COMPOSTELA:</p>
<p>Na librería Egea, rúa Sol, 74.Nos edificios administrativos de San Caetano,</p>
<p>edificio central, planta baixa, rexistro xeral.</p>
<p>EN LUGO:Na librería Toral, Cantón do Toural, 7.</p>
<p>Na librería Souto, praza de España, 14.Na papelería Xaquín, Rúa Nova de Abaixo, 10.</p>
<p>EN OURENSE:</p>
<p>En Aníbal e Hijos, S.L., Avda. da Habana, 65.EN VIGO:</p>
<p>No quiosco «La Viuda», rúa Lamas Carvajal, 46.En Librería Colón, rúa Colón, 22.</p>
<p>3.-Pola posesión do permiso de conducir da clase C1 ou superior: 2 puntos.</p>
<p>4.-Pola posesión de titulacións académicas diferentes á esixida para a convocatoria e que se consideren relevantes para a praza á que se opta, que valorará o tribunal: ata un máximo de 1,5 puntos.</p>
<p>5.-Cursos, xornadas e actividades desenvolvidas en colaboración con organismos oficiais e que posúan relación coas funcións que se van desenvolver: 0,75 puntos por cada un, ata un máximo de 1,5 puntos.</p>
<p>Os méritos a que se fai referencia neste baremo deberán posuírse na data en que remata o prazo de presentación de instancias, e computaranse, en calquera caso, ata dita data.</p>
<p>Os ditos méritos acreditaranos os interesados mediante certificacións, copias autenticadas da titulación ou calquera outro documento que probe fidedignamiente a súa posesión.</p>
<p>Sarria, 26 de setembro de 1995.</p>
<p>O alcalde</p>
<p>Rubricado</p>

