---
date: '1995-11-14'
id: 5CBA
page: 8
number: 218
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 6 de novembro de 1995 pola que se anuncia a celebración dunhas
  xornadas sobre o futuro do Estado autonómico.
range: Resolución
url: 'https://www.xunta.gal/dog/Publicados/1995/19951114/Anuncio5CBA_gl.html'
---
<p>1. Obxecto.</p>
<p>Os días 4 e 5 de decembro de 1995 terán lugar, na Aula de Cultura de Caixa Galicia, en Santiago de Compostela, unhas xornadas sobre o futuro do Estado autonómico, patrocinadas pola Fundación Caixa Galicia.</p>
<p>O obxectivo destas xornadas é analizar en profundidade o desenvolvemento, desde a súa creación, do Estado das autonomías, e á vista deste estudio tratar de establecer un diagnóstico sobre o seu horizonte.</p>
<p>2. Contido.</p>
<p>No curso das citadas xornadas abordaranse, entre outras, as seguintes materias:</p>
<p>-Competencias de execución das comunidades autónomas.</p>
<p>-Os Länder e o dereito europeo.</p>
<p>-Funcionalidade do principio de cooperación.</p>
<p>-Execución do dereito estatal polos Länder.</p>
<p>-O consello económico e social.</p>
<p>-Mecanismos de cooperación no Estado Federal alemán.</p>
<p>-O senado territorial.</p>
<p>-Administración única.</p>
<p>3. Destinatarios.</p>
<p>Persoal funcionario dos grupos A e B de calquera das administracións públicas galegas, e interesados en xeral.</p>
<p>4. Desenvolvemento e duración.</p>
<p>As xornadas abriranse o luns, día 4 de decembro, ás 9.30 horas, e rematarán na tarde do martes, día 5 de decembro.</p>
<p>5. Inscrición.</p>
<p>-Prazo: remata o mércores, día 29 de novembro de 1995.</p>
<p>-Lugar de presentación: Secretaría das Xornadas, r/ Hórreo, 19-local 22. Tfno. e telefax nº 58 94 75.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán de quedaren prazas baldeiras, coa condición de que se cumpran os requisitos xerais antes indicados.</p>
<p>A partir do 30 de novembro, os peticionarios poderán obter confirmación da súa posible admisión, chamando por teléfono en días laborables, de 11 a 12.30 horas, ó seguinte número: (981) 58 94 75, ou ben consultando a lista de admitidos que se expoñerá no taboleiro de anuncios da EGAP 24 horas despois do remate do prazo de presentación de solicitudes.</p>
<p>6. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a estas, e expresarase neste documento a natureza da actividade e as datas da súa realización.</p>
<p>Santiago de Compostela, 6 de novembro de 1995.</p>
<p>Xaime Rodríguez-Arana Muñoz</p>
<p>Director da Escola Galega de Administración Pública</p>
<p>9507422</p>

