---
date: '1995-11-14'
id: 5CF6
page: 8
number: 218
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 9 de novembro de 1995, da Secretaría Xeral da Consellería de
  Xustiza, Interior e Relacións Laborais, pola que se anuncia a licitación polo
  sistema de procedemento aberto, mediante concurso público e trámite de
  urxencia, para a adquisición dun mínimo de 125 terminais de radiomensaxería ou
  buscapersoas con destino a órganos xudiciais de Galicia e clínicas
  médico-forenses.
range: Resolución
url: 'https://www.xunta.gal/dog/Publicados/1995/19951114/Anuncio5CF6_gl.html'
---
<p>Obxecto do contrato: Compra dun mínimo de 125 terminais de radiomensaxería ou buscapersoas (baseado no RDS da Radio Galega) con destino a órganos xudiciais de Galicia e clínicas médico-forenses de</p>
<p>xeito que cos ditos terminais poderá recibirse unha mensaxe alfanumérica case instantaneamente en calquera punto de Galicia. Así mesmo, poderánse almacenar ditas mensaxes e envorcalas sobre un ordenador persoal ou unha impresora a través dun conector disposto a tal efecto.</p>
<p>Orzamento: 6.500.000 de pesetas, IVE incluído</p>
<p>Prazo de execución: 15 días a partir da adxudicación.</p>
<p>Forma de adxudicación: procedemento aberto, mediante concurso público, polo trámite de urxencia.</p>
<p>Documentos de interese para os licitadores: o prego de cláusulas administrativas e prescricións técnicas e demais documentación complementaria estarán á disposición dos interesados na Secretaría Xeral da Consellería de Xustiza, Interior e Relacións Laborais, os días e horas hábiles de oficina, durante o prazo de presentación das proposicións, sita no complexo administrativo de San Caetano, edificio nº 5, 3ª planta, Santiago de Compostela, teléfono (981) 54 45 17.</p>
<p>Fianza provisional: 130.000 ptas.</p>
<p>Fianza definitiva: 260.000 ptas.</p>
<p>Modelo de proposición: a proposición económica axustarase estrictamente ó modelo que se lle xunta ó anexo ó prego de cláusulas administrativas particulares.</p>
<p>Prazo e lugar para a presentación de proposicións: as proposicións terán que presentarse en sobres pechados, lacrados e asinados no rexistro xeral da Consellería de Xustiza, Interior e Relacións Laborais, sito no complexo administrativo de San Caetano, edificio nº 5, 3ª planta, Santiago de Compostela, antes das catorce horas (14) do décimo terceiro día natural contado desde o seguinte ó da publicación desta resolución no DOG.</p>
<p>Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da Consellería de Xustiza, Interior e Relacións Laborais, sita no complexo administrativo de San Caetano, edificio nº 5, 3º planta, Santiago de Compostela, ás doce (12) horas do cuarto día natural contado desde o seguinte a aquel no que se remate o prazo de presentación das ofertas. No caso de que o dito día coincida en sábado ou festivo a apertura de proposicións terá lugar o día hábil seguinte.</p>
<p>Documentación que deberán achega-los licitadores: deberán achega-los documentos sinalados no prego de cláusulas administrativas particulares.</p>
<p>Anuncios: o pagamento de anuncios do presente concurso será por conta do adxudicatario.</p>
<p>Santiago de Compostela, 9 de novembro de 1995.</p>
<p>P.D. (Orde do 13-12-1993)</p>
<p>José Antonio Álvarez Vidal</p>
<p>Secretario xeral da Consellería de Xustiza, Interior e Relacións Laborais</p>
<p>95-7424</p>

