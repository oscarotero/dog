---
date: '2001-07-03'
id: ABBE
page: 8
number: 128
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 25 de xuño de 2001, da Secretaría Xeral de Investigación e
  Desenvolvemento, pola que se adxudican as bolsas para a realización de
  prácticas no Centro de Supercomputación de Galicia para titulados
  universitarios en informática e titulados de formación profesional de segundo
  grao das especialidades/familias profesionais de informática, convocadas por
  Orde do 30 de abril de 2001 (Diario Oficial de Galicia do 4 de maio).
range: Resolución
url: 'https://www.xunta.gal/dog/Publicados/2001/20010703/AnuncioABBE_gl.html'
---
<p>A orde da Consellería da Presidencia e Administración Pública do 30 de abril de 2001 (DOG do 4 de maio) aproba as bases que rexerán a convocatoria de bolsas para a realización de prácticas no Centro de Supercomputación de Galicia para titulados universitarios en informática e titulados de formación profesional de segundo grao das especialidades/familias profesionais de informática correspondentes ás accións do programa de promoción xeral da investigación do PGIDT e prevé a concesión das citadas bolsas.</p>
<p>Na súa virtude, de acordo co establecido nas bases da convocatoria e atendendo a proposta elaborada pola correspondente comisión de selección, esta consellería</p>
<p>RESOLVE:</p>
<p>Primeiro.-Declarar desertas as tres bolsas para titulados universitarios en informática convocadas no punto primeiro da orde, por non terse presentado ningunha solicitude da titulación requirida.</p>
<p>Segundo.-Concederlles bolsas para realizar prácticas no Centro de Supercomputación de Galicia ós técnicos especialistas de FP2 das especialidades de Informática que se relacionan no anexo I desta resolución.</p>
<p>Terceiro.-As bolsas relacionadas no anexo I desta resolución abranguen desde o 15 de xuño de 2001 ó 31 de maio de 2002 e os pagamentos faranse conforme o establecido nas bases da convocatoria.</p>
<p>Cuarto.-Para os efectos de posibles renuncias, de conformidade co establecido no parágrafo quinto da base oitava da orde de convocatoria e de acordo coa proposta da comisión, esta secretaría xeral procederá, se é o caso, en función dos créditos remanentes, a adxudica-la devandita axuda a outros candidatos tendo en conta a lista de suplentes que se indica no anexo II desta resolución e pola mesma orde en que se citan.</p>
<p>Quinto.-A inobservancia por parte dos beneficiarios de calquera das bases establecidas na orde de convocatoria suporá a perda do dereito a percibi-la subvención correspondente.</p>
<p>Sexto.-Contra esta resolución, poderán os interesados interpoñer recurso de reposición ante o mesmo órgano no prazo dun mes, contado a partir do día seguinte ó da publicación desta resolución no Diario Oficial de Galicia. De non estima-la interposición deste recurso, poderán interpoñer recurso contencioso-administrativo ante a Sala do Contencioso-administrativo do Tribunal Superior de Xustiza de Galicia, no prazo de dous meses contados a partir do día seguinte ó da publicación desta resolución no Diario Oficial de Galicia.</p>
<p>Disposición derradeira</p>
<p>Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 25 de xuño de 2001.</p>
<p>P.D. (Orde 30-4-2001, DOG do 4 de maio)</p>
<p>Miguel A. Ríos Fernández</p>
<p>Secretario xeral de Investigación e Desenvolvemento</p>
<p>ANEXO I</p>
<p>Bolsas concedidas</p>
<table><tbody><tr><td></td></tr>
<tr><td>Solicitante</td><td>DNI</td></tr>
<tr><td></td></tr>
</tbody></table>
<table><tbody><tr><td>Vilariño Figueira, José Manuel</td><td>34892496R</td></tr>
<tr><td>Aldao Cores, Borja</td><td>36073901B</td></tr>
<tr><td>Fernández Rodríguez, Emilio</td><td>34983099F</td></tr>
</tbody></table>
<p>ANEXO II</p>
<p>Relación de suplentes</p>
<table><tbody><tr><td></td></tr>
<tr><td>Orde</td><td>Solicitante</td><td>DNI</td></tr>
<tr><td></td></tr>
</tbody></table>
<table><tbody><tr><td>1</td><td>Rodríguez Álvarez, Víctor Manuel</td><td>36156875R</td></tr>
<tr><td>2</td><td>Vilariño López, Ana Belén</td><td>15378646H</td></tr>
<tr><td>3</td><td>Maciñeiras Cedrón, Pedro José</td><td>33318899H</td></tr>
<tr><td>4</td><td>Sieira Otero, Teresa</td><td>52455144X</td></tr>
<tr><td>5</td><td>Fernández Macía, Joaquín</td><td>71507119G</td></tr>
<tr><td>6</td><td>Enríquez Fernández, Elvira</td><td>71509861D</td></tr>
<tr><td>7</td><td>Preciado García, Marta</td><td>52495186D</td></tr>
</tbody></table>

