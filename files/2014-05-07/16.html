---
date: '2014-05-07'
id: G2347-150414-0002
page: 20786
number: 86
agency: Xulgado do Social número 4 da Coruña
section: V. Administración de xustiza.
title: EDICTO (22/2012).
range: Edicto
url: >-
  https://www.xunta.gal/dog/Publicados/2014/20140507/AnuncioG2347-150414-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 22/2012 por instancia de Emilio Bras Lema contra Instalaciones Eléctricas Berrocal, S.L. e o Fondo de Garantía Salarial, sobre reclamación de cantidade, nos cales se ditou sentenza o 7.4.2014 que, copiada nos particulares necesarios, di así:</p>
    <p>«Resolución:</p>
    <p>Estímase a demanda formulada por Emilio Bras Lema fronte a Instalaciones Eléctricas Berrocal, S.L., con intervención do Fogasa e, en consecuencia, condénase a empresa Instalaciones Eléctricas Berrocal, S.L. a aboar ao demandante a cantidade de cinco mil trescentos setenta e dous euros con sesenta e dous céntimos de euro (5.372,62 euros).</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Instalaciones Eléctricas Berrocal, S.L. expido e asino a presente.</p>
    <p>A Coruña, 15 de abril de 2014</p>
    <footer><p>A secretaria xudicial</p></footer>

