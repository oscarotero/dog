---
date: '2014-05-07'
id: CA01-230414-0001
page: 20801
number: 86
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 23 de abril de 2014, da Subdirección Xeral de Auditoría de Fondos
  Comunitarios e Subvencións, sobre notificación por comparecencia para a
  entrega dun informe definitivo de control financeiro sobre unha subvención
  percibida por un beneficiario.
range: Anuncio
url: >-
  https://www.xunta.gal/dog/Publicados/2014/20140507/AnuncioCA01-230414-0001_gl.html
---
<p>A Intervención Xeral da Comunidade Autónoma de Galicia, en execución do Plan de control financeiro 2013, aprobado de conformidade co disposto no artigo 107 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia (DOG núm. 214, do 5 de novembro), e de acordo co previsto no artigo 94 do dito texto e no artigo 42 da Lei 9/2007, do 13 de xuño, de subvencións de Galicia (DOG núm. 121, do 25 de xuño), está realizando un control financeiro a Chupetes Galicia, S.L., en relación coa subvención percibida (TR347D2008 contratación indefinida mozos desempregados), cofinanciada polo Fondo Social Europeo.</p>
    <p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, mediante o presente anuncio faise saber:</p>
    <p>1. Que, intentada a notificación do informe definitivo de control financeiro a Chupetes Galicia, S.L., non foi posible practicala.</p>
    <p>2. Que, por medio do presente anuncio se pon de manifesto que Chupetes Galicia, S.L. ou persoas debidamente autorizadas deberán comparecer no prazo de dez días contados desde o seguinte ao da publicación deste no Diario Oficial de Galicia, nas oficinas da Subdirección Xeral de Auditoría de Fondos Comunitarios e Subvencións, sita no Edificio San Caetano, s/n, bloque nº 3 (Intervención Xeral da Comunidade Autónoma-Consellería de Facenda), de luns a venres, das 9.00 ás 14.00 horas, co obxecto de facerlles entrega do informe definitivo de control financeiro efectuado a Chupetes Galicia, S.L. </p>
    <p>3. Que, se rematado o prazo sinalado non comparecesen, a notificación entenderanse producida para todos os efectos legais desde o día seguinte ao do vencemento do prazo para comparecer.</p>
    <p>Santiago de Compostela, 23 de abril de 2014</p>
    <footer><p>Jacinto Álvarez Somoza<br>Subdirector xeral de Auditoría de Fondos Comunitarios e Subvencións</p></footer>

