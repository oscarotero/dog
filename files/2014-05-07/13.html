---
date: '2014-05-07'
id: G0003-240414-0002
page: 20780
number: 86
agency: Servizo Galego de Saúde
section: IV. Oposicións e concursos.
title: >-
  ANUNCIO do 9 de abril de 2014, da Xerencia de Xestión Integrada de Ourense,
  Verín e O Barco de Valdeorras, polo que se procede a darlle publicidade á
  resolución da mesma data pola que se convocan para a súa provisión, polo
  procedemento de avaliación colexiada, determinados postos vacantes de persoal
  licenciado sanitario.
range: Anuncio
url: >-
  https://www.xunta.gal/dog/Publicados/2014/20140507/AnuncioG0003-240414-0002_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica dos servizos centrais do Servizo Galego de Saúde, modificado polo Decreto 111/2013, do 4 de xullo (DOG nº 140, do 24 de xullo), e na Orde do 28 de setembro de 2011 (DOG nº 188, do 30 de setembro), pola que se desenvolve a estrutura organizativa de Xestión Integrada de Ourense, Verín e O Barco de Valdeorras, así como na Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Anunciar a convocatoria para cubrir, polo procedemento de avaliación colexiada, os postos de persoal licenciado sanitario que se relacionan no anexo desta resolución.</p>
    <p>As bases íntegras da citada convocatoria estarán expostas nos taboleiros de anuncios do complexo hospitalario e na páxina web do Sergas (www.sergas.es).</p>
    <p>As solicitudes e a documentación anexa que conteña a xustificación dos requisitos e méritos alegados deberán presentarse no Rexistro Xeral da Xerencia de Xestión Integrada, sito no Edificio Administrativo, planta baixa, dirixidas á xerente de Xestión Integrada, no prazo de quince (15) días hábiles contados desde o seguinte ao da publicación do anuncio desta convocatoria no Diario Oficial de Galicia.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Ourense, 9 de abril de 2014</p>
    <footer><p>Eloína Núñez Masid<br>Xerente de Xestión Integrada de Ourense, Verín e O Barco de Valdeorras</p></footer>
    <h2>ANEXO</h2>
    <p>Denominación do posto: xefe/a do Servizo de Cirurxía Xeral e do Aparello Dixestivo.</p>
    <p>Número de vacantes: 1.</p>
    <p>Denominación do posto: xefe/a do Servizo de Uroloxía.</p>
    <p>Número de vacantes: 1.</p>
    <p>Denominación do posto: xefe/a do Servizo de Pediatría.</p>
    <p>Número de vacantes: 1.</p>
    <p>Denominación do posto: xefe/a da Sección de Xinecoloxía.</p>
    <p>Número de vacantes: 1.</p>
    <p>Denominación do posto: xefe/a da Sección de Obstetricia.</p>
    <p>Número de vacantes: 1.</p>
    <p>Denominación do posto: xefe/a da Sección de Cirurxía Xeral e do Aparello Dixestivo.</p>
    <p>Número de vacantes: 1.</p>

