---
date: '2018-01-17'
id: G0424-281217-0025
page: 3517
number: 12
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 27 de decembro de 2017 pola que se establecen as bases
  reguladoras para a concesión, en réxime de concorrencia competitiva, das
  axudas encamiñadas á habilitación e mellora de infraestruturas dos parques
  empresariais da Comunidade Autónoma de Galicia, e se procede á súa
  convocatoria para o ano 2018 (código do procedemento IN519B).
range: Orde
url: >-
  https://www.xunta.gal/dog/Publicados/2018/20180117/AnuncioG0424-281217-0025_gl.html
---
<p>BDNS (Identif.): 380709.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Beneficiarios</em></p>
    <p>Concellos da Comunidade Autónoma de Galicia. As solicitudes poderanse presentar individualmente ou de forma conxunta baixo calquera fórmula (agrupación, asociación, mancomunidade, fusión ou calquera outra similar).</p>
    <p>Segundo. <em>Obxecto</em></p>
    <p>Mellora dos servizos e o acondicionamento de infraestruturas existentes ou de nova incorporación, co fin de que as empresas radicadas nos parques empresariais de Galicia poidan dispoñer de condicións máis competitivas para desenvolveren a súa actividade económica. </p>
    <p>Terceiro. <em>Bases reguladoras</em></p>
    <p>Orde do 27 de decembro de 2017 pola que se establecen as bases reguladoras para a concesión, en réxime de concorrencia competitiva, das axudas encamiñadas á habilitación e mellora de infraestruturas dos parques empresariais da Comunidade Autónoma de Galicia, e se procede á súa convocatoria para o ano 2018 (código do procedemento IN519B).</p>
    <p>Publicadas no <em>Diario Oficial de Galicia</em>. </p>
    <p>Cuarto. <em>Contía</em></p>
    <p>Importe total da convocatoria: 5.845.000,00 €.</p>
    <p>Intensidade das axudas: </p>
    <p>– Con carácter xeral: 80 % do importe total considerado como subvencionable, cun máximo de 120.000,00 € por solicitude.</p>
    <p>– Para as solicitudes conxuntas, a contía porcentual máxima incrementarase nun 15 % con respecto ao caso xeral, cun máximo de 180.000,00 € por solicitude.</p>
    <p>Quinto. <em>Prazo de presentación de solicitudes</em></p>
    <p>Desde o día seguinte ao da publicación da Orde do 27 de decembro de 2017 no <em>Diario Oficial de Galicia</em> ata o 28 de febreiro de 2018.</p>
    <p>Sexto. <em>Outros datos</em></p>
    <p>Poderase anticipar ata o 25 % do importe da subvención concedida.</p>
    <p>Santiago de Compostela, 27 de decembro de 2017</p>
    <footer><p>Francisco Conde López<br>Conselleiro de Economía, Emprego e Industria</p></footer>

