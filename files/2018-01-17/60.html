---
date: '2018-01-17'
id: G0256-261217-0004
page: 3790
number: 12
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 26 de decembro de 2017, da Área Provincial de Turismo de Ourense,
  pola que se lles dá audiencia aos interesados no procedemento de baixa e
  cancelación da inscrición no Rexistro de Empresas e Actividades Turísticas.
range: Cédula
url: >-
  https://www.xunta.gal/dog/Publicados/2018/20180117/AnuncioG0256-261217-0004_gl.html
---
<p>De conformidade co disposto nos artigos 44 e 82 da Lei 39/2015, do 1 de outubro, do procedemento administrativo común das administracións públicas, notifícaselles e outórgaselles audiencia aos titulares dos establecementos que no anexo se mencionan, no procedemento de baixa da autorización e cancelación da inscrición no Rexistro de Empresas e Actividades Turísticas da Comunidade Autónoma de Galicia.</p>
    <p>Mediante visita da Inspección, da Área Provincial de Turismo de Ourense, comprobouse que nos establecementos que se relacionan no anexo non se realiza nin se exerce a actividade turística para a cal foron autorizados no seu día.</p>
    <p>Ao considerar que nos expedientes non consta ningunha comunicación do cesamento da actividade, esta xefatura territorial acordou, ao abeiro do establecido no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma de Galicia, iniciar o expediente de baixa de oficio dos establecementos relacionados no anexo.</p>
    <p>O que se lles notifica aos titulares dos establecementos referidos para que no prazo de quince (15) días poidan efectuar as alegacións que xulguen pertinentes, os cales poderán examinar o expediente e obter copias dos documentos contidos nel na Área Provincial de Turismo de Ourense.</p>
    <p>Ourense, 26 de decembro de 2017</p>
    <footer><p>Cecilio Santalices de la Escosura Mourille<br>Xefe da Área Provincial de Turismo de Ourense</p></footer>
    <h2>ANEXO</h2>
    <p>Establecemento: Viajes y Ocio Balea.</p>
    <p>Titular: Actividades de Ocio y Turismo Balea, S.L.</p>
    <p>Enderezo: avenida de Buenos Aires, 19, local 31.</p>
    <p>Concello: Ourense.</p>

