---
date: '1998-06-18'
id: D9FE
page: 6
number: 116
agency: CONCELLO DE XOVE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980618/AnuncioD9FE_gl.html'
---
<p>O Pleno Municipal en sesión extraordinaria celebrada o día 9 de xuño de 1998, acordou a aprobación do proxecto de expropiación dos terreos precisos para a execución do parque empresarial de Xove segundo se transcribe:</p>
<p>Primeiro.-Aproba-lo citado expediente de expropiación cos documentos que o integran.</p>
<p>Segundo.-Tramita-la expropiación, polo procedemento de taxación conxunta, de acordo co establecido no artigo 142 e seguintes da Lei 1/1997, do 24 de marzo, so solo de Galicia, Lei 6/1998, de réxime do solo e restante normativa de aplicación.</p>
<p>Terceiro.-A exposición ó público polo prazo dun mes para que os interesados poidan efectuar-las reclamacións ou observacións que estimen convenientes, mediante a publicación de anuncios no Diario Oficial de Galicia e nun periódico dos de maior circulación na provincia.</p>
<p>Cuarto.-A notificación individual das taxacións ós que aparezan como titulares de bens ou dereitos no expediente da taxación mediante traslado literal da folla de aprecio e da proposta de fixación dos criterios de valoración para que poidan formular alegacións no prazo dun mes contado a partir da data da notificación.</p>
<p>Quinto.-Faculta-la Alcaldía-Presidencia para a realización de cantos actos, trámites ou xestións sexan procedentes para o bo fin dos acordos adoptados.</p>
<p>O que se fai público para xeral coñecemento mediante anuncios no DOG, BOP, prensa e taboleiro de anuncios da Casa do Concello, podendo os interesados durante o prazo dun mes contado a partir do día seguinte ó da inserción do anuncio no DOG, examina-lo expediente en horario de oficina na secretaría do concello e formula-las alegacións procedentes.</p>
<p>Xove, 10 de xuño de 1998.</p>
<p>Jesús López González</p>
<p>Alcalde</p>
<p>Manuel Díaz Sánchez</p>
<p>Secretario</p>

