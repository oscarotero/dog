---
date: '2022-11-22'
id: G0656-071122-0001
page: 60598
number: 222
agency: Consellería de Promoción do Emprego e Igualdade
section: VI. Anuncios. a) Administración autonómica.
title: >-
  CÉDULA do 3 de novembro de 2022, da Xefatura Territorial de Pontevedra, pola
  que se notifica a resolución de procedencia do procedemento declarativo de
  reintegro dun expediente de axudas e subvencións do Programa de incentivos á
  contratación por conta allea das persoas desempregadas de longa duración.
range: Cédula
url: >-
  https://www.xunta.gal/dog/Publicados/2022/20221122/AnuncioG0656-071122-0001_gl.html
---
<p>En uso das competencias atribuídas a esta xefatura territorial, e en virtude do disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas (BOE do 2 de outubro), intentada a notificación da resolución de reintegro no último domicilio coñecido da persoa interesada sen que esta se puidese efectuar, notifícase a persoa citada no anexo para que, no prazo de dez (10) días, contados desde o seguinte ao da data de publicación desta cédula no <em>Boletín Oficial del Estado</em>, compareza persoalmente ou debidamente representada no Servizo de Emprego e Economía Social da Xefatura Territorial da Consellería de Promoción do Emprego e Igualdade de Pontevedra, en Vigo, rúa Concepción Arenal, 8, 2º (das 9.00 ás 14.00 horas, de luns a venres), para ter coñecemento do contido daquela. Advírteselle que, de non facelo así, se considerará notificada cos efectos que correspondan.</p>
    <p>Así mesmo, esgotada a vía administrativa no procedemento que se relaciona no devandito anexo, fáiselle saber o dereito que a asiste para interpor recurso contencioso-administrativo no prazo de dous meses, que comezará a contar a partir do día seguinte ao da publicación desta cédula no <em>Boletín Oficial del Estado</em>, ante o órgano competente da xurisdición contencioso-administrativa, así como, con anterioridade e con carácter potestativo, recurso de reposición no prazo dun mes, que comezará a contar a partir do día seguinte ao desta publicación, ante esta xefatura territorial, de conformidade co establecido na Lei 29/1988, do 13 de xullo, reguladora da xurisdición contencioso-administrativa, e na Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 3 de novembro de 2022</p>
    <footer><p>Marta Mariño Regueiro<br>Xefa territorial de Pontevedra</p></footer>
    <h2>ANEXO</h2>
    <p>Nº de expediente de xestión: TR349R 2020/41-5.</p>
    <p>NIF: B94203619.</p>
    <p>Último enderezo coñecido: r/ Concepción Arenal, 105 23-36900 Marín (Pontevedra).</p>
    <p>Tipo de axuda: programa de incentivos á contratación por conta allea das persoas desempregadas de longa duración.</p>
    <p>Norma reguladora: Orde do 21 de novembro de 2019 pola que se establecen as bases reguladoras do Programa de incentivos á contratación por conta allea das persoas desempregadas de longa duración.</p>
    <p>Feito imputado: non realizar a actividade que fundamenta a concesión da subvención durante un tempo mínimo de dous anos.</p>
    <p>Precepto infrinxido: artigo 27.1.a) da devandita Orde do 21 novembro de 2019.</p>
    <p>Contido da resolución: resolución de procedencia do procedemento declarativo de reintegro total.</p>
    <p>Data da resolución: 21.10.2022.</p>

