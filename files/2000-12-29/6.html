---
date: '2000-12-29'
id: 15F4A
page: 17
number: 251
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 27 de decembro de 2000 pola que se modifica a do 21 de setembro de
  2000, pola que se establecen as bases e condicións e se regula o procedemento
  de concesión de axudas para a realización de investimentos relativos ó
  equipamento e servicio dos portos pesqueiros e se particulariza para o
  exercicio 2001 o devandito procedemento.
range: Orde
url: 'https://www.xunta.gal/dog/Publicados/2000/20001229/Anuncio15F4A_gl.html'
---
<p>No último parágrafo do artigo 8 da Orde do 21 de setembro de 2000, pola que se establecen as bases e condicións e se regula o procedemento de concesión de axudas para a realización de investimentos relativos ó equipamento e servicio dos portos pesqueiros (Diario Oficial de Galicia nº 189, do 28 de setembro), establécese erroneamente a posibilidade de que se reduza a participación dos beneficiarios privados no financiamento de investimentos relativos á reducción de efectos sobre o ambiente, que non é aplicable a esta liña de axudas, polo que cómpre modifica-lo referido artigo neste sentido.</p>
<p>Por outra banda, a antedita orde establece no seu artigo 4 que nos exercicios sucesivos da vixencia do actual Programa Operativo IFOP 2000-2006 as</p>
<p>axudas se outorgarán con cargo ás aplicacións orzamentarias que para esta mesma finalidade se determinen na Lei de orzamentos xerais da Comunidade Autónoma do ano correspondente, e o seu artigo 14 establece que o prazo de presentación de solicitudes será de vinte (20) días hábiles contados a partir do seguinte ó da publicación no Diario Oficial de Galicia da correspondente convocatoria.</p>
<p>Por iso, rematado o prazo de presentación de solicitudes para o exercicio 2000 ó abeiro da referida orde e aprobado polo Consello da Xunta de Galicia o proxecto de Lei de orzamentos da Comunidade Autónoma para o vindeiro exercicio orzamentario, cómpre tamén establece-las condicións particulares para a concesión destas axudas no exercicio 2001.</p>
<p>Por todo o exposto e no uso das facultades que me foron conferidas,</p>
<p>DISPOÑO:</p>
<p>Artigo 1º</p>
<p>Modifícase a Orde do 21 de setembro de 2000, pola que se establecen as bases e condicións e se regula o procedemento de concesión de axudas para a realización de investimentos relativos ó equipamento e servicio dos portos pesqueiros (Diario Oficial de Galicia nº 189, do 28 de setembro) no seu artigo 8, que queda redactado como segue:</p>
<p>«Artigo 8º.-Importe das axudas.</p>
<p>O importe das axudas previstas nesta orde terá que aterse ó establecido no grupo 3 do cadro III incluído no anexo IV do Regulamento CE nº 2792/1999, do 17 de decembro, e que a seguir se amosa:</p>
<table><tbody><tr><td></td></tr>
<tr><td></td></tr>
<tr><td>Grupo 3</td></tr>
<tr><td></td></tr>
</tbody></table>
<table><tbody><tr><td>Rexións do obxectivo nº 1 (*)</td><td>Participación financeira comunitaria n 35%</td></tr>
<tr><td></td></tr>
<tr><td>Participación financeira estado membro o 5%</td></tr>
<tr><td></td></tr></tbody></table>
<p>(*) Incluídos os previstos no punto 1 do artigo 6 do Regulamento (CE) nº 1260/1999</p>
<p>Os titulares dos proxectos que ó abeiro desta orde teñan a consideración de auxiliables poderán ser beneficiarios dunha axuda económica en forma de subvención de capital de ata o 50% do custo do correspondente investimento elixible».</p>
<p>Artigo 2º</p>
<p>Para o exercicio orzamentario 2001 as axudas ó abeiro da Orde do 21 de setembro de 2000, pola que se establecen as bases e condicións e se regula o procedemento de concesión de axudas para a realización de investimentos relativos ó equipamento e servicio dos portos pesqueiros (Diario Oficial de Galicia nº 189, do 28 de setembro) outorgaranse con cargo á aplicación orzamentaria 12.03.722C.770.0 que figura dotada no proxecto da Lei de orzamentos da Comunidade Autónoma de Galicia para 2001 e ata un importe máximo de 332.854.000 pesetas.</p>
<p>En todo caso e de conformidade co disposto na Orde do 11 de febreiro de 1998 (Diario Oficial de Galicia nº 33, do 19 de febreiro) sobre tramitación anticipada de expedientes de gasto, modificada pola</p>
<p>Orde do 27 de novembro de 2000 (Diario Oficial de Galicia nº 231, do 29 de novembro), o gasto que se proxecta queda condicionado á existencia de crédito axeitado e suficiente nos orzamentos xerais da Comunidade Autónoma de Galicia para 2001.</p>
<p>Artigo 3º</p>
<p>Para a concesión de axudas ó abeiro da devandita Orde do 21 de setembro de 2000 con cargo ó exercicio orzamentario 2001, o prazo de presentación de solicitudes será de vinte (20) días hábiles contados a partir do seguinte ó da publicación desta orde no Diario Oficial de Galicia.</p>
<p>Disposición derradeira</p>
<p>Única.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de decembro de 2000.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

