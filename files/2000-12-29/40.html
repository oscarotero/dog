---
date: '2000-12-29'
id: 15FDE
page: 17
number: 251
agency: CONCELLO DE OLEIROS
section: VI. ANUNCIOS
title: Anuncio (FG-83).
range: Anuncio
url: 'https://www.xunta.gal/dog/Publicados/2000/20001229/Anuncio15FDE_gl.html'
---
<p>O Concello Pleno, na sesión extraordinaria do día 27 de setembro de 2000, acordou aprobar definitivamente a modificación puntual do Plan Parcial Pia de Maianca (SUNP-A-4), consistente na nova redacción da ordenanza 2.5.1 Zona residencial, que afecta ó parágrafo titulado Aliñacións interiores, en Maianca (Oleiros).</p>
<p>Contra o presente acordo, que pon fin á vía administrativa, poderase interpoñer recurso de reposición con carácter potestativo, no prazo dun mes, que se computará desde o día seguinte ó da súa notificación, perante o mesmo órgano que a dictou (ó abeiro do disposto polos artigos 116 e 117 da Lei 4/1994, de modificación da Lei 30/1992, do RXAPPAC).</p>
<p>Tamén se poderá contra esta resolución interpoñer, no prazo de dous meses, recurso contencioso-administrativo perante a orde xurisdiccional contencioso-administrativa, sen prexuízo da facultade de interposición do recurso extraordinario de revisión para os supostos e prazos previstos polo artigo 118 da citada lei.</p>
<p>Oleiros, 8 de novembro de 2000.</p>
<p>Esther Pita Pita</p>
<p>Alcaldesa-presidenta</p>

