---
date: '2014-01-15'
id: C141-020114-0001
page: 1672
number: 9
agency: Portos de Galicia
section: VI. Anuncios. a) Administración autonómica.
title: >-
  CÉDULA do 26 de decembro de 2013 pola que se notifica orde de retirada da
  embarcación Algami da zona de servizo do porto de Viveiro.
range: Cédula
url: >-
  https://www.xunta.gal/dog/Publicados/2014/20140115/AnuncioC141-020114-0001_gl.html
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase mediante a publicación no <em>Diario Oficial de Galicia</em> e exposición no taboleiro de edictos do Concello de Madrid á mercantil Medemu, S.A. orde de retirada da embarcación Algami da zona de dominio público portuario do porto de Viveiro, por non ser posible a notificación a través do servizo de Correos nos derradeiros enderezos coñecidos sitos en Ruíz de Alarcón, 27, e Paseo de la Castellana, 153, Madrid.</p>
    <p>De acordo co expediente que traslada a Xefatura da Zona Norte de Portos de Galicia que o 1 de agosto de 2013 remitiu orde de retirada da embarcación tamén devolta polo servizo de Correos, a embarcación está desde o 28 de outubro de 2011 de feito e de dereito en situación de abandono, sen actividade, e sen aboarse cantidade ningunha derivada da estancia no porto pese aos reiterados intentos tanto da empresa contratada por Portos de Galicia como posteriormente desta entidade pública.</p>
    <p>A presente orde emítea a Dirección de Portos de Galicia ao abeiro das competencias conferidas polo artigo 9.3.a) da Lei 5/1994, do 29 de novembro, de creación de Portos de Galicia, e en aplicación do establecido na regra décimo cuarta de aplicación á tarifa portuaria X-5 –embarcacións deportivas e de lecer– prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, e no artigo 49 do Regulamento de servizo e policía portuarios aprobado pola Orde ministerial do 12 de xuño de 1976.</p>
    <p>A retirada da embarcación deberá producirse nun prazo máximo de 15 días contados desde o día seguinte ao da publicación da presente orde no <em>Diario Oficial de Galicia</em> e exposición no taboleiro de edictos do Concello de Madrid.</p>
    <p>No caso de incumprimento, Portos de Galicia poderá proceder a efectuar a retirada de maneira subsidiaria e por conta do propietario, trasladando a embarcación a lugar que será oportunamente notificado, e non facéndose responsable de ningún dos danos que poida sufrir a embarcación.</p>
    <p> Igualmente, e no caso de incumprimento, darase traslado do expediente á Presidencia de Portos de Galicia para efectos de resolver a incautación da embarcación a favor desta entidade, que neste caso procederá ao seu alleamento e a dar ao importe do remate o destino previsto na normativa de aplicación.</p>
    <p>Para o seu exame, o expediente completo atópase nas dependencias dos Servizos Centrais de Portos de Galicia en Área Central, praza de Europa, 5-A, 6º, 15707 Santiago de Compostela.</p>
    <p>O presente acto administrativo, que ten eficacia executiva, non esgota a vía administrativa e é susceptible de recurso de alzada, que deberá formularse ante a Presidencia de Portos de Galicia nun prazo máximo dun mes contado desde o día seguinte ao da súa publicación no <em>Diario Oficial de Galicia</em> ou ao da súa exposición no taboleiro de edictos do Concello de Madrid.</p>
    <p>E para que conste e lles sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 26 de decembro de 2013</p>
    <footer><p>José Ignacio Villar García<br>Director de Portos de Galicia</p></footer>

