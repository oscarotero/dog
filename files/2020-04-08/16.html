---
date: '2020-04-08'
id: G0532-110320-0002
page: 18091
number: 69
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 6 de marzo de 2020, da Dirección Xeral de Calidade Ambiental e
  Cambio Climático, polo que se somete á información pública a documentación
  para a revisión da autorización ambiental integrada outorgada a Avícola O
  Marco, S.L. para unha explotación avícola destinada á ceba de 49.752 pavos,
  situada no concello de Monterroso (Lugo) (expediente 2019-IPPC-M-111).
range: Anuncio
url: >-
  https://www.xunta.gal/dog/Publicados/2020/20200408/AnuncioG0532-110320-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado </em>núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese á información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>– Proxecto de revisión de autorización ambiental integrada de Avícola O Marco, S.L. en Monterroso (Lugo).</p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 6 de marzo de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-111.</p>
    <p>Núm. da autorización ambiental integrada: 2016-IPPC-48-310.</p>
    <p>Categoría principal da actividade: anexo I, categoría 9.3.a) do Real decreto lexislativo 1/2016, do 16 de decembro.</p>
    <p>Titular: Avícola O Marco, S.L.</p>
    <p>NIF: B27231695.</p>
    <p>Enderezo social: Ligonde-O Marco, s/n, 27568 Monterroso (Lugo).</p>
    <p>Localización da instalación: parcela núm. 109 do polígono 9, Ligonde, concello de Monterroso (Lugo).</p>
    <p>Actividade principal: explotación avícola de pavos.</p>
    <p>Descrición: a explotación constitúe un núcleo de catro naves con capacidade para 49.752 prazas para pavos e unha esterqueira cuberta con capacidade para almacenar a produción de esterco de polo menos seis meses.</p>
    <p>O período de crianza na explotación ten unha duración de 140 días, os paviños entran dun día e saen para o sacrificio cun peso medio de 7,5 kg para as femias aos 90 días e 12 kg para os machos aos 120 días. O resto do tempo, ata completar o ciclo de 140 días, realízase a operación de retirada de labra, limpeza e desinfección das naves e preparación para a nova crianza. Ao ano realízanse uns 2,4 ciclos produtivos.</p>
    <p>Verteduras: as aguas fecais envíanse a unha fosa séptica logo da infiltración ao terreo. As augas de limpeza envíanse a unha fosa estanca sen vertedura nin infiltración, a cal se valoriza xunto co esterco xerado na explotación en parcelas agrícolas. As augas pluviais incorpóranse directamente ao medio.</p>

