---
date: '2001-06-26'
id: A41A
page: 8
number: 123
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (904/2000).
range: Cédula
url: 'https://www.xunta.gal/dog/Publicados/2001/20010626/AnuncioA41A_gl.html'
---
<p>Eu, Juan Rey Pita, en funcións de secretario do Xulgado do Social número catro da Coruña, dou fe e certifico que neste xulgado séguense autos número 904/2000 por instancia de Ramiro Cotelo Sande contra Empresa Elaborados y Obras, S.L. sobre salarios nos que recaeu sentencia en data 2-5-2001 que copiada nos particulares necesarios di así:</p>
<p>Fallo: que estimando a demanda promovida por Ramiro Cotelo Sande contra a empresa Elaborados y Obras, S.L., debo condenar e condeno a demandada a que abone á demandante a cantidade de trescentas vinteún mil novecentas corenta e seis pesetas (321.946), por tódolos conceptos reclamados na demanda.</p>
<p>Así, por esta miña sentencia, contra a que poderá recorrerse en suplicación perante a Sala do Social do Tribunal Superior de Xustiza de Galicia no prazo de cinco días contados desde o seguinte á súa notificación, anunciando o propósito de presentalo mediante comparecencia ou por escrito, sendo indispensable que ó tempo de anuncialo o recorrente, se é empresario, exhiba ante este Xulgado do Social o xustificante acreditativo de ter depositado no Banco de Bilbao Vizcaya, oficina principal desta cidade, na conta corrente deste xulgado, número 5.605, clave 60, a cantidade obxecto de condena, podendo substituírse a consignación en metálico polo aseguramento mediante aval bancario, no que deberá facerse constar a responsabilidade solidaria do avalista, sen este requisito non poderá terse por anunciado o recurso e quedará firme a sentencia. Debendo consignar ademais a cantidade de 25.000 pesetas na mesma conta, clave 65, entregándose o xustificante na secretaría ó tempo de interpoñe-lo </p>
<p>recurso declarándose este desistido de non constituírse o dito depósito na forma indicada, definitivamente xulgando en primeira instancia, pronúncioo, mándoo e asínoo.</p>
<p>E para que conste, para efectos da súa publicación no Diario Oficial de Galicia co fin de que sirva de notificación á empresa Elaborados y Obras, S.L., expido e asino a presente cédula na Coruña o 14 de maio de 2001.</p>
<p>O secretario xudicial</p>
<p>Rubricado</p>

