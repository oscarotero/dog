---
date: '2001-06-26'
id: A416
page: 8
number: 123
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (196/2001).
range: Cédula
url: 'https://www.xunta.gal/dog/Publicados/2001/20010626/AnuncioA416_gl.html'
---
<p>Eu, Juan Rey Pita, secretario do Xulgado do Social número tres en funcións do Xulgado do Social número catro da Coruña, dou fe e certifico que neste xulgado se seguen autos número 196/2001 por ins</p>
<p>tancia de David Mallada Eiroa y José Manuel Montecelo Seijas contra as empresas Cresso Garden, S.L., Núcleo Gestión, S.L. e Repsol YPF, S.A., sobre despedimento, nos que recaeu sentencia en data que copiada nos particulares necesarios di así:</p>
<p>Fallo que a demanda promovida por David Mallada Eiroa e José Manuel Montecelo Seijas contra a empresa Cresso Garden, S.L., Núcleo Gestión, S.L. e Repsol Petróleo, S.A. e Repsol YPF, S.A. a que no prazo de cinco días contados desde a notificación desta resolución, opte entre a readmisión do traballador nas mesmas condicións que rexía antes de producirse o despedimento e o aboamento da cantidade de 620.948 pesetas en concepto da indemnización ó primeiro e 591.786 pesetas en concepto de indemnización ó segundo e o aboamento dos salarios deixados de percibir desde a data do despedimento e ata a notificación desta resolución a razón de 4.078 pesetas diarias para o primeiro e ata o 20 de febreiro de 2001 para o segundo. E absolvendo de tódolos pedimentos contidos nesta ás empresas Núcleo Gestión, S.L. e Repsol Petróleo, S.A. e Repsol YPF, S.A.</p>
<p>Así por esta miña sentencia contra a que se poderá recorrer en suplicación perante a Sala do Social do Tribunal Superior de Xustiza de Galicia no prazo de cinco días contados desde o seguinte á súa notificación, anunciando o propósito de presentalo mediante comparecencia ou por escrito sendo indispensable que ó tempo de anuncialo o recorrente, se é empresario, exhiba perante este xulgado do social o xustificante acreditativo de ter depositado no Banco Bilbao Vizcaya, oficina principal desta cidade, na conta corrente deste xulgado número identificador 5.605, clave 60, a cantidade obxecto da condena, podendo substituírse a consignación en metálico polo aseguramento mediante aval bancario, no que deberá facerse consta-la responsabilidade solidaria do avalista; sen este requisito non poderá terse por anunciado o recurso e quedará firme a sentencia. Debendo consignar ademais a cantidade de 25.000 pesetas na mesma conta coa clave 65, entregándose o xustificante na secretaría ó tempo de </p>
<p>interpoñe-lo recurso declarándose este desistido de non constituírse o dito depósito na forma indicada, definitivamente xulgando en primeira instancia pronúncioo, mándoo e asínoo».</p>
<p>Así por esta miña sentencia do que se unirá certificación ós autos orixinais para a súa notificación e cumprimento, xulgado pronúncioo, mándoo e asínoo.</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Núcleo Gestión, S.L. expido e asino esta cédula na Coruña, 11 de maio de 2001.</p>
<p>O secretario xudicial</p>
<p>Rubricado</p>

