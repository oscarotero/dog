---
date: '2001-06-26'
id: A3FE
page: 8
number: 123
agency: 'CONSELLERÍA DE PESCA, MARISQUEO E ACUICULTURA'
section: IV. OPOSICIÓNS E CONCURSOS
title: >-
  Orde do 15 de xuño de 2001 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Pesca, Marisqueo e Acuicultura, anunciado pola Orde do 8 de
  maio de 2001.
range: Orde
url: 'https://www.xunta.gal/dog/Publicados/2001/20010626/AnuncioA3FE_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Pesca, Marisqueo e Acuicultura, por Orde do 8 de maio de 2001 (Diario Oficial de Galicia nº 99 do 24 de maio), esta consellería, no uso das facultades e atribucións conferidas pola Lei 4/1988, do 26 de maio, da función pública de Galicia, e os artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna,</p>
<p>RESOLVE:</p>
<p>Primeiro.-Adxudicarlle destino no posto de traballo que se indica ó funcionario que se expresa no anexo da presente orde.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>Se na data na que debe cesar no seu destino o funcionario desfruta dun período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo de tres días a partir do seguinte ó do cesamento, de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido nos artigos 14 e 16 do Decreto 93/1991, do 20 de marzo (DOG nº 58, do 25 de marzo).</p>
<p>Terceiro.-A xefatura de persoal do centro no que cause baixa o funcionario, así como a daquel no que obteña praza, efectuarán, dentro do prazo sinalado no parágrafo anterior, as dilixencias de cesamento e toma de posesión, respectivamente; acto</p>
<p>seguido realizaranse os trámites necesarios para a súa alta na nómina.</p>
<p>Cuarto.-Contra a presente orde, que pon fin á vía administrativa, poderase interpoñer recurso potestativo de reposición, perante o conselleiro de Pesca, Marisqueo e Acuicultura, no prazo dun mes contado desde o día seguinte ó da súa publicación, de conformidade co establecido na Lei 30/1992, do 26 de novembro, ou poderá impugnarse directamente perante o xulgado do contencioso-administrativo competente, no prazo de dous meses contados desde a mesma data, segundo a Lei 29/1998, do 13 de xullo.</p>
<p>Santiago de Compostela, 15 de xuño de 2001.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>ANEXO</p>
<p>Apelidos e nome: Rebeca María Montero Rodríguez.</p>
<p>NRP: 3462426913 A2051.</p>
<p>Grupo: B.</p>
<p>Corpo/escala: xeral.</p>
<p>Código do posto: PEC050000015770061.</p>
<p>Denominación do posto: Servicio de Apoio á Investigación e Divulgación Científica.</p>
<p>Nivel: 28 .</p>
<p>Centro directivo: Dirección Xeral de Formación Pesqueira e Investigación.</p>
<p>Localidade: Santiago de Compostela.</p>
<p>Nivel: 28.</p>

