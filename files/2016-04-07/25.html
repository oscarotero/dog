---
date: '2016-04-07'
id: G0424-160316-0004
page: 12442
number: 66
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de marzo de 2016, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello da Pobra do Caramiñal
  (expediente IN407A 2015/192-1).
range: Resolución
url: >-
  https://www.xunta.gal/dog/Publicados/2016/20160407/AnuncioG0424-160316-0004_gl.html
---
<p>Expediente: IN407A 2015/192-1.</p>
    <p>Promotora: Unión Fenosa Distribución, S.A.</p>
    <p>Denominación da instalación: LMT peche do polígono da Tomada-A Pobra do Caramiñal.</p>
    <p>Concello: A Pobra do Caramiñal.</p>
    <p>Feitos.</p>
    <p>1. O 19 de xuño de 2015 o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG do 8 de febreiro de 2016 e no BOP do 27 de xaneiro de 2016.</p>
    <p>3. Solicitouse o preceptivo informe ás distintas administracións, organismos ou, se é o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas.</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>Liña de media tensión subterránea, a 20 kV, cunha lonxitude de 470 m, coa orixe en nova cela de liña que se vai instalar no CT polígono da Tomada, nº 4, condutor tipo RHZ1-2OL-12/20 kV 1×240 mm<span class="dog-superindice">2</span> Al e final no CS Cavano Arousa.</p>
    <p>O orzamento da instalación segundo proxecto é de 59.726,94 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á instalación eléctrica denominada LMT peche do polígono da Tomada-A Pobra do Caramiñal.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude que irá acompañada da seguinte documentación:</p>
    <p>– As declaracións de conformidade relativas ao material ou equipamento, e as certificacións ou homologacións, se procede.</p>
    <p>– Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial a relativa á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 10 de marzo de 2016</p>
    <footer><p>Isidoro Martínez Arca<br>Xefe territorial da Coruña</p></footer>

