---
date: '2016-04-07'
id: G2188-160316-0001
page: 12424
number: 66
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (1462/2014).
range: Edicto
url: >-
  https://www.xunta.gal/dog/Publicados/2016/20160407/AnuncioG2188-160316-0001_gl.html
---
<p>Eu, Sarai Paniagua Acera, secretaria do Xulgado de Primeira Instancia número 5 de Vigo, certifico que neste procedemento de divorcio 1462/2014 se ditou o seguinte: </p>
    <p>Sentenza número 143.</p>
    <p>Vigo, 14 de marzo de 2016.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo e o seu partido, viu os autos seguidos neste xulgado baixo o número 1462/2014, sobre disolución do matrimonio por divorcio, en que actúa como demandante Ángela María Sepúlveda Bañol, representada pola procuradora dos tribunais Mercedes Pérez Crespo e con asistencia letrada de Dolores Nogueira Ogando, contra Juan Gabriel Suárez Rozo, declarado en situación procesual de rebeldía, e no cal interveu o Ministerio Fiscal, con base no seguinte: </p>
    <p>(Seguen antecedentes de feito e fundamentos de dereito).</p>
    <p>Resolvo:</p>
    <p>Na demanda interposta pola procuradora dos tribunais, Sra. Pérez Crespo, en nome e representación de Ángela María Sepúlveda Bañol, contra Juan Gabriel Suárez Rozo, declarado en situación procesual de rebeldía, estimo esta e declaro disolto, por divorcio, o matrimonio formado polos referidos cónxuxes, con todos os efectos legais inherentes á dita declaración, realizando os seguintes pronunciamentos:</p>
    <p>Primeiro. O fillo menor do matrimonio quedará baixo a garda e custodia da Sra. Sepúlveda Bañol, quen exercerá en exclusiva a patria potestade sobre o menor.</p>
    <p>Segundo. O Sr. Suárez Rozo aboará, en concepto de alimentos para o seu fillo, a cantidade de 100 euros mensuais, que deberá ingresar dentro dos cinco primeiros días de cada mes e na conta que para o efecto designe a nai. A dita cantidade actualizarase anualmente conforme a variación que experimente o índice de prezos de consumo que fixe o Instituto Nacional de Estatística ou organismo que o substitúa.</p>
    <p>Non procede facer especial pronunciamento sobre as custas.</p>
    <p>Unha vez que sexa firme esta resolución, comuníquese ao Rexistro Civil onde consta a inscrición do matrimonio, co fin de que se proceda á súa anotación marxinal, e déixese constancia de tal circunstancia nos autos. </p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>Para que conste e para a súa notificación a Juan Gabriel Suárez Rozo, en paradoiro descoñecido, expido e asino este edicto. </p>
    <p>Vigo, 16 de marzo de 2016</p>
    <footer><p>A secretaria xudicial</p></footer>

