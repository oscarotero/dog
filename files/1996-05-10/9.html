---
date: '1996-05-10'
id: 64F6
page: 4
number: 92
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 18 de abril de 1996 pola que se convoca un curso sobre
  problemática en municipios turísticos dirixido ós membros dos corpos das
  policías locais de Galicia.
range: Resolución
url: 'https://www.xunta.gal/dog/Publicados/1996/19960510/Anuncio64F6_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre problemática en municipios turísticos, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivo principal da-los coñecementos necesarios en materia turística, para que os policías poidan atallar e resolve-los posibles problemas que se lles poidan presentar en época estival.</p>
<p>Destinatarios.</p>
<p>O curso vai dirixido ós membros dos corpos das policías locais de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán neste curso será de 40.</p>
<p>Solicitudes.</p>
<p>1. O persoal que desexe participar neste curso deberá presentar cuberta á máquina ou con letra moi clara, a instancia que figura no anexo, acompañada dunha fotocopia do DNI, e do carné profesional.</p>
<p>2. O prazo para a presentación de instancias rematará o día 30 de maio, ás 14 horas.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas, será isto requisito indispensable para ser admitido no curso; o incumprimento deste requisito suporá a non admisión no devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4,</p>
<p>polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso celebrarase en sesións de tarde, de luns a venres, e nel trataranse, entre outros, os seguintes temas:</p>
<p>a) Tráfico: regulación, concentracións, párking, retirada e inmobilizacións de vehículos.</p>
<p>b) Alcoholemia: controis, a nova regulación.</p>
<p>c) Hostelería: reclamacións por distintas cuestións, prezos abusivos, mala calidade, medidas territoriais.</p>
<p>d) Extranxeiros: non residentes, identificación, detención, menores, denuncias por tráfico.</p>
<p>e) Movidas nocturnas: horarios de peche dos locais, ruídos no exterior deles, altercados e alteracións da orde, tráfico de drogas, consumo de alcohol por menores, venda de tabaco e acceso a locais.</p>
<p>f) Venda ambulante: venda, ruídos.</p>
<p>Datas.</p>
<p>O curso celebraráse en datas do 17 ó 21 de xuño, en horario de 16 a 20 horas do serán.</p>
<p>Realción de admitidos.</p>
<p>A relación de admitidos publicarase o día 6 de xuño, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>O curso desenvolveráse no concello de Foz, quedando por determina-lo lugar de celebración, que se comunicará previamente xunto coa lista de admitidos.</p>
<p>Certificado de asistencia.</p>
<p>Ó remate do curso entregaráselles un certificado de asistencia a aquelas persoas que acrediten a súa participación continuada a el. Non poderán supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, implicará a non expedición do certificado.</p>
<p>Modificacións.</p>
<p>A Academia Galega de Seguridade poderá modificá-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>Santiago de Compostela, 18 de abril de 1996</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>3470</p>

