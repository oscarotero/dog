---
date: '2001-03-29'
id: '54E6'
page: 3
number: 63
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 14 de marzo de 2001 pola que se convocan bolsas para favorece-la
  investigación no campo dos estudios xacobeos.
range: Orde
url: 'https://www.xunta.gal/dog/Publicados/2001/20010329/Anuncio54E6_gl.html'
---
<p>O artigo 1 do Decreto 8/1998, do 8 de xaneiro, polo que se desenvolve a estructura orgánica da Consellería de Cultura, Comunicación Social e Turismo, establece que á Xerencia de Promoción do Camiño de Santiago lle corresponde a dirección e coordinación das actuacións da consellería en materia de promoción do Camiño de Santiago.</p>
<p>De conformidade coa referida disposición, a Xerencia de Promoción do Camiño de Santiago, co fin de favorece-la investigación no campo dos estudios xacobeos, considera necesaria a convocatoria dunha serie de bolsas para que os mozos universitarios profesores universitarios, e investigadores en temas xacobeos poidan participar no «VI Congreso de Estudios Xacobeos : O Pseudo - Turpín, lazo entre o culto xacobeo e o culto a Carlomagno».</p>
<p>A tal fin,</p>
<p>DISPOÑO:</p>
<p>Artigo 1º</p>
<p>A Consellería de Cultura, Comunicación Social e Turismo convoca bolsas para participar no «VI Congreso de Estudios Xacobeos : O Pseudo - Turpín, lazo entre o culto xacobeo e o culto a Carlomagno»; que se celebrará en Santiago de Compostela os días 13, 14, 15, e 16 de setembro.</p>
<p>Artigo 2º</p>
<p>A dotación económica total para as 20 becas é de 920.000 pesetas, e cada unha das bolsas dividirase en dous conceptos:</p>
<p>-Pola estadía, un total de 16.000 pesetas.</p>
<p>-Pola axuda de viaxe un máximo de 30.000 pesetas en función da distancia quilométrica e o medio de transporte empregado.</p>
<p>O importe citado será satisfeito pola Consellería de Cultura, Comunicación Social e Turismo, con cargo á aplicación orzamentaria 10 01 353 -D. 640.0 do orzamento de gastos para o ano 2001, unha vez finalizado o congreso e logo de acreditación de asistencia permanente.</p>
<p>Artigo 3º</p>
<p>A condición de bolseiro non xerará unha relación laboral ou administrativa coa Xunta de Galicia nin a súa inclusión na Seguridade Social.</p>
<p>Artigo 4º</p>
<p>Poderán solicitar estas bolsas as seguintes persoas:</p>
<p>-Mozos universitarios.</p>
<p>-Profesores de universidade.</p>
<p>-Investigadores en temas xacobeos.</p>
<p>Artigo 5º</p>
<p>Os interesados enviarán as súas solicitudes, conforme o modelo oficial que figura ó final desta orde, e a documentación requirida á Consellería de Cultura, Comunicación Social e Turismo, Xerencia de Promoción do Camiño, bloque 5, 15771-Santiago de Compostela. Tamén poderán presentalas nas delegacións provinciais da Consellería de Cultura, Comunicación Social e Turismo. En todo caso, será de aplicación o disposto no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de solicitudes será ata o 1 de xuño de 2001.</p>
<p>Os solicitantes deberán achega-la seguinte documentación :</p>
<p>a) Fotocopia do DNI da persoa que subscribe a solicitude.</p>
<p>b) Currículum vitae breve e documentación acreditativa do que nel se reflicte.</p>
<p>c) Certificación académica dos estudios realizados.</p>
<p>d) Carta de presentación dun investigador de prestixio.</p>
<p>e) Declaración expresa subscrita polo titular de non percibir ningún tipo de axuda da mesma natureza concedida por calquera outra entidade pública ou privada.</p>
<p>Artigo 6º</p>
<p>A tramitación de toda a documentación presentada levarase a cabo a través do Servicio de Promoción do Camiño de Santiago.</p>
<p>Artigo 7º</p>
<p>A comisión de valoración estará integrada por :</p>
<p>-Presidente: o conselleiro de Cultura, Comunicación Social e Turismo ou persoa en quen delegue.</p>
<p>-Vocais: os membros do Comité Internacional de Expertos.</p>
<p>-Secretario: un técnico da Xerencia de Promoción do Camiño de Santiago.</p>
<p>Artigo 8º</p>
<p>A selección levarase a cabo mediante a valoración dos méritos acreditados conforme o seguinte baremo:</p>
<p>-Currículum vitae: ata catro puntos.</p>
<p>-Certificación académica : ata dous puntos.</p>
<p>-Carta de presentación : ata dous puntos.</p>
<p>Artigo 9º</p>
<p>A comisión de valoración elevará as propostas de adxudicación ó conselleiro de Cultura, Comunicación Social e Turismo, que resolverá nun prazo de vinte días. As solicitudes non resoltas neste prazo arquivaranse sen máis trámite.</p>
<p>As resolucións seranlle notificadas ós interesados e deberán ser motivadas as de carácter negativo.</p>
<p>Artigo 10º</p>
<p>No caso de non cumpri-lo establecido na cláusula primeira desta orde, é dicir, non participar no «VI</p>
<p>Congreso de Estudios Xacobeos: O Pseudo - Turpín, lazo entre o culto xacobeo e o culto a Carlomagno», o conselleiro de Cultura, Comunicación Social e Turismo, poderá, por proposta da xerente de Promoción do Camiño de Santiago, anula-la bolsa.</p>
<p>Disposicións derradeiras</p>
<p>Primeira.-Facúltase a xerente de Promoción do Camiño de Santiago para dictar no ámbito das súas</p>
<p>competencias as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte da súa publicación no Diario Oficial de Galicia.</p>
<p>Santiago de Compostela, 14 de marzo de 2001.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

