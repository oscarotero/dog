---
date: '2001-03-29'
id: '5592'
page: 3
number: 63
agency: INSTITUTO GALEGO DE PROMOCIÓN ECONÓMICA
section: VI. ANUNCIOS
title: >-
  Anuncio do 1 de marzo de 2001 polo que se lle comunica a Granja Martiz, S.L. a
  procedencia de reintegra-lo importe aboado ó Fondo Español de Garantía Agraria
  por execución do aval prestado en garantía do pagamento da liquidación
  correspondente á taxa suplementaria no sector do leite e productos lácteos
  1993/1994.
range: Anuncio
url: 'https://www.xunta.gal/dog/Publicados/2001/20010329/Anuncio5592_gl.html'
---
<p>Recibida no Instituto Galego de Promoción Económica (Igape) solicitude da entidade financeira Caixa Nova na que solicita a execución do aval parcial subsidiario concedido por este instituto da Granja Martiz, S.L. en concepto de contragarantía de taxa suplementaria no sector do leite e productos lácteos, período 1993/1994, e ó resultar infructuoso o requirimento notarial de pagamento a Granja Martiz, S.L. practicado no domicilio social coñecido da empresa, sito na rúa Cidade de Viveiro nº 2, de Lugo, por abandono del, por medio deste anuncio notifícaselle á avalada Granja Martiz, S.L. a procedencia de lle reintegrar a Caixa Nova o importe por esta aboado o Fondo Español de Garantía Agraria (Fega) por execución do aval prestado en garantía do pagamento da liquidación correspondente a taxa suplementaria no sector do leite e os productos lácteos 1993/1994, e que ascende a 5.412.100 pesetas (cinco millóns catrocentas doce mil cen pesetas), dos cales:</p>
<p>-3.764.641 pesetas (tres millóns setecentas sesenta e catro mil seiscentas corenta e unha pesetas) corresponden ó principal da taxa liquidada.</p>
<p>-1.647.459 pesetas (un millón seiscentas corenta e sete mil catrocentas cincuenta e nove pesetas) corresponden a xuros.</p>
<p>A publicación deste anuncio iniciará o cómputo do prazo de noventa días naturais, establecido no aval do Igape como condición para a súa executabilidade.</p>
<p>Santiago de Compostela, 1 de marzo de 2001.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>

