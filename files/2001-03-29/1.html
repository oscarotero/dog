---
date: '2001-03-29'
id: 54D6
page: 3
number: 63
agency: CONSELLERÍA DA PRESIDENCIA E ADMINISTRACIÓN PÚBLICA
section: II. AUTORIDADES E PERSOAL
title: >-
  Decreto 62/2001, do 22 de marzo, polo que se dispón o cesamento e o nomeamento
  dun membro da Comisión Interdepartamental de Ciencia e Tecnoloxía de Galicia
  (Cicetga).
range: Decreto
url: 'https://www.xunta.gal/dog/Publicados/2001/20010329/Anuncio54D6_gl.html'
---
<p>A Lei 12/1993, do 6 de agosto, de fomento de investigación e de desenvolvemento tecnolóxico de Galicia crea, no artigo 11.1º, a Comisión Interdepartamental de Ciencia e Tecnoloxía de Galicia (Cicetga) como órgano encargado da planificación, elaboración, coordinación e seguimento do Plan Galego de Investigación e Desenvolvemento Tecnolóxico de Galicia.</p>
<p>O Decreto 483/1997, do 26 de decembro, establece a nova composición da Cicetga co fin de adaptala á nova configuración dos departamentos que integran a Xunta de Galicia, establecida polo Decreto 347/1997, do 9 de decembro, e polo Decreto 350/1997, do 10 de decembro, polo que se determinan os centros directivos dependentes da Presidencia da Xunta de Galicia.</p>
<p>Como consecuencia do cambio habido no representante da Dirección Xeral de Desenvolvemento Rural en representación da Consellería de Agricultura, Gandería e Política Agroalimentaria, procede actualiza-la composición da Comisión Interdepartamental de Ciencia e Tecnoloxía de Galicia.</p>
<p>Na súa virtude, por proposta do conselleiro da Presidencia e Administración Pública, no uso das atribucións que lle confire a Lei 1/1983, do 22 de febreiro, reguladora da Xunta e do seu presidente, e logo de deliberación do Consello da Xunta de Galicia na súa reunión do día vintedous de marzo de dous mil un,</p>
<p>DISPOÑO:</p>
<p>Artigo 1º</p>
<p>O cesamento do seguinte vocal da Cicetga por non seguir no seu respectivo cargo, agradecéndolle os servicios prestados:</p>
<p>-José Mariano Pérez Fernández que, na súa condición de director xeral de Desenvolvemento Rural, figuraba en representación da Consellería de Agricultura, Gandería e Política Agroalimentaria.</p>
<p>Artigo 2º</p>
<p>O nomeamento do seguinte vocal da Cicetga, en substitución do anterior representante:</p>
<p>-Manuel López Casas, director xeral de Desenvolvemento Rural, en representación da Consellería de Agricultura, Gandería e Política Agroalimentaria.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintedous de marzo de dous mil un.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

