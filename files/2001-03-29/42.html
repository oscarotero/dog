---
date: '2001-03-29'
id: 558A
page: 3
number: 63
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 21 de marzo de 2001 pola que se anuncia concurso público de
  alleamento dunha parcela propiedade do Instituto Galego da Vivenda e Solo, no
  polígono de Elviña na Coruña.
range: Resolución
url: 'https://www.xunta.gal/dog/Publicados/2001/20010329/Anuncio558A_gl.html'
---
<p>Cumpridos os trámites regulamentarios no correspondente expediente administrativo, a Dirección Xeral do Instituto Galego da Vivenda e Solo resolve convoca-lo seguinte concurso público:</p>
<p>Obxecto: concurso público para o alleamento dunha parcela que se detalla, propiedade do IGVS, para o seu destino preceptivo e exclusivo á construcción de vivendas declaradas protexidas.</p>
<p>Polígono de Elviña:</p>
<p>Parcela: 151.</p>
<p>Valoración (pesetas): 24.154.793.</p>
<p>IVE (16%): (pesetas): 3.864.767.</p>
<p>Total (pesetas): 28.019.560.</p>
<p>Prego de bases: o prego de bases que rexerá no concurso poderá ser examinado nos servicios centrais do Instituto Galego da Vivenda e Solo, sitos en Área Central do polígono das Fontiñas, en Santiago de Compostela, ou na Delegación Provincial do IGVS na Coruña, sita no Edificio de Servicios Múltiples, r/ Salvador de Madariaga, s/n, durante o prazo de presentación de proposicións, os días e horas hábiles agás o sábado.</p>
<p>Garantías: para a presentación de proposicións esixirase aval bancario por importe equivalente ó 5% do prezo da parcela (IVE incluído).</p>
<p>Destinatarios: a esta convocatoria poderán concorre-las seguintes persoas físicas e/ou xurídicas:</p>
<p>As persoas físicas e/ou xurídicas que teñan por finalidade a promoción de vivendas e tivesen desenvolvido a súa actividade nese campo polo menos os últimos tres anos.</p>
<p>Presentación de proposicións: as proposicións presentaranse no rexistro da Delegación Provincial do IGVS na Coruña, sito no Edificio de Servicios Múltiples, 8ª planta, na rúa Salvador de Madariaga s/n, en días e horas hábiles, agás os sábados.</p>
<p>O prazo de admisión das proposicións rematará o día 18 de abril de 2001.</p>
<p>Apertura das proposicións: a apertura e admisión de proposicións será realizada pola mesa de contratación, que se reunirá na Delegación Provincial do IGVS na Coruña ás 11 horas do día 24 de abril de 2001.</p>
<p>O tribunal técnico constituirase ás 11 horas do día 2 de maio de 2001, no lugar anteriormente sinalado, para os efectos de emiti-lo informe de valoración ó que fai referencia a claúsula sétima do prego de bases.</p>
<p>A adxudicación provisional das parcelas farase pública no prazo máximo de 30 días contados desde a data de admisión das proposicións.</p>
<p>Documentos que deben presenta-los ofertantes: as proposicións deberán ir xunto cos documentos esixidos na claúsula sexta do prego de bases.</p>
<p>Santiago de Compostela, 21 de marzo de 2001.</p>
<p>José Antonio Redondo López</p>
<p>Director xeral do Instituto Galego</p>
<p>da Vivenda e Solo</p>

