---
date: '2001-03-29'
id: 55D2
page: 3
number: 63
agency: BIC GALICIA
section: VI. ANUNCIOS
title: >-
  Acordo do 20 de marzo de 2001, do director xeral da sociedade Centro Europeo
  de Empresas e Innovación de Galicia, S.A., pola que se anuncia a contratación
  de asistencias técnicas para a impartición de seminarios de planificación e de
  xestión empresarial, mediante procedemento restrinxido e por concurso.
range: Acordo
url: 'https://www.xunta.gal/dog/Publicados/2001/20010329/Anuncio55D2_gl.html'
---
<p>En cumprimento do establecido na Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, os seus organismos autónomos e demais entidades do dereito público, a Dirección Xeral da sociedade Centro Europeo de Empresas e Innovación de Galicia, S.A. (CEEI Galicia, S.A.) anuncia concurso restrinxido para a selección de data 8 empresas capacitadas para prestaren asistencia técnica para a impartición de seminarios de planificación e xestión empresarial.</p>
<p>As empresas escollidas serán invitadas en distintas ocasións a presentaren proposicións para a contratación dos distintos traballos que CEEI Galicia, S.A. vaia aprobando. Poderanse cursar invitacións ata o día 15 de novembro de 2001.</p>
<p>O orzamento máximo global para esta contratación ascende a vintecinco millóns trescentas mil pesetas (25.300.000) pesetas, incluído o imposto sobre o valor engadido (IVE), coa seguinte desagregación:</p>
<p>a) Ata 420.000 pesetas, IVE incluído, por cada acción lectiva de grupo en seminarios de planificación empresarial, ata un total de 12.600.000 pesetas, IVE incluído.</p>
<p>b) Ata 360.000 pesetas, IVE incluído por cada acción lectiva individual en seminarios de planificación empresarial, ata un total de 5.400.000 pesetas, IVE incluído.</p>
<p>c) Ata 14.000 pesetas/hora, IVE incluído, de cada módulo de xestión empresarial, cun límite por seminario de 1.820.000 pesetas; IVE incluído, e ata un total de 5.460.000 pesetas, IVE incluído, polo total de seminarios.</p>
<p>d) Ata 20.000 pesetas/hora (incluído o custo do material), IVE incluído, por seminarios de formación continua, ata un máximo de 1.840.000 pesetas, IVE incluído.</p>
<p>Os pregos de prescricións técnicas e de cláusulas particulares están á disposición dos interesados no domicilio de CEEI Galicia, S.A. no edificio Igape, 3ª planta, complexo administrativo San Lázaro s/n, Santiago de Compostela, 15703 A Coruña. Teléfono: 981 54 68 23. Telefax: 981 54 68 32.</p>
<p>As solicitudes presentaranse no domicilio de CEEI Galicia, S.A. ata as 14 horas do derradeiro día de prazo para presentar documentación. Se se cursan por correo, haberá que aterse ó previsto no punto 4.1º do prego de cláusulas particulares. O prazo para presentar solicitudes vencerá o décimo día natural a partir do seguinte ó da publicación neste diario. Se coincide en día inhábil trasladarase ó seguinte día hábil. Deberase presenta-la documentación prevista no punto 4.1º no prego de cláusulas particulares. A apertura das solicitudes terá lugar nas oficinas de CEEI Galicia, S.A. o sexto día natural contado desde o seguinte ó da fin da presentación das solicitudes, ás 14 horas. Se coincide en día inhábil, trasladarase ó seguinte día hábil.</p>
<p>A execución dos contratos poderase estender ata o 31 de decembro de 2001.</p>
<p>Santiago de Compostela, 21 de marzo de 2001.</p>
<p>Santiago González Babé Ozores</p>
<p>Director xeral</p>

