---
date: '2001-04-23'
id: 6B1A
page: 5
number: 78
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Orde do 22 de marzo de 2001 pola que se nomean vocais da Mesa Provincial de
  Lugo de control e seguimento da renda de integración social de Galicia.
range: Orde
url: 'https://www.xunta.gal/dog/Publicados/2001/20010423/Anuncio6B1A_gl.html'
---
<p>Os artigos 36 e 37 da Lei 9/1991, do 2 de outubro, de medidas básicas para a inserción social, modificada parcialmente pola Lei 1/1999, do 5 de febreiro, en concordancia co artigo 80 do Decreto 374/1991, do 24 de outubro, polo que se desenvolve a Lei 9/1991, do 2 de outubro, dispoñen a constitución dunha mesa a nivel provincial en cada unha das provincias da Comunidade Autónoma, que actuará como órgano superior de control e seguimento da aplicación da renda de integración social de Galicia e que estará integrada, entre outros membros, por sete representantes da Administración autonómica.</p>
<p>As normas de organización e funcionamento interno da Mesa Autonómica da renda de integración social feitas públicas pola Resolución do 9 de outubro de 1992, da Secretaría Xeral Técnica da Consellería de Traballo e Servicios Sociais, publicada no Diario Oficial de Galicia con data do 23 de outubro de 1992, que rexerán tamén para as mesas provinciais, a teor do disposto no artigo 81.3º do Decreto 374/1991, do 24 de outubro, establecen no seu artigo 7.2º que os nomeamentos e as substitucións de tódolos membros da mesa se publicarán no Diario Oficial de Galicia.</p>
<p>Na súa virtude, producidos determinados cambios no cadro de persoal na Delegación Provincial da Consellería de Sanidade e Servicios Sociais de Lugo, procede modifica-la composición da Mesa Provincial dos representantes da Administración autonómica e os seus substitutos, unha vez feitas as oportunas designacións polo delegado provincial.</p>
<p>Polo exposto, en uso das facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Nomear como representantes da Administración autonómica da Mesa Provincial de Lugo as seguintes persoas:</p>
<p>1. Antonio Dacal López, secretario provincial.</p>
<p>2. Coro Piñeiro Vázquez, xefa de área de Servicios Sociais.</p>
<p>3. Pedro José Sánchez Corral, xefe do Servicio de Prestacións.</p>
<p>4. Mª Carmen Vázquez Capón, xefa do Servicio de Xestión Económica.</p>
<p>5. Enrique Rodríguez Díez, xefe do Servicio de Axudas e Programas.</p>
<p>6. Mª Carmen Fernández Adrio, xefa de Negociado de Tramitación.</p>
<p>7. Isolina Rodríguez López, psicóloga da área de Servicios Sociais.</p>
<p>Artigo 2º</p>
<p>Nomear como suplentes as seguintes persoas:</p>
<p>1. Francisca González Allegue, asistenta social da área de Servicios Sociais.</p>
<p>2. Mª Carmen Castro Sánchez, xefa de Negociado de Prestacións.</p>
<p>3. Cándido Rodríguez Caneiro, xefe de Sección de Valoración e Orientación.</p>
<p>Santiago de Compostela, 22 de marzo de 2001.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>

