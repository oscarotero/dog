---
date: '2001-04-23'
id: 6B32
page: 5
number: 78
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 82/2001, do 29 de marzo, polo que se declara a urxente ocupación, para
  efectos de expropiación forzosa, pola Deputación Provincial de Lugo, dos bens
  e dereitos necesarios para a realización da obra número 160, Plan de Obras e
  Servicios 2000, Mondoñedo-Os Remedios-Estelo, alargamento e mellora do punto
  quilométrico 0 ó 1. (Concello de Mondoñedo).
range: Decreto
url: 'https://www.xunta.gal/dog/Publicados/2001/20010423/Anuncio6B32_gl.html'
---
<p>A Deputación Provincial de Lugo, en sesión que tivo lugar o día 20 de outubro de 2000, aprobou o proxecto da obra número 160, Plan de Obras e Servicios 2000, Mondoñedo-Os Remedios-Estelo, alargamento e mellora punto quilométrico 0 ó 1, e na sesión do 26 de decembro de 2000 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 13 de marzo de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a deputación, se trata de mellora-la rede viaria, na estrada provincial dos Remedios a Estelo, que na actualidade está dentro das actuacións de mellora na Rede Viaria Provincial e que afecta a unha zona que comunica o municipio de Mondoñedo coa capital municipal, sendo este un territorio de forte orografía e cunha única saída a través da cidade de Mondoñedo; por isto é preciso o alargamento e a mellora da plataforma actual da vía e o aumento do raio das súas curvas.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintenove de marzo de dous mil un.</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución da obra número 160, Plan de Obras e Servicios 2000, Mondoñedo-Os Remedios-Estelo, alargamento e mellora do punto quilométrico 0 ó 1.</p>
<p>Santiago de Compostela, vintenove de marzo de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

