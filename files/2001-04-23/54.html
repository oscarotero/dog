---
date: '2001-04-23'
id: 6BFA
page: 5
number: 78
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Acordo do 20 de febreiro de 2001, da Delegación Provincial de Lugo, polo que
  se impón nova multa coercitiva (expedientes D.P. 34/1990 e D.P. 55/1993).
range: Acordo
url: 'https://www.xunta.gal/dog/Publicados/2001/20010423/Anuncio6BFA_gl.html'
---
<p>O 13 de outubro de 2001 impúxoselle a José Antonio Vázquez López, con enderezo na avda. das Américas, nº 83-1º da cidade de Lugo, multa coercitiva de 50.000 pesetas por incumprimento do ordenado na Resolución do 17 de febreiro de 2000, do conselleiro de Política Territorial, Obras Públicas e Vivenda da Xunta de Galicia, do 17 de febreiro de 2000, que confirma parcialmente a resolución do delegado provincial do IGVS de Lugo do 11 de novembro de 1997 e que o obrigaba como promotor da construcción de 12 vivendas de protección oficial, locais e garaxes non vinculados na avda. das Américas, nº 86 de Lugo, (expediente 27-1-0041/88) nas D.P. 34/1990 y D.P. 55/1993, á realización no prazo de 15 días das obras e reparacións necesarias</p>
<p>no inmoble antes citado, para arranxa-las seguintes deficiencias:</p>
<p>1. Que as seis prazas de garaxe a que obrigan as ordenanzas municipais e que están situadas no soto, se axusten á ordenanza 34 das vivendas de protección oficial.</p>
<p>2. Que a zona de paso de vehículos da rampla, así como a altura dela se axuste á ordenanza 34 das vivendas de protección oficial.</p>
<p>3. Que se arranxen as filtracións de auga nos garaxes, así como as fugas nas baixantes do garaxe.</p>
<p>Na mencionada multa coercitiva apercibíase de que sería reiterada se transcorrese o prazo dun mes sen ter realizado as obras.</p>
<p>Persistindo na súa actitude de non cumpri-lo ordenado na resolución da delegación provincial do IGVS de Lugo do 11 de novembro de 1997, confirmada parcialmente pola resolución do conselleiro de Política Territorial, Obras Públicas e Vivenda da Xunta de Galicia do 17 de febreiro de 2000, en aplicación do disposto no artigo 13 da Lei 13/1996, do 30 de decembro, de infraccións en materia de vivenda (BOE nº 66, do 18 de marzo de 1997), esta delegación provincial</p>
<p>ACORDA:</p>
<p>Primeiro.-Impoñer unha nova multa coercitiva por importe de 100.000 pesetas, que será reiterada coa periodicidade de 15 días, e na contía que en cada unha delas se determine, ata que se acredite documentalmente ante este órgano o inicio das obras e reparacións necesarias para arranxa-las deficiencias, e continuarán impoñéndose multas coercitivas cando as obras comezadas co dito fin se demoren máis dun mes.</p>
<p>Segundo.-Notifíqueselle a presente resolución ó interesado coa indicación de que contra ela pode interpoñer recurso de alzada, no prazo dun mes, ante o conselleiro de Política Territorial, Obras Públicas e Vivenda, de conformidade co establecido nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Lugo, 20 de febreiro de 2001.</p>
<p>Antonio Boné Pina</p>
<p>Delegado provincial de Lugo</p>

