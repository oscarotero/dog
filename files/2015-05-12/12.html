---
date: '2015-05-12'
id: G0165-290415-0003
page: 18724
number: 88
agency: Consellería do Medio Rural e do Mar
section: IV. Oposicións e concursos.
title: >-
  ORDE do 27 de abril de 2015 pola que se resolve a convocatoria pública para a
  provisión, polo sistema de libre designación, dun posto de traballo vacante
  nesta consellería.
range: Orde
url: >-
  https://www.xunta.gal/dog/Publicados/2015/20150512/AnuncioG0165-290415-0003_gl.html
---
<p>Por Orde do 25 de febreiro de 2015, publicada no DOG número 51, do 16 de marzo, convocouse a provisión, polo sistema de libre designación, do posto de traballo da Consellería do Medio Rural e do Mar que se detalla no anexo desta orde.</p>
    <p>De conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, que aproba o Regulamento de provisión de postos de traballo, promoción profesional e promoción interna, e demais normativa vixente, esta consellería</p>
    <h2>DISPÓN:</h2>
    <p>Primeiro. Resolver a convocatoria pública efectuada por Orde desta consellería do 25 de febreiro de 2015 e designar a persoa funcionaria, cuxos datos se sinalan no anexo desta orde, para ocupar o posto que tamén se especifica. </p>
    <p>Segundo. De conformidade co establecido nos artigos 14 e 16.2 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, o cesamento no actual destino efectuarase no prazo de tres días, contados a partir do seguinte ao da publicación no DOG. Se a resolución comporta o reingreso ao servizo activo, o prazo de toma de posesión deberá computarse desde a dita data.</p>
    <p>Se na data en que debe cesar no seu destino o funcionario está gozando un período de licenza, vacacións ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo dos tres días hábiles seguintes ao do cesamento, se non implica cambio de residencia, ou de sete días hábiles se comporta cambio de residencia. Cando o adxudicatario do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>Con independencia do establecido no parágrafo anterior, a persoa titular da consellería onde obteña o novo destino o funcionario poderá conceder unha prórroga de incorporación ata un máximo de vinte días hábiles, se o destino implica cambio de residencia e así o solicita o interesado por razóns xustificadas.</p>
    <p>Terceiro. A xefatura de persoal do centro en que cause baixa o funcionario, así como a daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e de toma de posesión, das cales se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, os/as interesados/as poderán interpoñer recurso potestativo de reposición, perante a Consellería do Medio Rural e do Mar, no prazo dun mes contado desde o día seguinte ao da súa publicación no DOG, de conformidade co establecido la Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente, perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de abril de 2015</p>
    <footer><p>P.D. (Orde do 30.3.2012; DOG nº 70, do 12 de abril)<br>María Isabel Concheiro Rodríguez-Segade<br>Secretaria xeral técnica da Consellería do Medio Rural e do Mar</p></footer>
    <h2>ANEXO</h2>
    <p>Apelidos e nome: Gómez Casas, Pablo.</p>
    <p>NRP: 7931065068 A2077.</p>
    <p>Grupo: A/A2.</p>
    <p>Corpo/escala: enxeñeiros técnicos agrícolas-facultativo grao medio da Xunta de Galicia.</p>
    <p>Denominación do posto: Xefatura do Servizo de Explotacións e Asociacionismo Agrario.</p>
    <p>Código: MR3030000215770025.</p>
    <p>Nivel: 28.</p>
    <p>Dependencia: Subdirección Xeral de Explotacións Agrarias-Dirección Xeral de Produción Agropecuaria.</p>
    <p>Localidade: Santiago de Compostela.</p>

