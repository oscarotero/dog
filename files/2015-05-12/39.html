---
date: '2015-05-12'
id: G0165-280415-0002
page: 18766
number: 88
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 16 de abril de 2015, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  15 de abril de 2015, relativa ao deslindamento entre as comunidades de montes
  veciñais en man común de Vilar e Servoi, no concello de Castrelo do Val.
range: Anuncio
url: >-
  https://www.xunta.gal/dog/Publicados/2015/20150512/AnuncioG0165-280415-0002_gl.html
---
<p>Examinada a solicitude de conciliación formulada pola CMVMC de Vilar e a CMVMC de Servoi resultan os seguintes:</p>
    <p>Feitos:</p>
    <p>Primeiro. Con data do 1 de abril de 2014 os presidentes da comunidade de Vilar, propietaria do monte veciñal en man común Comunal de Vilar e a Comunidade de Servoi propietaria do monte veciñal en man común Comunal de Servoi, ambas no concello de Castrelo do Val, solicitaron a aprobación dun deslindamento realizado entre ambas as comunidades. Os interesados achegaron coa solicitude a acta de conciliación realizada ante o xulgado de paz, certificacións de aprobacións de deslindamento das respectivas asembleas e planos.</p>
    <p>Segundo. Con data do 28 de abril de 2014 o Servizo de Montes informou de que a documentación achegada cumpre as exixencias previstas no artigo 53 da Lei 7/2012, do 28 de xuño, de montes de Galicia, e que o deslindamento realizado establece o límite entre ambos os dous montes dun xeito claro e inequívoco.</p>
    <p>Terceiro. Na acta de conciliación descríbense os lindes entre os montes da maneira seguinte:</p>
    <p>Para que se recoñeza o linde entre os montes veciñais en man común dos veciños de Servoi e o monte veciñal en man común dos veciños de Vilar, sinálase que o linde entre as dúas comunidades foi considerado desde tempo inmemorial e de forma quieta e pacífica polos veciños das comunidades, tal e como se describe a continuación, definido pola poligonal que une os seguintes vértices:</p>
    <p>Vértice 1, localizado no alto de Cabeciña do Seixo, o cal tamén é vértice común ao monte MVMC Comunal de Fontefría, segundo está recoñecido nas carpetas-ficha dos expedientes de clasificación dos tres montes aludidos.</p>
    <p>Vértice 2, situado aproximadamente a 20 metros en senso noroeste do vértice 1, no cruzamento da devasa que vai pola divisoria de augas e o camiño que vai ao antigo campo de fútbol, coincidindo a súa situación coa esquina sueste do devandito campo de fútbol (abandonado na actualidade). O límite queda definido pola liña recta que o une co vértice anterior.</p>
    <p>Vértice 3, situado aproximadamente a 251 metros en senso oeste do vértice 2, situado no eixe da devasa que vai pola divisoria de augas. O límite queda definido pola liña recta que o une co vértice anterior, coincidindo co trazado da devasa.</p>
    <p>Vértice 4, situado aproximadamente a 35 metros do vértice 3, coincidindo coa torre do tendido eléctrico. O límite queda definido pola liña recta que o une co vértice anterior.</p>
    <p>Vértice 5, situado aproximadamente a 157 metros do vértice 4, en senso O-NO, coincidindo coa torre do tendido eléctrico, de xeito que o límite queda definido pola liña recta que o une co vértice anterior, segundo o trazado da liña eléctrica. Neste vértice dá comezo a división da parcela de monte denominada Valseco, incluída tamén na clasificación do MVMC Comunal de Servoi.</p>
    <p>Vértice 6, situado aproximadamente a 145 metros do vértice 5, en senso O-SO, coincidindo co cruzamento do tendido eléctrico cunha pista forestal, de xeito que o límite queda definido pola liña recta que o une co vértice anterior, segundo o trazado da liña eléctrica.</p>
    <p>Vértice 7, situado aproximadamente a 63 metros do vértice 6, en senso S-SO, seguindo o trazado da pista forestal que vén do vértice anterior. O límite queda definido pola liña recta que o une co vértice anterior coincidente co trazado da pista.</p>
    <p>Vértice 8, situado aproximadamente a 91 metros do vértice 7, en senso suroeste, localizado nunha cota de 1.043,68 metros. O límite queda definido pola liña recta que o une co vértice anterior.</p>
    <p>Vértice 9, situado aproximadamente a 271 metros do vértice 8, en senso suroeste, no cruzamento dunha devasa cunha pista forestal e tamén co nacemento dun regato sen nome, pero claramente marcado na cartografía topográfica. O límite queda definido pola liña recta que o une co vértice anterior.</p>
    <p>Vértice 10, situado aproximadamente a 396 metros do vértice 9, en senso suroeste, na unión do regato con outro de maior orde, pola súa vez tributario da Corga das Bagoeiras (tamén río Valseco). O límite queda definido polo curso do rego (sen nome) que discorre polo fondo da valgada en que se sitúan ambos os vértices.</p>
    <p>As coordenadas UTM de cada un dos vértices descritos detállanse na táboa adxunta:</p>
    <table>
     <tbody>
      <tr>
       <td rowspan="2">Vértice</td>
       <td colspan="2">UTM-ED50 (29N)</td>
       <td colspan="2">UTM-ETRS89 (29N)</td>
      </tr>
      <tr>
       <td>X</td>
       <td>Y</td>
       <td>X</td>
       <td>Y</td>
      </tr>
      <tr>
       <td>1. Cabeciña do Seixo</td>
       <td>635.569,00</td>
       <td>4.654.630,00</td>
       <td>635.444,39</td>
       <td>4.654.414,91</td>
      </tr>
      <tr>
       <td>2. Esquina, S.E. campo fútbol</td>
       <td>635.553,42</td>
       <td>4.654.643,16</td>
       <td>635.428,81</td>
       <td>4.654.428,07</td>
      </tr>
      <tr>
       <td>3. Eixe da devasa</td>
       <td>635.302,21</td>
       <td>4.654.641,33</td>
       <td>635.177,60</td>
       <td>4.654.426,24</td>
      </tr>
      <tr>
       <td>4. Torre da liña eléctrica</td>
       <td>635.269,87</td>
       <td>4.654.654,73</td>
       <td>635.145,26</td>
       <td>4.654.439,64</td>
      </tr>
      <tr>
       <td>5. Torre da liña eléctrica</td>
       <td>635.124,00</td>
       <td>4.654.713,66</td>
       <td>634.999,39</td>
       <td>4.654.498,57</td>
      </tr>
      <tr>
       <td>6. Cruzamento liña eléctrica con pista</td>
       <td>634.979,43</td>
       <td>4.654.698,86</td>
       <td>634.854,82</td>
       <td>4.654.483,77</td>
      </tr>
      <tr>
       <td>7. Pista forestal</td>
       <td>634.960,56</td>
       <td>4.654.638,72</td>
       <td>634.835,95</td>
       <td>4.654.423,64</td>
      </tr>
      <tr>
       <td>8. Cota de 1.043 m</td>
       <td>634.883,00</td>
       <td>4.654.592,00</td>
       <td>634.758,39</td>
       <td>4.654.376,91</td>
      </tr>
      <tr>
       <td>9. Cruzamento regato/pista/devasa</td>
       <td>634.644,13</td>
       <td>4.654.463,73</td>
       <td>634.519,52</td>
       <td>4.654.248,64</td>
      </tr>
      <tr>
       <td>10. Unión de regatos</td>
       <td>634.359,13</td>
       <td>4.654.202,66</td>
       <td>634.234,52</td>
       <td>4.653.987,57</td>
      </tr>
     </tbody>
    </table>
    <p>Como consecuencia do linde recoñecido, o tramo dos vértices 1 a 5 non difire da clasificación, sendo unha mellora da súa definición cartográfica. Pero o tramo 5-a 10 implica que a parcela do monte veciñal denominada Valseco, incluída nas clasificación do MVMC Comunal de Vilar e do MVMC Comunal de Servoi, queda dividida en dúas metades, de xeito que a porción sur pertence ao Comunal de Servoi.</p>
    <p>Consideracións legais e técnicas</p>
    <p>Primeiro. A presente resolución dítase ao abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento que se seguirá no deslindamento entre montes veciñais en man común e establece que o Xurado Provincial de Clasificación de Montes Veciñais en Man Común, logo do exame da documentación presentada, ditara resolución que será publicada no <em>Diario Oficial de Galicia</em> e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial de Clasificación de Montes Veciñais en Man Común, de acordo co informe favorable do Servizo de Montes do 28 de abril de 2014, acordou por unanimidade o día 18 de marzo de 2015:</p>
    <p>Aprobar o acto de conciliación acadado pola CMVMC de Vilar e a CMVMC de Servoi, de acordo co exposto no feito terceiro.</p>
    <p>Contra esta resolución, que pon fin á vía administrativa, poderase interpoñer recuso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso Administrativo de Ourense, no prazo de dous meses contados desde o día seguinte ao desta resolución, de acordo co disposto no artigo 12 da Lei 13/1989 (citada), nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 16 de abril de 2015</p>
    <footer><p>Yago Borrajo Sánchez<br>Presidente do Xurado Provincial de Clasificación de Montes Veciñais<br>en Man Común de Ourense</p></footer>

