---
date: '2015-05-12'
id: G1440-060515-0002
page: 18797
number: 88
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación, con procedemento aberto, para a contratación da
  subministración de trinta contedores de proximidade de 3 metros cúbicos para a
  recollida de residuos sólidos urbanos (fracción papel-cartón) con destino ao
  Servizo de Augas e Medio Ambiente.
range: Anuncio
url: >-
  https://www.xunta.gal/dog/Publicados/2015/20150512/AnuncioG1440-060515-0002_gl.html
---
<p>No perfil do contratante publícanse íntegros os pregos de condicións para a contratación da subministración de trinta contedores de proximidade de 3 metros cúbicos para a recollida de residuos sólidos urbanos (fracción papel-cartón) con destino ao Servizo de Augas e Medio Ambiente da Deputación Provincial de Ourense, cun gasto autorizado de 30.000 € (IVE e demais tributos incluídos). As proposicións presentaranse ata as 14.00 horas do décimo quinto (15º) día natural contado desde o seguinte ao da publicación do anuncio de licitación no DOG, no Rexistro da Deputación Provincial de Ourense ou por correo. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións a que poderá accederse gratuitamente a través do perfil do contratante na web da Deputación www.depourense.es . As solicitudes de información poderán formularse telefonicamente no número 988 31 75 40 no Servizo de Contratación. </p>
    <p>Sen prexuízo de calquera outro recurso que se considere procedente, o prego de condicións, os anuncios de licitación e os demais documentos contractuais que establezan as condicións que deban rexer a licitación serán susceptibles de recurso potestativo de reposición ante a Presidencia da Deputación no prazo dun mes e, alternativamente, de recurso contencioso-administrativo ante o Xulgado do Contencioso-Administrativo de Ourense, no prazo de dous meses, contados ambos os prazos desde o día seguinte ao da publicación dos anuncios de licitación ou, de ser o caso, da última publicación (de non seren simultáneos).</p>
    <p>Ourense, 28 de abril de 2015</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

