---
date: '1996-06-03'
id: E0DE
page: 5
number: 108
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Acordo do 24 de maio de 1996, da Comisión Permanente de Selección de Persoal,
  para a cobertura de postos de traballo reservados a persoal laboral,
  constituída ó amparo do Decreto 252/1992, do 30 de xullo, polo que se fan
  públicas as listas para a cobertura con carácter temporal dos citados postos
  correspondentes ó persoal laboral da categoría 31 do grupo II (restaurador/a).
range: Acordo
url: 'https://www.xunta.gal/dog/Publicados/1996/19960603/AnuncioE0DE_gl.html'
---
<p>Rematado o prazo fixado pola resolución da Dirección Xeral da Función Pública do 4 de marzo de 1996 (DOG nº 54, do 15 de marzo de 1996), de presentación de solicitudes para a elaboración das listas, para a cobertura con carácter temporal de postos de traballo reservados a persoal laboral nas correspondentes relacións de postos de traballo, reguladas polo Decreto 252/1992, do 30 de xullo, e a resolución anteriormente citada, e á vista das instancias presentadas para a categoría 31 do grupo II, a Comisión Permanente de Selección, de conformidade co disposto no artigo 12 do citado decreto,</p>
<p>ACORDA:</p>
<p>Primeiro.-Facer públicas as relacións dos solicitantes para a cobertura, con carácter temporal, de postos de traballo reservados a persoal laboral correspondentes á categoría 31 do grupo II, da forma que a seguir se indica:</p>
<p>Anexo I: figuran os solicitantes incluídos na lista.</p>
<p>Anexo II: figuran os solicitantes excluídos con expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-Os interesados disporán dun prazo de dez días para a reparación de erros e, se é o caso, formula-las oportunas alegacións, que se dirixirán</p>
<p>á correspondente Comisión Permanente de Selección de Persoal (Dirección Xeral da Función Pública, Consellería da Presidencia e Administración Pública, edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, e se é o caso, levaranse a efecto as modificacións procedentes, dándose disto a oportuna publicidade.</p>
<p>Santiago de Compostela, 24 de maio de 1996.</p>
<p>Juan José Alvarez Pérez</p>
<p>Presidente da Comisión Permanente de Selección de Persoal</p>
<p>3890</p>

