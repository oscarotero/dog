---
date: '1996-06-03'
id: E0D2
page: 5
number: 108
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 9 de maio de 1996 pola que se anuncia a realización dunhas
  xornadas sobre gobernos locais en Europa.
range: Resolución
url: 'https://www.xunta.gal/dog/Publicados/1996/19960603/AnuncioE0D2_gl.html'
---
<p>Dentro das actividades que vai realiza-la EGAP en 1996, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse en colaboración co Instituto Universitario Ortega y Gasset unhas xornadas sobre gobernos locais en Europa que deberán desenvolverse segundo as seguintes bases:</p>
<p>1. Obxectivos.</p>
<p>Debater sobre o papel dos gobernos locais en España e nos países do noso contorno. Dar a coñece-los novos enfoques e experiencias que se veñen producindo neste ámbito.</p>
<p>2. Destinatarios.</p>
<p>Responsables políticos, directivos e técnicos das administracións provincial e municipal, así como estudiosos e especialistas en materias de xestión pública.</p>
<p>3. Desenvolvemento.</p>
<p>-Duración: 2 días.-Lugar: Santiago de Compostela, salón de actos da EGAP.-Datas: 20 e 21 de xuño.-Horarios: mañá e tarde.-Prazas: limitadas á capacidade do local.</p>
<p>4. Prazo.</p>
<p>O prazo de inscrición nas xornadas finaliza cinco días antes do seu comezo.</p>
<p>5. Tramitación de solicitudes.</p>
<p>As solicitudes irán dirixidas ó director da Escola Galega de Administración Pública, polígono das Fontiñas, r/ Madrid, 2-4, 15703 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>6. Selección.</p>
<p>As prazas adxudicaranse por rigorosa orde de entrada no rexistro sempre que se teñan acreditados tódolos requisitos para a inscrición no momento de presentación da solicitude.</p>
<p>Os peticionarios poderán obter confirmación da súa posible admisión, chamando por teléfono en días laborables, de 11.30 a 14.45 horas ó seguinte número: (981) 57 08 00 (Ext. 244), ou ben consultando a lista de admitidos que se exporá no taboleiro de anuncios da EGAP 48 horas despois de remata-lo prazo de presentación de solicitudes.</p>
<p>7. Inscricións fóra de prazo.</p>
<p>Só se admitirán se quedasen prazas baleiras e sempre que se cumpran os requisitos xerais antes indicados.</p>
<p>8. Modificacións.</p>
<p>A EGAP reserva para si a facultade de interpretar e resolve-las incidencias que puidesen xurdir no desenvolvemento das xornadas, así como a de cancelalas se o escaso número de solicitudes non xustificase a súa realización.</p>
<p>9. Certificado de asistencia.</p>
<p>Outorgaráselles certificado de asistencia ós alumnos que participen con regularidade nas xornadas programadas.</p>
<p>10. Contido.</p>
<p>As xornadas estructuraranse do seguinte xeito:</p>
<p>Intervencións individuais de expertos nacionais e estranxeiros en temas de goberno local.</p>
<p>Discusión dos asistentes ás xornadas verbo dos traballos presentados polos relatores.</p>
<p>Cuestións básicas que se abordarán:</p>
<p>-Impacto do proceso de unificación europea sobre o nivel local de goberno.</p>
<p>-A situación e perspectivas das relacións entre niveis territoriais de goberno en Europa.</p>
<p>-A situación dos gobernos locais nos países do Leste.</p>
<p>Análise das tendencias máis recentes nos sistemas de goberno local nos distintos estados membros da Unión Europea.</p>
<p>Santiago de Compostela, 9 de maio de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>4222</p>

