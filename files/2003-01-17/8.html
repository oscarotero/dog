---
date: '2003-01-17'
id: 1AE6
page: 572
number: 11
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 361/2002, do 19 de decembro, polo que se acepta a doazón de obras de
  arte feitas a favor da Comunidade Autónoma de Galicia do autor Antonio Failde.
range: Decreto
url: 'https://www.xunta.gal/dog/Publicados/2003/20030117/Anuncio1AE6_gl.html'
---
<p>Con data 11 de xuño de 2002 a Consellería de Economía e Facenda recibe documentación remitida pola Consellería de Educación e Ordenación Universitaria de doazón feita por Miguel Ángel Failde Bermejo de obras de arte de Antonio Failde para a Escola de Artes de Ourense.</p>
<p>A Secretaría Xeral e do Patrimonio tramitou o expediente de aceptación, logo do informe favorable da Comisión Superior de Valoración de Bens Culturais de Interese para Galicia, de conformidade co establecido nos artigos 17 da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo.</p>
<p>Na súa virtude, por proposta do conselleiro de Economía e Facenda, nos termos establecidos polo doador e logo de deliberación do Consello da Xunta de Galicia na súa reunión do día dezanove de decembro de dous mil dous,</p>
<p>DISPOÑO:</p>
<p>Artigo único.</p>
<p>1. Acepta-la doazón feita por Miguel Ángel Failde Bermejo de obras de arte de Antonio Failde que a continuación se relacionan:</p>
<p>a) Adán y Eva, granito, 180x180x20 cm.</p>
<p>b) 6 debuxos do mesmo autor:</p>
<p>-Pareja.</p>
<p>-Maternidad (carbón).</p>
<p>-Juegos (carbón).</p>
<p>-Mujer (sanguina).</p>
<p>-Bajo el sol (conté e carbón).</p>
<p>-Escultor (tinta chinesa/gouache).</p>
<p>2. A Consellería de Economía e Facenda, a través da Secretaría Xeral e do Patrimonio, levará a cabo tódolos trámites para a efectividade deste decreto.</p>
<p>Santiago de Compostela, dezanove de decembro de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

