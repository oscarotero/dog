---
date: '2019-10-14'
id: G0424-021019-0004
page: 45278
number: 195
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 2 de outubro de 2019, da Xefatura Territorial da Coruña, sobre
  resolución de desistencia dun procedemento expropiatorio, no concello de
  Sobrado (expediente IN407A 2016/695-1).
range: Anuncio
url: >-
  https://www.xunta.gal/dog/Publicados/2019/20191014/AnuncioG0424-021019-0004_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no Boletín Oficial del Estado resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese efectuar...», mediante o presente anuncio notifícase ás persoas sinaladas no cadro anexo, a resolución desta xefatura territorial, do 30.9.2019, pola que se acorda a desistencia e o arquivamento das actuacións dun procedemento expropiatorio que formulou a entidade beneficiaria UFD Distribución Electricidad, S.A. (antes, Unión Fenosa Distribución, S.A.), e que corresponde ao proxecto de instalación eléctrica denominado LMT, CT, RBT Sante-Grixalba, no concello de Sobrado (expediente IN407A 2016/695-1).</p>
    <p>O texto íntegro da resolución que se notifica atópase ao dispor das persoas interesadas durante un prazo de dez (10) días, contados desde o seguinte ao da publicación deste anuncio, na sede da Xefatura Territorial da Consellería de Economía, Emprego e Industria da Coruña, situada no Edificio Administrativo de Monelos, na rúa Vicente Ferrer, 2º, 15008 A Coruña, na Sección de Expropiacións (teléfono de contacto 981 18 49 11), das 9.00 ás 14.00 horas, de luns a venres. A eficacia deste anuncio queda supeditada á súa publicación no taboleiro de edictos únicos do Boletín Oficial del Estado.</p>
    <p>Transcorrido o prazo indicado no parágrafo anterior sen efectuarse a comparecencia, a notificación entenderase producida desde o día seguinte ao vencemento do prazo sinalado para comparecer.</p>
    <p>Contra a resolución, que non pon fin á vía administrativa, as persoas interesadas poderán interpoñer recurso de alzada ante o conselleiro de Economía, Emprego e Industria no prazo dun mes, que contará a partir da notificación da resolución, ou interpoñer calquera outro recurso que proceda.</p>
    <p>A Coruña, 2 de outubro de 2019</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN407A 2016/695-1.</p>
    <p>Entidade beneficiaria: UFD Distribución Electricidad, S.A.</p>
    <p>Denominación da instalación: LMT, CT, RBT Sante-Grixalba.</p>
    <p>Concello: Sobrado.</p>
    <table>
     <tbody>
      <tr>
       <td>Predio</td>
       <td>Paraxe</td>
       <td>Concello</td>
       <td>Titularidade</td>
      </tr>
      <tr>
       <td>12</td>
       <td>Pena María</td>
       <td>Sobrado</td>
       <td>Herdeiros de Eugenio Veiga Ares</td>
      </tr>
     </tbody>
    </table>

