---
date: '2002-05-09'
id: 8D0A
page: 6
number: 89
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 30 de abril de 2002, da Dirección Xeral da Función Pública, pola
  que se elevan a definitivas as puntuacións dos participantes no concurso
  convocado por Orde do 28 de decembro de 2001, previsto no artigo terceiro do
  regulamento aprobado polo Decreto 289/2001, do 15 de novembro, e son
  convocados para a elección de posto.
range: Resolución
url: 'https://www.xunta.gal/dog/Publicados/2002/20020509/Anuncio8D0A_gl.html'
---
<p>Por Orde do 28 de decembro de 2001 (DOG nº 9, do 14 de xaneiro), convocouse o concurso a que se refire o artigo terceiro do Regulamento para o desenvolvemento e aplicación do previsto na disposición transitoria décimo primeira da Lei 4/1988, do 26 de maio, da función pública de Galicia, aprobado polo Decreto 289/2001, do 15 de novembro.</p>
<p>As puntuacións provisionais dos participantes no concurso fixéronse públicas por resolución da Dirección Xeral da Función Publica do 2 de abril de 2002, publicándose no Diario Oficial de Galicia nº 69, do 10 de abril.</p>
<p>Reunida a Comisión de Valoración o día 29 de abril de 2002, foron vistas as reclamacións formuladas polos/as interesados/as contra as ditas pun</p>
<p>tuacións provisionais e, de conformidade co previsto na base VI da convocatoria efectuada pola orde citada, en relación co artigo 4 do Decreto 289/2001, do 15 de novembro, a dita comisión adoptou os seguintes,</p>
<p>ACORDOS:</p>
<p>Primeiro.-Elevar a definitivas as relacións por orde de prelación segundo as puntuacións dos concursantes destinados na mesma localidade e pertencentes ó mesmo grupo e categoría dos relacionados no anexo II do citado regulamento; relacións que se engaden como anexo desta resolución.</p>
<p>Segundo.</p>
<p>1. Convoca-los concursantes relacionados no anexo desta resolución para a elección de destino, en único chamamento, no salón de actos da Escola Galega de Administración Pública, sita no polígono das Fontiñas, s/n, en Santiago de Compostela, o día 16 de maio de 2002, ás 10 horas, podendo elixir, segundo a orde de prelación, entre os postos que se relacionan no anexo I da orde de convocatoria (DOG nº 9, do 14 de xaneiro).</p>
<p>2. Elixirán destino nas respectivas localidades as persoas destinadas nelas que se especifican no anexo desta resolución, segundo a orde de prelación establecida nas listas definitivas, solicitando en primeiro lugar os integrados no grupo I, e seguirán os dos grupos II, III, IV e V. Os integrados en cada un de tales grupos serán chamados por localidades conforme a orde en que aparecen relacionadas no dito anexo.</p>
<p>3. Non será necesario que asista ó acto o persoal que no anexo desta resolución figura adscrito a un posto de traballo, así como aquel integrado nas distintas categorías cando sexa o único concursante para unha localidade na que existe un só posto. Neste último caso, a adxudicación será levada a cabo directamente pola Administración.</p>
<p>Terceiro.</p>
<p>1. Os aspirantes deberán ir provistos de DNI ou outro documento que acredite fidedignamente a personalidade.</p>
<p>2. Os aspirantes que non comparezan persoalmente poderán ser representados por terceiras persoas con poder notarial suficiente.</p>
<p>3. Ós aspirantes que non comparezan persoalmente ou por medio de representantes seranlles adxudicados, de oficio, os postos que queden vacantes na localidade na que deberían elixir destino segundo a base VI.3 da convocatoria.</p>
<p>Santiago de Compostela, 30 de abril de 2002.</p>
<p>Mª de Loreto Díaz Sánchez</p>
<p>Subdirectora xeral da Función Pública</p>
<p>e presidenta da Comisión de Valoración</p>

