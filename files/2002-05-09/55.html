---
date: '2002-05-09'
id: 8DC2
page: 6
number: 89
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 25 de abril de 2002 pola que se fai público o outorgamento de
  varias concesións administrativas en terreos de dominio público portuario dos
  portos que se citan.
range: Resolución
url: 'https://www.xunta.gal/dog/Publicados/2002/20020509/Anuncio8DC2_gl.html'
---
<p>Cumpridos os trámites previstos na Lei 62/1997, do 26 de decembro, de modificación da Lei 27/1992, do 24 de novembro, de Portos do Estado e da Mariña Mercante, na Lei 22/1998, de costas, no seu Regulamento, aprobado por Real decreto 1471/1989, do 1 de decembro, e nas demais normas de procedente aplicación; acordouse en virtude das atribucións delegadas por orde do conselleiro de Política Territorial, Obras Públicas e Vivenda do 29 de xaneiro de 1996, outorgar por resolucións que poñen fin á vía administrativa, as seguintes concesións en dominio público portuario, con suxeición ás condicións estipuladas nos pregos de condicións correspondentes.</p>
<p>Resolución: 21-11-2001.</p>
<p>Obxecto: construcción de nave para almacén de embarcacións para deportes de remo.</p>
<p>Porto: Cabo de Cruz.</p>
<p>Adxudicatario: Club de Remo de Cabo de Cruz.</p>
<p>Prazo: 15 anos.</p>
<p>Resolución: 28-11-2001.</p>
<p>Obxecto: ocupación e utilización das instalacións da fábrica de xeo para a prestación do servicio de subministración de xeo.</p>
<p>Porto: Tragove.</p>
<p>Adxudicatario: Confraría de Pescadores San Antonio de Cambados.</p>
<p>Prazo: 5 anos.</p>
<p>Resolución: 7-3-2002.</p>
<p>Obxecto: ocupación dunha superficie para a instalación dunha liña eléctrica de media tensión en canalización propiedade de Portos de Galicia para o subministración da nova lonxa.</p>
<p>Porto: Burela.</p>
<p>Adxudicatario: Barras Eléctricas Galaico-Asturianas, S.A.</p>
<p>Prazo: 5 anos.</p>
<p>Contra os citados actos administrativos que esgotan a vía administrativa, cabe interpor recurso contencioso-administrativo ante o Xulgado do Contencioso-Administrativo de Santiago de Compostela no prazo de dous (2) meses contados a partir do día seguinte ó da publicación da resolución facendo público o outorgamento.</p>
<p>Non obstante, os interesados poderán optar por interpor contra esta resolución recurso de reposición, no prazo dun (1) mes contado a partir do día seguinte ó desta publicación, perante o mesmo órgano que a dictou, de acordo co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 25 de abril de 2002.</p>
<p>Emilio García Gallego</p>
<p>Presidente do ente publico Portos de Galicia</p>

