---
date: '1999-05-11'
id: 7FEA
page: 5
number: 89
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 131/1999, do 23 de abril, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto 234 P.O.L.
  98 Quiroga, E.P. de Alto de Aldriz a Vilar de Lor do p.k. 5,635 ó 7,135.
range: Decreto
url: 'https://www.xunta.gal/dog/Publicados/1999/19990511/Anuncio7FEA_gl.html'
---
<p>A Deputación Provincial de Lugo, en sesión celebrada o día 2 de outubro de 1998, aprobou o proxecto de 234 P.O.L. 98. Quiroga. E.P. de Alto de Aldriz a Vilar de Lor do p.k. 5,635 ó 7,135 e na sesión celebrada o día 26 de outubro de 1998 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 12 de marzo de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque as obras de referencia figuran nun Programa de Cooperación Económico Local e os terreos son necesarios para inicia-las obras dentro dos prazos sinalados pola normativa ó respecto.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintetrés de abril de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo para efectos de expropiación forzosa, dos bens e dereitos concretados no expediente administrativo instruído o efecto e necesarios para a execución das obras do proxecto: 234 P.O.L. 98. Quiroga. E.P. de Alto de Aldriz a Vilar de Lor do p.k. 5,635 ó 7,135.</p>
<p>Santiago de Compostela, vintetrés de abril de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

