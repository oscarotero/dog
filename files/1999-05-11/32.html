---
date: '1999-05-11'
id: 804E
page: 5
number: 89
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 4 de maio de 1999 pola que se anuncian, mediante procedemento
  aberto por concurso e trámite urxente, as seguintes contratacións: obra de
  execución de vivenda para garda e edificio de recepción-administración na illa
  de San Simón, en Redondela (Pontevedra); edición de 1.000 exemplares da
  publicación Camilo Otero.
range: Resolución
url: 'https://www.xunta.gal/dog/Publicados/1999/19990511/Anuncio804E_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite de urxencia, dos seguinte contratos:</p>
<p>1. Obra de execución de vivenda para garda e edificio de recepción-administración na illa de San Simón, en Redondela (Pontevedra).</p>
<p>-Orzamento de licitación: trinta e tres millóns setecentas trinta e unha mil seiscentas cinco pesetas (33.731.605 ptas.), IVE incluido.</p>
<p>-Prazo de execución: catro meses e medio (4,5).</p>
<p>-Garantía provisional: dispensada.</p>
<p>-Clasificación do contratista: grupo C, categoría d.</p>
<p>2. Subministración: edición de 1.000 exemplares da publicación Camilo Otero.</p>
<p>-Orzamento de licitación: cinco millóns setecentas mil pesetas (5.700.000 ptas.), IVE incluido.</p>
<p>-Prazo de execución: un (1) mes.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>Exposición da documentación: os pregos de cláusulas administrativas, o prego de prescricións técnicas e o proxecto de obra estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións proviciais durante o prazo de presentación, das 10 ás 14 horas, e no teléfono 981 58 89 38.</p>
<p>Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación desta resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida na cláusula 7 do prego de cláusulas administrativas particulares.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións, na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio deste concurso será por conta dos adxudicatarios.</p>
<p>Santiago de Compostela, 4 de maio de 1999.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

