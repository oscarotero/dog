---
date: '2018-05-23'
id: CA01-150518-0001
page: 25418
number: 97
agency: Consellería de Facenda
section: III. Outras disposicións.
title: >-
  RESOLUCIÓN do 14 de maio de 2018 pola que se ordena a publicación do Acordo do
  Consello da Xunta de Galicia do 9 de maio de 2018 polo que se aproba a
  relación de postos de traballo da Consellería de Infraestruturas e Vivenda e
  da Axencia Galega de Infraestruturas.
range: Resolución
url: >-
  https://www.xunta.gal/dog/Publicados/2018/20180523/AnuncioCA01-150518-0001_gl.html
---
<p>A aprobación da relación de postos de traballo da Consellería de Infraestruturas e Vivenda e da Axencia Galega de Infraestruturas xustifícase polas razóns indicadas no punto primeiro do acordo.</p>
    <p>En consecuencia, por proposta da Consellería de Infraestruturas e Vivenda, unha vez consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 9 de maio de 2018, adoptou o seguinte</p>
    <h2>ACORDO:</h2>
    <p>Primeiro. Apróbase a relación de postos de traballo da Consellería de Infraestruturas e Vivenda e da Axencia Galega de Infraestruturas, nos termos que se sinalan nos anexos a este acordo, como consecuencia das súas necesidades funcionais e organizativas actuais.</p>
    <p>Segundo. Clasifícanse de libre designación os postos que a seguir se relacionan, en aplicación do criterio de excepcionalidade que na marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para tramitar as relacións de postos de traballo e determinar os criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>IV.A19.10.000.15001.001</td>
       <td>Xefatura Servizo Provincial da AXI</td>
       <td rowspan="4">• Especial responsabilidade por garantir unha adecuada toma de decisións que supoñen a limitación de dereitos en situacións de alerta sanitaria ou emerxencia:
        A coordinación ou dirección de funcionarios que, como titulares dun posto, exercen sobre as decisións do persoal ao seu cargo e que teñen a capacidade de tomar decisións que supoñan a limitación de dereitos de propiedade, de libre circulación e residencia de persoas, ou outros dereitos individuais en situacións de emerxencia</td>
      </tr>
      <tr>
       <td>IV.A19.10.000.27001.001</td>
       <td>Xefatura Servizo Provincial da AXI</td>
      </tr>
      <tr>
       <td>IV.A19.10.000.32001.001</td>
       <td>Xefatura Servizo Provincial da AXI</td>
      </tr>
      <tr>
       <td>IV.A19.10.000.36001.001</td>
       <td>Xefatura Servizo Provincial da AXI</td>
      </tr>
      <tr>
       <td>IV.C02.00.000.15770.060</td>
       <td>Xefatura Servizo de Apoio Técnico</td>
       <td>•Especial responsabilidade por xestionar información especialmente reservada da Xunta de Galicia:
        Asesoramento e dependencia directa dun alto cargo</td>
      </tr>
     </tbody>
    </table>
    <p>Terceiro. Ordénase a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o Acordo adoptado polo Consello da Xunta de Galicia na súa reunión do 9 de maio de 2018, relativo á aprobación da relación de postos de traballo da Consellería de Infraestruturas e Vivenda e da Axencia Galega de Infraestruturas, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 14 de maio de 2018</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

