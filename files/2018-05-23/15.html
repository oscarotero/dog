---
date: '2018-05-23'
id: G0164-210518-0004
page: 25579
number: 97
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  RESOLUCIÓN do 18 de maio 2018, da Dirección Xeral de Centros e Recursos
  Humanos, pola que se nomea e se fai pública a composición do tribunal
  encargado da selección das persoas aspirantes no procedemento de acceso ao
  corpo de catedráticos de música e artes escénicas, nas especialidades
  vinculadas ás ensinanzas superiores de música, convocado pola Orde do 20 de
  maio de 2018 (Diario Oficial de Galicia, do 16 de abril).
range: Resolución
url: >-
  https://www.xunta.gal/dog/Publicados/2018/20180523/AnuncioG0164-210518-0004_gl.html
---
<p>En cumprimento do sinalado na base sétima da Orde do 20 de maio de 2018 (<em>Diario Oficial de Galicia,</em> do 16 de abril) pola que se convoca o procedemento de acceso ao corpo de catedráticos de música e artes escénicas, nas especialidades vinculadas ás ensinanzas superiores de música, esta dirección xeral</p>
    <h2>RESOLVE:</h2>
    <p>Primeiro. Nomear o tribunal encargado da selección das persoas aspirantes no procedemento de acceso ao corpo de catedráticos de música e artes escénicas nas especialidades vinculadas ás ensinanzas superiores de música, coa seguinte composición:</p>
    <p>Presidente:</p>
    <p>– Gustavo Lorenzo Prozzo, funcionario de carreira do corpo de inspectores de Educación.</p>
    <p>Vogais: </p>
    <p>– Jesús María Risueño López, funcionario de carreira do corpo de inspectores de Educación.</p>
    <p>– Fernando Fernández Fraga, funcionario de carreira do corpo de inspectores de Educación.</p>
    <p>– Martín Manuel Leránoz Iglesias, profesor titular da Universidade de Santiago de Compostela.</p>
    <p>– Marco Lucato, profesor titular da Universidade de Vigo.</p>
    <p>Logo da convocatoria do presidente ou presidenta constituirase o tribunal no prazo máximo de cinco días desde a súa publicación no <em>Diario Oficial de Galicia</em>, sendo precisa a asistencia do presidente ou da presidenta titular e de, polo menos, tres vogais.</p>
    <p>Na citada sesión acordarán todas as decisións que lles correspondan para o correcto desenvolvemento do procedemento selectivo.</p>
    <p>Actuará como secretario ou secretaria o/a vogal con menor antigüidade no corpo, agás que o tribunal acorde determinalo doutra maneira.</p>
    <p>Segundo. As persoas membros do tribunal absteranse de intervir de concorrer algunha das circunstancias sinaladas no artigo 23 da Lei 40/2015, do 1 de outubro, de réxime xurídico do sector público. Do mesmo xeito, de acordo co artigo 8.4 do Real decreto 276/2007, do 23 de febreiro, modificado polo Real decreto 84/2018, do 23 de febreiro, deberán absterse de actuar aquelas persoas membros que realizasen tarefas de preparación de aspirantes aos procedementos selectivos para o mesmo corpo e especialidade, nos cinco anos anteriores a esta publicación.</p>
    <p>Así mesmo, as persoas aspirantes poderán recusar as persoas membros do tribunal cando concorran as circunstancias previstas no parágrafo anterior, de acordo co artigo 24 da Lei 40/2015, do 1 de outubro.</p>
    <p>Terceiro. Para os efectos previstos no artigo 26.2 do Decreto 144/2001, do 7 de xuño (DOG do 25 de xuño), modificado polo Decreto 144/2008, do 26 de xuño (DOG do 18 de xullo), e polo Decreto 96/2011, do 5 de maio (DOG do 30 de maio, corrección de erros do 1 de xuño), este tribunal considérase incluído na categoría primeira.</p>
    <p>O tribunal terá dereito ás indemnizacións por razón do servizo previstas na normativa vixente. Os medios de locomoción usados serán calquera dos previstos no citado Decreto 144/2001, do 7 de xuño, e deberá entenderse que queda expresamente autorizado o uso de vehículos propios, de acordo co citado decreto.</p>
    <p>Santiago de Compostela, 18 de maio de 2018</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

