---
date: '2023-08-29'
id: G0692-030823-0002
page: 50969
number: 163
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 31 de xullo de 2023, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello da Cañiza (expediente IN407A 2022/047-4 modificado).
range: Resolución
url: >-
  https://www.xunta.gal/dog/Publicados/2023/20230829/AnuncioG0692-030823-0002_gl.html
---
<p>O 4 de febreiro de 2022, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada LMT FRI802, CS e CTI Petán-As Achas.</p>
    <p>O proxecto someteuse ao trámite de información pública mediante a Resolución do 9 de marzo de 2022, publicada no Diario Oficial de Galicia do 31 de marzo de 2022, no xornal Faro de Vigo do 23 de marzo de 2022 e taboleiro de anuncios do Concello da Cañiza, coas seguinte características técnicas:</p>
    <p>– Centro de seccionamento (CS) con celas compactas con illamento e corte en SF6 (3L TT). Centro de transformación intemperie (CTI), no apoio proxectado HVH-2500/11, a 50 kVA con RT 20 kV/400 V. Liña de media tensión subterránea (LMTS) a 20 kV, con condutor RHZ1, de 56 metros de lonxitude, con orixe e final na LMTS FRI8021173, facendo entrada e saída no CS proxectado LMTS a 20 kV, con condutor RHZ1, de 660 metros de lonxitude, con orixe no CS proxectado e final no apoio proxectado C-2000-12. Liña de media tensión aérea (LMTA) a 20 kV, con condutor LA-56, de 19 metros de lonxitude, con orixe no apoio proxectado C-2000-12 e final no CTI. A instalación está situada en Petán e As Achas, A Cañiza.</p>
    <p>Debido a un acordo acadado cos afectados, UFD achegou unha modificación ao proxecto inicial. A modificación consiste na instalación do apoio proxectado C-2000/14 noutra parcela. Isto implica unha lixeira variación no trazado da liña de media tensión subterránea proxectada. Ademais, instalarase un apoio tipo celosía C-2000/14 para albergar o centro de transformación, no canto de instalar un apoio de formigón HVH-2500/11.</p>
    <p>Unha vez realizada as modificacións anteriormente descritas e para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a nova petición de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida América, 38, 28028 Madrid.</p>
    <p>Denominación: LMT FRI802, CS e CTI Petán-As Achas (modificado).</p>
    <p>Situación: A Cañiza.</p>
    <p>Características técnicas:</p>
    <p>– LMTS a 20 kV, con condutor RHZ1, en tres actuacións. A primeira actuación é de 28 metros, con orixe no empalme coa LMTS FRI8021495 e final no centro de seccionamento proxectado. A segunda é de 28 metros, con orixe no centro de seccionamento proxectado e final no empalme coa LMTS FRI8021495. A última é de 653 metros, con orixe no centro de seccionamento proxectado e final no paso aéreo (nº 1) subterráneo no apoio proxectado C-2000-12.</p>
    <p>– LMTA a 20 kV, con condutor LA-56, de 22 metros de lonxitude, con orixe no apoio proxectado C-2000-12 (núm. 1) e final no apoio proxectado C-2000-12 (núm. 2), no que se instala o CTI.</p>
    <p>– Centro de seccionamento con celas compactas con illamento e corte en SF6 (3L TT), situado na parcela con referencia catastral 36009A020000100000ZB, no camiño A Aldeíña.</p>
    <p>– Centro de transformación intemperie (CTI), no apoio proxectado C-2000-12 (nº 2), a 50 kVA con RT 20 kV/400 V, situado na parcela con referencia catastral 36009A023002100000ZR, no camiño de Pereiras.</p>
    <p>A instalación está situada en Petán e As Achas, no concello da Cañiza (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno 43, 36071 Pontevedra, no prazo máximo de trinta días, a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Consellería de Economía, Industria e Innovación (https://economia.xunta.gal/transparencia/documentos-sometidos-a-informacion-publica?langId=gl_ES) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 31 de xullo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <p>Núm. de expediente: IN407A 2022/047-4.</p>
    <p>Denominación: LMT FRI802, CS e CTI Petán-As Achas (modificado).</p>
    <p>Concello: A Cañiza.</p>
    <table>
     <tbody>
      <tr>
       <td rowspan="2">Núm.</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Referencia catastral</td>
       <td rowspan="2">Titular</td>
       <td rowspan="2">CS (m²)</td>
       <td colspan="2">Afeccións</td>
      </tr>
      <tr>
       <td>ml sub.</td>
       <td>m² sub.</td>
      </tr>
      <tr>
       <td>1</td>
       <td>Aldeíña</td>
       <td>Urbana</td>
       <td>36009A020000100000ZB</td>
       <td>Irmáns Suárez Sánchez</td>
       <td>14,01</td>
       <td>2,00</td>
       <td>8,33</td>
      </tr>
     </tbody>
    </table>

