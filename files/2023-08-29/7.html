---
date: '2023-08-29'
id: G0003-210823-0004
page: 50922
number: 163
agency: Servizo Galego de Saúde
section: IV. Oposicións e concursos.
title: >-
  ANUNCIO do 16 de agosto de 2023, da Xerencia da Área Sanitaria de Pontevedra e
  O Salnés, polo que se comunica a publicación da convocatoria pública para a
  provisión de postos de coordinador/a do Servizo de Atención Primaria.
range: Anuncio
url: >-
  https://www.xunta.gal/dog/Publicados/2023/20230829/AnuncioG0003-210823-0004_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), modificado pola Lei 4/2020, do 28 de xaneiro, de medidas fiscais e administrativas (DOG núm. 19, do 29 de xaneiro de 2021), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e no uso das atribucións conferidas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG núm. 204, do 25 de outubro), o xerente da Área Sanitaria de Pontevedra e O Salnés</p>
    <h2>RESOLVE:</h2>
    <p>Primeiro. Anunciar a convocatoria para a provisión, polo procedemento de libre designación, de postos de coordinador/a de Servizo de Atención Primaria da Área Sanitaria de Pontevedra e O Salnés, que se relacionan no anexo I.</p>
    <p>Segundo. As retribucións dos postos ofertados serán as que correspondan de acordo coa orde anual pola que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As solicitudes para participar nesta convocatoria presentaranse, preferentemente, no rexistro da Xerencia da Área Sanitaria de Pontevedra e O Salnés, sito na rúa Loureiro Crespo, núm. 2, Pontevedra, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo de 15 días hábiles contados a partir do día seguinte ao da publicación deste anuncio no Diario Oficial de Galicia.</p>
    <p> Cuarto. As bases íntegras da convocatoria estarán expostas nos taboleiros de anuncios da dirección e na intranet da Área Sanitaria de Pontevedra e O Salnés, así como na páxina web do Servizo Galego de Saúde (www.sergas.es).</p>
    <p>Pontevedra, 16 de agosto de 2023</p>
    <footer><p>José Manuel Flores Arias<br>Xerente da Área Sanitaria de Pontevedra e O Salnés</p></footer>
    <h2>ANEXO I</h2>
    <h3>Prazas</h3>
    <table>
     <tbody>
      <tr>
       <td>Código</td>
       <td>Denominación</td>
       <td>Prazas</td>
       <td>Servizo/Unidade</td>
      </tr>
      <tr>
       <td>S-A2-357</td>
       <td>Coordinador/a Servizo de Atención Primaria</td>
       <td>1</td>
       <td>Servizo de Atención Primaria
        A Lama-Ponte Caldelas
        (Área Sanitaria de Pontevedra e O Salnés)</td>
      </tr>
      <tr>
       <td>S-A2-357</td>
       <td>Coordinador/a Servizo de Atención Primaria</td>
       <td>1</td>
       <td>Servizo de Atención Primaria
        Poio-Anafáns
        (Área Sanitaria de Pontevedra e O Salnés)</td>
      </tr>
      <tr>
       <td>S-A2-357</td>
       <td>Coordinador/a Servizo de Atención Primaria</td>
       <td>1</td>
       <td>Servizo de Atención Primaria
        Soutomaior-Arcade-Vilaboa
        (Área Sanitaria de Pontevedra e O Salnés)</td>
      </tr>
     </tbody>
    </table>

