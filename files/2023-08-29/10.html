---
date: '2023-08-29'
id: G0692-030823-0029
page: 50928
number: 163
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 14 de xullo de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Ferrol (expediente IN407A 2023/196-1).
range: Acordo
url: >-
  https://www.xunta.gal/dog/Publicados/2023/20230829/AnuncioG0692-030823-0029_gl.html
---
<p>Expediente: IN407A 2023/196-1.</p>
    <p>Solicitante: UFD Distribución Electricidad, S.A.</p>
    <p>Denominación: reforma CT Refertas, 15CEN7.</p>
    <p>Situación: concello de Ferrol.</p>
    <p>Características técnicas:</p>
    <p>Modificación, sen alterar a súa actual traza, da LMT DC SMR-729/730 rexistrada no expediente IN407A 2016/2121-1, de 198,56 metros de lonxitude en condutor tipo LA-180, comprendido entre o apoio con matrícula AQDQTX04, metálico tipo celosía A-AG-C-13000/18-E30-CAIII, e o apoio con matrícula AQI3956Y, metálico tipo celosía A-AG-C-13000/18-E30-CAIII, consistente en:</p>
    <p>– Instalación, na parcela con referencia catastral 15037A005000420000PM, preto do CT tipo caseta de obra civil Refertas (expedientes 30.049 e IN407A 2016/2666-1/matrícula: 15CEN7), de xeito intercalado entre o apoio con matrícula AQDQTX04 e o apoio con matrícula AQI3956Y, dun novo apoio metálico de celosía tipo AM-C-7000/18-E30/120-CAIII, no cal se proxecta a instalación de catro (4) pasos aéreo-soterrados (PA/S) dotados de conxunto de pararraios autoválvulas.</p>
    <p>– Substitución do condutor tipo LA-180 DC (condutor existente) por novo condutor tipo LA-180 DC, no van da LMT DC SMR-729/730 de 68,14 metros de lonxitude, comprendido entre o novo apoio metálico proxectado e o apoio con matrícula AQI3956Y existente. </p>
    <p>– Retensado do condutor tipo LA-180 DC (condutor existente), no van da LMT DC SMR-729/730, de 130,42 metros de lonxitude, comprendido entre o apoio con matrícula AQDQTX04 existente e o novo apoio metálico proxectado.</p>
    <p>Reforma do CT tipo caseta de obra civil Refertas, que mantén o seu edificio na parcela con referencia catastral 15037A005000420000PM, consistente en:</p>
    <p>– Substitución do actual transformador de 100 kVA de potencia e relación de transformación 15/0,4-0,23 kV e da actual aparellaxe ao aire por un novo transformador de 160 kVA de potencia e relación de transformación 15/0,4-0,23 kV, e un novo conxunto de celas modulares con envolvente metálica con illamento e corte en SF6 en configuración 4L+1P+1A (esta de acoplamento de barras), dotado de equipamento de telecontrol e cadro de baixa tensión (CBT) con catro (4) saídas.</p>
    <p>– Adecuación do acceso e da ventilación (natural) ás exixencias regulamentarias.</p>
    <p>– Instalación de nova bancada para o novo conxunto de celas e para o CBT e de tabique de separación do transformador.</p>
    <p>– Instalación de novo foxo de recollida do aceite e de sistema apagalumes, reixa de protección e de novos UPN para soporte do transformador. </p>
    <p>– Instalación de catro (4) liñas de media tensión, a 15 kV, de 2×11 metros de lonxitude en condutor tipo RHZ1-2OL 12/20 kV 3(1×240 mm² Al) cada unha delas, con orixe e remate en cada un dos pasos aéreo-soterrados (PA/S) para instalar no novo apoio metálico C-7000/18 proxectado, tras entrar e saír no CT Refertas reformado.</p>
    <p>– Instalación de dous (2) novos circuítos soterrados de baixa tensión (RBTS) de 2×6 metros de lonxitude en condutor tipo XZ1 0,6/1 kV 4(1×240 mm2 Al), coa orixe no cadro de baixa tensión (CBT) do CT Refertas reformado e remate no acoplamento coa rede aérea de baixa tensión existente para realizar nos pasos soterrado-aéreos (PS/A) proxectados en apoio existente.</p>
    <p>Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, de ser o caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Consellería de Economía, Industria e Innovación da Coruña (rúa Vicente Ferrer, nº 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren oportunas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 14 de xullo de 2023</p>
    <footer><p>Isidoro Martínez Arca<br>Xefe territorial da Coruña</p></footer>

