---
date: '2023-08-29'
id: G0692-030823-0020
page: 50958
number: 163
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de xullo de 2023, da Xefatura Territorial de Pontevedra, pola
  que se conceden as autorizacións administrativas previa e de construción dunha
  instalación eléctrica no concello de Vigo (expediente IN407A 2023/124-4).
range: Resolución
url: >-
  https://www.xunta.gal/dog/Publicados/2023/20230829/AnuncioG0692-030823-0020_gl.html
---
<p>Expediente: IN407A 2023/124-4.</p>
    <p>Promotora: UFD Distribución Electricidad, S.A.</p>
    <p>Denominación: LMTS SDM704 entre CCTT 36SPN7 e 36CBBT e reforma de ambos os CCTT.</p>
    <p>Concello: Vigo.</p>
    <p>Feitos:</p>
    <p>Primeiro. O 25 de febreiro de 2023, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica LMTS SDM704 entre CCTT 36SPN7 e 36CBBT e reforma de ambos CCTT.</p>
    <p>Examinado o proxecto de execución, conclúese que consiste en enlazar as liñas de media tensión SDM704 e BAL709 mediante as seguintes actuacións na Salgueira e Freixeiro, no concello de Vigo (Pontevedra):</p>
    <p>– Proxéctase a substitución das celas existente (2L1P) por celas 3L1P 2TX GPRS+TT no centro de transformación (CT) Res. Gran Vía Torre B (36SPN7).</p>
    <p>– Ampliación de potencia do centro de transformación A Salgueira (36CBBT) de 250 kVA a 400 kVA, conectado ao tramo da liña de media tensión subterránea (LMTS) SDM7040363.</p>
    <p>– Instalación de 594 de LMTS entre os centros de transformación Res. Gran Vía Torre B e A Salgueira.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo. A empresa promotora manifestou a súa conformidade co condicionado emitido polo Concello de Vigo.</p>
    <p>Consideracións legais e técnicas.</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo) e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG num. 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresarias en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>– Liña de media tensión subterránea (LMTS) a 15 kV, con condutor RHZ1, de 594 metros de lonxitude, con orixe no centro de transformación A Salgueira (36CBBT) e final no centro de transformación Res. Gran Vía Torre B (36SPN7).</p>
    <p>– Reforma do centro de transformación subterráneo 36SPN7 de 630 kVA, Res. Gran Vía Torre B, situado na rúa Miradoiro número 1, no lugar de Freixeiro, consistente na substitución das celas existentes por celas 3L1P 2TC.</p>
    <p>– Reforma do centro de transformación 36CBBT, situado no barrio da Salgueira, Grupo Sindical número 20 B, consistente na ampliación de potencia a 400 kVA, con RT 15 kV/400 V.</p>
    <p>– A instalación está situada na Salgueira e Freixeiro, no municipio de Vigo (Pontevedra).</p>
    <p>Conforme ao indicado, </p>
    <h2>RESOLVO:</h2>
    <p>Primeiro. Outorgar a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS SDM704 entre CCTT 36SPN7 e 36CBBT e reforma de ambos CCTT, expediente IN407A 2023/124-4, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento se deberán cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 e o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante a conselleira de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 28 de xullo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

