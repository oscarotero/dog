---
date: '2013-08-29'
id: CA05-210813-0004
page: 34507
number: 164
agency: Consellería de Traballo e Benestar
section: III. Outras disposicións.
title: >-
  ORDE do 20 de agosto de 2013 de modificación da Orde do 8 de maio de 2013 pola
  que se establecen as bases reguladoras das axudas e subvencións para os
  obradoiros de emprego dentro dos programas mixtos de emprego e formación da
  Comunidade Autónoma de Galicia e se procede á súa convocatoria para o ano
  2013.
range: Orde
url: >-
  https://www.xunta.gal/dog/Publicados/2013/20130829/AnuncioCA05-210813-0004_gl.html
---
<p>No <em>Diario Oficial de Galicia</em> número 93, do 16 de maio, publicouse a Orde do 8 de maio de 2013 pola que se establecen as bases reguladoras das axudas e subvencións para os obradoiros de emprego, dentro dos programas mixtos de emprego e formación da Comunidade Autónoma de Galicia, e se procede á súa convocatoria para o ano 2013.</p>
    <p>Esta orde, no parágrafo 3 do seu artigo 4, relativo ás etapas e duración dos obradoiros de emprego, establece que a data límite para o inicio dos obradoiros será o día 1 de setembro de 2013.</p>
    <p>Tendo en conta a complexidade dos procedementos de selección do persoal e do alumnado traballador destes proxectos, consecuencia do elevado número de persoas desempregadas existentes como posibles aspirantes a integrarse como alumnado traballador dos obradoiros, este prazo resulta de imposible cumprimento tanto para as entidades promotoras como para a propia Consellería de Traballo e Benestar, polo que resulta imprescindible proceder á modificación da convocatoria do ano 2013 ampliando estes prazos para o inicio dos obradoiros, sen que estas modificacións teñan incidencia no prazo de presentación de solicitudes.</p>
    <p>En consecuencia, no exercicio das facultades que teño conferidas polo artigo 34 da Lei 1/1983, do 22 de febreiro, de normas reguladoras da Xunta e da súa Presidencia, e tendo en conta as regras establecidas na Lei 9/2007, do 13 de xuño, de subvencións de Galicia, e no seu regulamento, aprobado polo Decreto 11/2009, do 8 de xaneiro.</p>
    <p class="dog-centrado-sin-cursiva-c-a">DISPOÑO:</p>
    <p>Artigo 1</p>
    <p>1. Modifícase o parágrafo 3 do artigo 4. Etapas e duración, que queda redactado como segue:</p>
    <p>«A data límite para o inicio dos obradoiros será o día 1 de outubro de 2013».</p>
    <p>Artigo 2</p>
    <p>Esta modificación non afecta o prazo establecido na referida orde para a presentación de solicitudes.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no<em> Diario Oficial de Galicia.</em></p>
    <p>Santiago de Compostela, 20 de agosto de 2013</p>
    <footer><p>Beatriz Mato Otero<br>Conselleira de Traballo e Benestar</p></footer>

