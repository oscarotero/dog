---
date: '2021-08-26'
id: G0598-130721-0003
page: 42873
number: 164
agency: 'Consellería de Cultura, Educación e Universidade'
section: III. Outras disposicións.
title: >-
  EXTRACTO da Orde do 13 de xullo de 2021 pola que se establecen as bases e se
  convocan as axudas destinadas ao cofinanciamento dos servizos de comedor
  escolar xestionados polas asociacións de nais e pais do alumnado dos centros
  públicos non universitarios dependentes desta consellería, para o curso
  académico 2020/21 (código de procedemento ED601A).
range: Orde
url: >-
  https://www.xunta.gal/dog/Publicados/2021/20210826/AnuncioG0598-130721-0003_gl.html
---
<p>BDNS (Identif.): 577956.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Entidades beneficiarias</em></p>
    <p>Asociacións, federacións ou confederacións de nais e pais de alumnado legalmente constituídas, que xestionan os comedores escolares nos centros públicos non universitarios dependentes da Consellería de Cultura, Educación e Universidade que imparten os niveis de ensino básico obrigatorio e/ou segundo ciclo de educación infantil (código de procedemento ED601A).</p>
    <p>Segundo. <em>Obxecto</em></p>
    <p>Axudas económicas destinadas ao cofinanciamento dos servizos de comedor escolar xestionados polas asociacións de nais e pais do alumnado dos centros públicos non universitarios.</p>
    <p>As axudas económicas irán destinadas a sufragar as seguintes actuacións:</p>
    <p>Actuación 1. Axudas destinadas á xestión do servizo de comedor escolar.</p>
    <p>Actuación 2. Axudas destinadas a sufragar os gastos relacionados coa COVID-19.</p>
    <p>Terceiro. <em>Bases reguladoras</em></p>
    <p>Orde do 13 de xullo de 2021 pola que se establecen as bases e se convocan as axudas destinadas ao cofinanciamento dos servizos de comedor escolar xestionados polas asociacións de nais e pais do alumnado dos centros públicos non universitarios dependentes desta consellería, para o curso académico 2020/21, publicadas no <em>Diario Oficial de Galicia</em>.</p>
    <p>Cuarto. <em>Contía</em></p>
    <p>Importe total da convocatoria: 1.200.000,00 €.</p>
    <table>
     <tbody>
      <tr>
       <td>Tipo de actuación</td>
       <td>Orzamento</td>
      </tr>
      <tr>
       <td>Actuación 1. Axudas destinadas á xestión do servizo de comedor</td>
       <td>1.000.000,00 €</td>
      </tr>
      <tr>
       <td>Actuación 2. Axudas destinadas a gastos relacionados coa COVID-19</td>
       <td>200.000,00 €</td>
      </tr>
     </tbody>
    </table>
    <p>Contía das axudas: ata un máximo do 100 % do gasto xustificado pola prestación das dúas actuacións, servizo de comedor do centro escolar e gastos relacionados coa COVID-19.</p>
    <p>Quinto. <em>Prazo de presentación de solicitudes</em></p>
    <p>Un mes contado desde o día seguinte ao da publicación desta orde no <em>Diario Oficial de Galicia</em>.</p>
    <p>Santiago de Compostela, 13 de xullo de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

