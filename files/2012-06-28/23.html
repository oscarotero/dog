---
date: '2012-06-28'
id: CA02-260612-0002
page: 25779
number: 123
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 22 de xuño de 2012, da Secretaría Xeral Técnica da Consellería
  de Medio Ambiente, Territorio e Infraestruturas, pola que se modifica a
  Resolución do 30 de maio de 2012, da Secretaría Xeral Técnica da Consellería
  de Medio Ambiente, Territorio e Infraestruturas, pola que se anuncia a
  licitación para a contratación, polo procedemento aberto non suxeito a
  regulación harmonizada, da subministración de analizadores automáticos de
  medida de contaminantes no aire ambiente e cabinas de intemperie, cofinanciada
  polo Fondo Europeo de Desenvolvemento Rexional nun 70%, no marco do Programa
  operativo Feder Galicia 2007-2013.
range: Resolución
url: >-
  https://www.xunta.gal/dog/Publicados/2012/20120628/AnuncioCA02-260612-0002_gl.html
---
<p>No DOG nº 108, do 7 de xuño de 2012, publicouse a Resolución do 30 de maio de 2012, da Secretaría Xeral Técnica da Consellería de Medio Ambiente, Territorio e Infraestrutras, pola que se anunciaba a licitación para a contratación, polo procedemento aberto non suxeito a regulación harmonizada, da subministración de analizadores automáticos de medida de contaminantes no aire ambiente e cabinas de intemperie, cofinanciada polo Fondo Europeo de Desenvolvemento Rexional nun 70%, no marco do Programa operativo Feder Galicia 2007-2013.</p>
    <p>Advertida discordancia entre os pregos de prescricións técnicas e os pregos de cláusulas administrativas particulares no relativo ao lugar de instalación e montaxe dos analizadores e cabinas de intemperie, </p>
    <h2>RESOLVO:</h2>
    <p>Primeiro. Proceder á rectificación da letra E do cadro de características do prego de cláusulas administrativas particulares para adecualo ao previsto no prego de prescricións técnicas, que poderán consultar no enderezo da internet do perfil de contratante: http://www.contratosdegalicia.es/resultado.jsp?N=17577</p>
    <p>Segundo. Como consecuencia do anterior modifícase o punto 2.d) do anuncio de licitación publicado no DOG nº 108, do 7 de xuño de 2012, que pasa a ter a seguinte redacción: </p>
    <p>«Lugar de entrega e instalación: o traslado, instalación e montaxe dos analizadores e das cabinas de intemperie levaraos a cabo o adxudicatario nas estacións e outros lugares que sexan indicados pola Subdirección Xeral de Meteoroloxía e Investigación».</p>
    <p>Terceiro. Mantense o resto do prego de cláusulas administrativas particulares.</p>
    <p>Cuarto. Dado que este anuncio modifica o prego de cláusulas administrativas particulares e o anuncio de licitación publicado no DOG nº 108, do 7 de xuño de 2012, o prazo de presentación de ofertas será o décimo quinto día natural contado desde o día seguinte ao da publicación desta corrección de erros no <em>Diario Oficial de Galicia</em>. Se o último día de presentación coincidise en sábado ou día inhábil, o prazo de presentación rematará o primeiro día hábil seguinte.</p>
    <p>Santiago de Compostela, 22 de xuño de 2012</p>
    <footer><p>P.D. Orde 15.3.2012; DOG nº 58, do 23 de maarzo)<br>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

