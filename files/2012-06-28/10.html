---
date: '2012-06-28'
id: G0003-180612-0009
page: 25758
number: 123
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 5 de xuño de 2012, da Xerencia de Xestión Integrada de Ourense,
  Verín e O Barco de Valdeorras, pola que se resolve a convocatoria pública para
  a provisión, polo sistema de libre designación, de varios postos de xefatura
  de persoal de xestión e servizos vacantes no Complexo Hospitalario
  Universitario de Ourense.
range: Resolución
url: >-
  https://www.xunta.gal/dog/Publicados/2012/20120628/AnuncioG0003-180612-0009_gl.html
---
<p>Porla Resolución do 21 de marzo de 2012 (DOG nº 76, do 20 de abril), convocáronse para a súa provisión, polo sistema de libre designación, varios postos de xefatura de persoal de xestión e servizos vacantes no Complexo Hospitalario Universitario de Ourense.</p>
    <p>De acordo co disposto nas bases da convocatoria, logo dos informes das direccións a que figuran adscritos os postos e a que se fai referencia na base quinta.</p>
    <p>Esta Xerencia, de conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 311/2009, do 28 de maio (DOG nº 109, do 5 de xuño), polo que se establece a estrutura orgánica dos servizos centrais do Servizo Galego de Saúde, e na Orde do 28 de setembro de 2011 (DOG nº 188, do 30 de setembro) pola que se desenvolve a estrutura organizativa de xestión integrada de Ourense, Verín e O Barco de Valdeorras, así como na Orde do 15 de xuño de 2009 (DOG nº 119, do 19 de xuño) sobre delegación de competencias en órganos centrais e periféricos do Servizo Galego de Saúde, modificada pola Orde do 28 de setembro de 2011 (DOG nº 188, do 30 de setembro),</p>
    <h2>DISPÓN:</h2>
    <p>Primeiro. Resolver a convocatoria pública para a provisión de varios postos de xefatura de persoal de xestión e servizos vacantes no Complexo Hospitalario Universitario de Ourense, anunciada pola Resolución do 21 de marzo de 2012 (DOG nº 76, do 20 de abril).</p>
    <p>Segundo. Nomear nos postos que se indican as persoas citadas no anexo desta resolución.</p>
    <p>Terceiro. Declarar deserto o posto de xefe/a de servicio da Área de Mantemento e de Servizos Técnicos.</p>
    <p>Cuarto. Os profesionais nomeados deberán cesar na praza que desempeñen dentro dos tres días hábiles seguintes ao da súa publicación.</p>
    <p>Quinto. A toma de posesión dos postos de traballo adxudicados deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados pola Xerente de Xestión Integrada.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Sexto. Contra a presente resolución, que non pon fin á vía administrativa, poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada perante a Dirección de Recursos Humanos do Servizo Galego de Saúde, no prazo dun mes contado desde o día seguinte ao súa publicación.</p>
    <p>Ourense, 5 de xuño de 2012</p>
    <footer><p>Eloína Núñez Masid<br>Xerente de Xestión Integrada de Ourense, Verín e O Barco de Valdeorras</p></footer>
    <h2>ANEXO</h2>
    <p>Posto: xefa do Servizo de Compras e Subministracións.</p>
    <p>Nome e apelidos: María José Gómez González.</p>
    <p>DNI: 34995680-F.</p>
    <p>Posto: xefa do Servizo de Recursos Humanos-Asesoría Xurídica.</p>
    <p>Nome e apelidos: Ana Lorenzo Carballo.</p>
    <p>DNI: 34978484-S.</p>

