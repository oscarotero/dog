---
date: '2012-06-28'
id: G2348-080612-0001
page: 25768
number: 123
agency: Xulgado do Social número 5 da Coruña
section: V. Administración de xustiza.
title: EDICTO (210/2012).
range: Edicto
url: >-
  https://www.xunta.gal/dog/Publicados/2012/20120628/AnuncioG2348-080612-0001_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fai saber que ante este xulgado se tramitan autos co número DSP 210/2012 por instancia de María Penélope Fernández Sánchez contra Nueva Despensa, S.L. e Fogasa sobre despedimento, nos cales no día da data se ditou sentenza cuxa parte dispositiva di textualmente:</p>
    <p>«Que debo estimar e estimo a demanda que en materia de despedimento foi interposta por María Penélope Fernández Sánchez contra a entidade Nueva Despensa, S.L. e, en consecuencia, debo declarar e declaro improcedente o despedimento de que a demandante foi obxecto en data de 9.1.2012, e condeno a entidade Nueva Despensa, S.L. a que, no prazo de cinco días desde a data de notificación da sentenza, opte entre a readmisión inmediata da demandante, nas mesmas condicións que rexían con anterioridade, ou ben ao aboamento dunha indemnización por despedimento a razón de 54.224,78 €, máis ao aboamento dos salarios de tramitación desde a data do despedimento ata a notificación desta resolución, que ascende a 73,03 € diarios, en ambos os dous casos.</p>
    <p>Con intervención procesual do Fondo de Garantía Salarial.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Se o recurso é interposto pola parte demandada non se admitirá este sen a consignación previa do importe da condena que deberá ingresar na conta do Xulgado do Social número 5 da Coruña, aberta no grupo Banesto, número 47570000, código 36 e número de expediente, máis 300 € do depósito especial indicado no artigo 229.1.a) da LRXS. Ambos os dous ingresos deberán efectuarse por separado na mesma conta corrente antes indicada, e poderá substituír a empresa o importe da consignación pola constitución á disposición deste xulgado de aval bancario por tempo indefinido e con responsabilidade solidaria do avalista.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, o pronuncio, mando e asino».</p>
    <p>Para que conste e inserir no Diario Oficial de Galicia co fin de que sirva de notificación á empresa demandada Nueva Despensa, S.L., co apercibimento de que as sucesivas notificacións se realizarán nos estrados do xulgado, agás as que revistan forma de emprazamentos, sentenzas e autos, e expido e asino o presente.</p>
    <p>A Coruña, 8 de xuño de 2012</p>
    <footer><p>María Jesús Hernando Arenas<br>Secretaria xudicial</p></footer>

