---
date: '2012-06-28'
id: C141-220612-0003
page: 25858
number: 123
agency: Portos de Galicia
section: VI. Anuncios. a) Administración autonómica.
title: >-
  CÉDULA do 21 de xuño de 2012 pola que se notifica o requirimento de
  presentación de documentación das embarcacións asignadas a determinadas
  autorizacións de atracada nas instalacións para a náutica recreativa no porto
  de Beluso.
range: Cédula
url: >-
  https://www.xunta.gal/dog/Publicados/2012/20120628/AnuncioC141-220612-0003_gl.html
---
<p>De conformidade co disposto no artigo 59.4 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e por non ser posible a notificación a través do servizo de Correos, notifícaselles mediante a publicación no <em>Diario Oficial de Galicia</em> aos usuarios Maravista Inversiones, S.L., con CIF B36338689, e a José Luis Acuña Rivadulla, con NIF 35244277-C, o requirimento de presentar a documentación das embarcacións que teñen autorizadas nas instalacións para a náutica recreativa no porto de Beluso, co fin de renovar as autorizacións de atracada das cales son titulares.</p>
    <p>Os últimos domicilios coñecidos, onde se intentou notificar o requirimento foron:</p>
    <p>Maravista Inversiones, S.L., O Xistro, 20, Salcedo, Pontevedra.</p>
    <p>José Luis Acuña Rivadulla, A Carrasqueira, 81, Bueu.</p>
    <p>A documentación requirida é a seguinte:</p>
    <p>1. Copia compulsada do certificado de navegabilidade, con vixencia na data de presentación da documentación.</p>
    <p>2. Orixinal ou copia compulsada da folla do Rexistro Marítimo Español e da copia certificada actualizada da folla de asento da embarcación (folla do rexistro e follas de asento seguintes). A certificación non poderá ter unha antigüidade superior a un (1) ano contado desde a data de presentación desta.</p>
    <p>3. Copia compulsada do certificado que acredite o aboamento do seguro de responsabilidade civil da embarcación con vixencia na data de presentación da documentación.</p>
    <p>Xunto coa documentación solicitada remitirá un escrito coa súa identificación, asinado e datado, indicando o porto e o amarre que ten adxudicado, así como a documentación que envía.</p>
    <p>Para tal efecto establécese un prazo de cinco (5) días naturais contado desde o seguinte ao de realizar esta publicación.</p>
    <p>De non recibirse en prazo a documentación solicitada, cesará o seu dereito de uso do amarre coincidindo co arranque do segundo semestre do ano en curso, o que implicará a obriga do desaloxo da instalación e procederase a anular a autorización de atracada e, en consecuencia, Portos de Galicia disporá do amarre.</p>
    <p>O lugar da presentación da documentación é Portos de Galicia, praza de Europa, nº 5A, 6º andar, 15707 Santiago de Compostela (A Coruña).</p>
    <p>A reclamación que efectúa a dirección do ente público, que ten eficacia executiva, non esgota a vía administrativa, polo que contra ela cabe interpoñer recurso de alzada perante a Presidencia do Consello de Administración, no prazo dun mes contado desde o día seguinte ao da publicación.</p>
    <p>E para que conste e lles sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo o presente requirimento.</p>
    <p>Santiago de Compostela, 21 de xuño de 2012</p>
    <footer><p>José Ignacio Villar García<br>Director de Portos de Galicia</p></footer>

