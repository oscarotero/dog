---
date: '2003-07-23'
id: 179BA
page: 9767
number: 142
agency: 'CONSELLERÍA DE FAMILIA, XUVENTUDE, DEPORTE E VOLUNTARIADO'
section: III. OUTRAS DISPOSICIÓNS
title: >-
  Orde do 10 de xullo de 2003 pola que se modifica a do 11 de xuño de 2003 pola
  que se convocan prazas para residencia de educadores en centros de atención a
  menores dependentes da Consellería de Familia, Xuventude e Voluntariado.
range: Orde
url: 'https://www.xunta.gal/dog/Publicados/2003/20030723/Anuncio179BA_gl.html'
---
<p>A Orde de 11 de xuño de 2003 pola que se convocan prazas para residencia de educadores en centros de atención a menores dependentes da Consellería de Familia, Xuventude e Voluntariado, (DOG nº 121, do 24 de xuño) establece no seu artigo 1º a convocatoria para a cobertura de 33 prazas para residencia de educadores en prácticas para o curso escolar 2003-2004 nos centros de internado de menores dependentes da Consellería de Familia, Xuventude e Voluntariado agora Consellería de Familia, Xuventude, Deporte e Voluntariado de conformidade co Decreto 280/2003, do 17 de xuño, segundo o número e distribución que figura no anexo II da dita orde.</p>
<p>Nestes intres faise necesario engadir un centro de menores máis no anexo II e polo tanto incrementa-lo número de prazas de residencia convocadas, o que implica ademais un cambio no crédito reflictido no parágrafo cuarto da parte expositiva,</p>
<p>polo que neste sentido cumpre modifica-la referida Orde de 11 de xuño de 2003.</p>
<p>Por todo o exposto, e no uso das facultades que me foron conferidas</p>
<p>DISPOÑO:</p>
<p>Artigo 1º</p>
<p>Modifica-lo importe establecido como crédito destinado a este fin no parágrafo cuarto da parte expositiva que de xeito queda redactado como segue:</p>
<p>«Para este fin destínase un crédito de 53.550 A con cargo á aplicación orzamentaria 14.02.212B.228, que figura cunha dotación económica de 6.026.567 A nos estados de gastos do orzamento para o ano 2003 establecidos na Lei 6/2002, do 27 de decembro, de orzamentos xerais da Comunidade Autónoma de Galicia (DOG nº 251, do 30 de decembro)».</p>
<p>Artigo 2º</p>
<p>Modifícase o artigo 1º da Orde de 11 de xuño de 2003 pola que se convocan prazas para residencia de educadores en centros de atención a menores dependentes da Consellería de Familia, Xuventude e Voluntariado, (DOG nº 121, do 24 de xuño), e en consecuencia tamén o anexo II da dita orde, de xeito que queda redactado como segue:</p>
<p>«Artigo 1º</p>
<p>Convoca-la cobertura de 35 prazas para residencia de educadores en prácticas para o curso escolar</p>
<p>2003-2004 nos centros de internado de menores dependentes da Consellería de Familia, Xuventude, Deporte e Voluntariado, segundo o número e distribución que figura no anexo II desta orde».</p>
<p>Artigo 3º.-Prazo de presentación de solicitudes.</p>
<p>O prazo de presentación de solicitudes establecido no último parágrafo do artigo 3º da devandita orde contará a partir do día seguinte á publicación da presente orde no Diario Oficial de Galicia.</p>
<p>Disposición derradeira</p>
<p>Única.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 10 de xullo de 2003.</p>
<p>Pilar Rojo Noguera</p>
<p>Conselleira de Familia, Xuventude,</p>
<p>Deporte e Voluntariado</p>
<p>ANEXO II</p>
<p>Relación de centros e prazas de educadores</p>
<p>en prácticas</p>
<table><tbody><tr><td></td></tr>
<tr><td>Provincia</td><td>Centro</td><td>Localidade</td><td>Nº
prazas</td></tr>
<tr><td></td></tr>
</tbody></table>
<table><tbody><tr><td>A Coruña</td><td>Centro Virxe do Carme</td><td>Ferrol</td><td>3</td></tr>
<tr><td></td></tr>
<tr><td>A Coruña</td><td>Colexio San José de Calasanz</td><td>A Coruña</td><td>3</td></tr>
<tr><td></td></tr>
<tr><td>A Coruña</td><td>Residencia de estudio Soutomaior</td><td>Ferrol</td><td>4</td></tr>
<tr><td></td></tr>
<tr><td>A Coruña</td><td>Centro de menores Xoán Vicente Viqueira</td><td>Santiago de C.</td><td>2</td></tr>
<tr><td></td></tr>
<tr><td>Lugo</td><td>Centro educativo Santo Anxo da Garda</td><td>Rábade</td><td>2</td></tr>
<tr><td></td></tr>
<tr><td>Lugo</td><td>Centro educativo Virxe dos Ollos Grandes</td><td>Lugo</td><td>2</td></tr>
<tr><td></td></tr>
<tr><td>Ourense</td><td>Centro educativo Montealegre</td><td>Ourense</td><td>3</td></tr>
<tr><td></td></tr>
<tr><td>Ourense</td><td>Residencia de estudios A Carballeira</td><td>Ourense</td><td>8</td></tr>
<tr><td></td></tr>
<tr><td>Pontevedra</td><td>Centro especial Avelino Montero</td><td>Pontevedra</td><td>4</td></tr>
<tr><td></td></tr>
<tr><td>Pontevedra</td><td>Centro de menores de Marín</td><td>Marín</td><td>1</td></tr>
<tr><td></td></tr>
<tr><td>Pontevedra</td><td>Centro Fogar San Paio</td><td>Vigo</td><td>3</td></tr></tbody></table>
<p> </p>
<p>Total de prazas:35</p>

