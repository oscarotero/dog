---
date: '2003-07-23'
id: 179B2
page: 9764
number: 142
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de xullo de 2003 pola que se resolve a convocatoria da do 13 de
  febreiro de 2003 (Diario Oficial de Galicia do 27 de febreiro) de axudas de
  desprazamento para a realización de prácticas de campo recoñecidas nos plans
  de estudios correspondentes ás titulacións autorizadas pola Xunta de Galicia
  nas universidades galegas.
range: Orde
url: 'https://www.xunta.gal/dog/Publicados/2003/20030723/Anuncio179B2_gl.html'
---
<p>Mediante a Orde do 13 de febreiro de 2003 (DOG do 27 de febreiro), convocáronse e aprobáronse as bases que rexen o concurso público de axudas de</p>
<p>desprazamento para a realización de prácticas de campo recoñecidas nos plans de estudios correspondentes ás titulacións autorizadas pola Xunta de Galicia nas universidades galegas.</p>
<p>De acordo co establecido no artigo 5 das bases da convocatoria, desde o día 9 de maio ata o día 19 de maio, expuxéronse as listas de solicitudes admitidas e excluídas, podendo durante ese mesmo prazo os interesados formula-las reclamacións para emendar erros e falta de documentos perante a Dirección Xeral de Universidades.</p>
<p>Rematado este prazo, as solicitudes admitidas foron estudiadas pola comisión avaliadora nomeada na propia orde de convocatoria.</p>
<p>En consecuencia, de acordo co establecido nas bases da convocatoria e atendendo á proposta elevada pola citada comisión avaliadora a través da Dirección Xeral de Universidades, esta consellería</p>
<p>RESOLVE:</p>
<p>Artigo 1º</p>
<p>Concederlles axudas de desprazamento para a realización de prácticas de campo recoñecidas nos plans de estudios correspondentes ás titulacións autorizadas pola Xunta de Galicia nas universidades galegas ós centros das tres universidades da Comunidade Autónoma que se relacionan no anexo I á presente orde e na contía que se especifica.</p>
<p>Artigo 2º</p>
<p>O incumprimento total ou parcial por parte dos beneficiarios de calquera das condicións establecidas na orde de convocatoria do 13 de febreiro de 2003 constituirá causa determinante de revogación da axuda e do seu reintegro polo beneficiario ou solicitante, segundo o disposto nos artigos 4 e 19 do Decreto 287/2000, do 21 de novembro, polo que se resolve o réxime de axudas e subvencións públicas da Comunidade Autónoma de Galicia.</p>
<p>Artigo 3º</p>
<p>Contra a presente orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 14 de xullo de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

