---
date: '2017-06-08'
id: G0423-240517-0006
page: 27903
number: 108
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  RESOLUCIÓN do 19 de maio de 2017, da Dirección Xeral de Mobilidade, pola que
  se somete a información pública o proxecto para a implantación dun servizo de
  transporte público regular de uso xeral á praia das Catedrais.
range: Resolución
url: >-
  https://www.xunta.gal/dog/Publicados/2017/20170608/AnuncioG0423-240517-0006_gl.html
---
<p>De acordo coa disposición adicional única da Lei 10/2016, do 19 de xullo, de medidas urxentes para a actualización do sistema de transporte público de Galicia, a Dirección Xeral de Mobilidade procedeu a elaborar o proxecto para a implantación dun servizo de transporte público regular de uso xeral á praia das Catedrais, para a súa prestación nos meses de xullo, agosto e setembro de 2017. A tramitación e adxudicación deste servizo realizarase de conformidade co previsto na dita disposición adicional única da Lei 10/2016.</p>
    <p>Segundo o exposto, sométese a información pública, durante o prazo de dez días naturais contados desde o seguinte ao da publicación desta resolución no <em>Diario Oficial de Galicia</em>, o proxecto para a implantación dun servizo de transporte público regular de uso xeral á praia das Catedrais.</p>
    <p>O documento íntegro poderase examinar nas dependencias da Dirección Xeral de Mobilidade, sitas na praza de Europa, 5A, 2º andar, Área Central, 15707 Santiago de Compostela, ou solicitar a súa remisión por correo electrónico no prazo de información pública ao enderezo electrónico civ.mobilidade@xunta.gal.</p>
    <p>Santiago de Compostela, 19 de maio de 2017</p>
    <footer><p>Ignacio Maestro Saavedra<br>Director xeral de Mobilidade</p></footer>

