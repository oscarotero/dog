---
date: '2012-04-30'
id: G1646-260412-0023
page: 15839
number: 82
agency: Instituto Municipal dos Deportes de Vigo
section: VI. Anuncios. b) Administración local.
title: >-
  ANUNCIO de procedemento aberto para a contratación de servizos técnicos e
  docentes para as piscinas cubertas das Travesas, Lavadores, Teis e Valadares,
  e actividades deportivas nos ximnasios e instalacións dependentes do Instituto
  Municipal dos Deportes de Vigo.
range: Anuncio
url: >-
  https://www.xunta.gal/dog/Publicados/2012/20120430/AnuncioG1646-260412-0023_gl.html
---
<p>1. Entidade que adxudica: Instituto Municipal dos Deportes de Vigo.</p>
    <p>2. Obxecto do contrato: </p>
    <p>Descrición: a prestación dos servizos técnicos e docentes de monitores e profesores para impartir as ensinanzas deportivas, o servizo de socorrismo, atención e control dos usuarios, así como os de limpeza, conservación, mantemento e vixiancia, nas piscinas cubertas das Travesas, Lavadores, Teis e Valadares e prestación dos servizos de profesionais técnico-docentes, monitores e profesores para impartir ensinanzas e actividades deportivas nos ximnasios das instalacións municipais do Berbés e das Travesas, así como o mantemento das máquinas de actividade físico-deportiva dos ximnasios.</p>
    <p>Lugar de execución: Vigo.</p>
    <p>Prazo: un ano e un ano de prórroga.</p>
    <p>3. Tramitación, procedemento e forma de adxudicación.</p>
    <p>Tramitación: urxente.</p>
    <p>Procedemento: aberto.</p>
    <p>4. Orzamento: prezo total anual do contrato 3.169.000,00 euros, con IVE (IVE 411.294,41 euros). Este importe desagrégase nunha parte fixa de 2.250.000,00 euros con IVE (IVE 343.220,34 euros) e nunha parte variable que, como máximo, será por hora/monitor-profesor para todas as actividades descritas nos pregos de prescricións 17,53 euros sen IVE e de 18,93 euros con IVE. Son 919,000,00 euros con IVE (IVE 68.074,07 euros).</p>
    <p>5. Garantía provisional: non.</p>
    <p>6. Obtención de documentación e información: Rexistro Xeral do Instituto Municipal dos Deportes de Vigo, avda. Castrelos, 1. 36210 Vigo. Teléfono 986 23 74 58, fax: 986 23 64 88. Páxina web Concello de Vigo: www.vigo.org</p>
    <p>Data límite para solicitar documentación: ata o día de finalización do prazo de presentación de proposicións.</p>
    <p>7. Requisitos específicos do contratista: non.</p>
    <p>8. Presentación de ofertas: </p>
    <p>Prazo: ata 8 (oito) días naturais desde o día da súa última publicación no <em>Boletín Oficial </em>da provincia de Pontevedra ou<em> Diario Oficial de Galicia.</em></p>
    <p>Documentación: a exixida na cláusula 12 do prego de cláusulas administrativas.</p>
    <p>Lugar de presentación: véxase punto 6 do anuncio.</p>
    <p>9. Apertura ofertas:</p>
    <p>Entidade: a mesa de contratación do Instituto Municipal dos Deportes de Vigo. Cláusula 11 do prego de cláusulas administrativas. </p>
    <p>10. Gastos anuncios: pagaraos o adxudicatario ata un importe máximo de 1.000,00 euros, punto 5.A da FEC.</p>
    <p>Vigo, 9 de abril de 2012.</p>
    <footer><p>José Manuel Fernández Pérez <br>Presidente do Instituto Municipal dos Deportes de Vigo</p></footer>

