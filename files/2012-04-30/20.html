---
date: '2012-04-30'
id: G2345-110412-0001
page: 15745
number: 82
agency: Xulgado do Social número 2 da Coruña
section: V. Administración de xustiza.
title: EDICTO (980/2009).
range: Edicto
url: >-
  https://www.xunta.gal/dog/Publicados/2012/20120430/AnuncioG2345-110412-0001_gl.html
---
<p>Eduardo José Castaño Barreiro, secretario do Social número 2 da Coruña.</p>
    <p>Fago saber: que no proceso seguido por instancia de Ana Vanessa Fariña Mato e Eva María Lista Lista contra Chaudarcas Peluquerías, S.L. e Fogasa, en reclamación por ordinario, rexistrado co número 980/2009 ditou sentenza cuxo encabezamento e decisión din:</p>
    <p>«Asunto 980/2009.</p>
    <p>Na cidade da Coruña, 28 de marzo de 2012.</p>
    <p>Lara M.ª Munín Sánchez, xuíza substituta do Xulgado do Social número 2 da Coruña, tras ver os presentes autos sobre cantidades, por instancia de Ana Vanessa Fariña Mato e Eva María Lista Lista, que comparecen representadas polo letrado Sr. Pampín Miras, contra a empresa Chaudarcas Peluquerías, S.L., que non comparece, e contra o Fondo de Garantía Salarial, que comparece representado pola letrada Sra. Abajo Lera, ditou a seguinte</p>
    <p>Sentenza.</p>
    <p>Decido que estimando a demanda interposta por Ana Vanessa Fariña Mato e Eva María Lista Lista contra a empresa Chaudarcas Peluquerías, S.L., condénoa a que lles aboe as cantidades de mil cento setenta e tres euros e trinta e catro céntimos (1.173,34 €) á Sra. Fariña e de novecentos seis euros e sesenta e seis céntimos (906,66 €) á Sra. Lista, incrementadas as dúas co xuro por mora do 10%.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución.</p>
    <p>De ser recorrente a empresa demandada deberá acreditar mediante a exhibición ante este xulgado o xustificante acreditativo de depositar a cantidade obxecto de condena na conta deste xulgado, aberta en Banesto, e poderase substituír a consignación en metálico polo aseguramento mediante aval bancario, na cal se fará constar a responsabilidade solidaria do avalista e deberase acreditar tamén na indicada conta a consignación da suma de 300 euros preceptivos para recorrer, sen cuxo cumprimento non se terá por anunciado o recurso.</p>
    <p>Así, por esta a miña sentenza, o pronuncio, mando e asino».</p>
    <p>E para que lle sirva de notificación a Chaudarcas Peluquerías, S.L., expídese a presente cédula para a súa publicación no <em>Diario Oficial de Galicia </em>(DOG).</p>
    <p>A Coruña, 11 de abril de 2012.</p>
    <footer><p>O secretario xudicial</p></footer>

