---
date: '2012-04-30'
id: G0164-200412-0001
page: 15684
number: 82
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 16 de abril  de 2012 pola que se modifica a autorización do centro de
  ensinanzas deportivas Cemar do concello de Mondariz-Balneario (Pontevedra).
range: Orde
url: >-
  https://www.xunta.gal/dog/Publicados/2012/20120430/AnuncioG0164-200412-0001_gl.html
---
<p>Marta del Mar Marcote Núñez, en representación do centro autorizado de ensinanzas deportivas Cemar, do concello de Mondariz-Balneario (Pontevedra), solicitou autorización para impartir as ensinanzas de técnico deportivo superior en hípica. </p>
    <p>O Real decreto 1363/2007, do 24 de outubro, establece a ordenación xeral das ensinanzas deportivas de réxime especial, e o Real decreto 934/2010, do 23 de xullo, establece o título de Técnico Deportivo Superior en Hípica, e fixa as súas ensinanzas mínimas e os requisitos de acceso.</p>
    <p>Así mesmo, o Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril de 2004 e do 23 de abril de 2004, nas que se determinan o procedemento de autorización e os requisitos mínimos dos espazos administrativos e docentes xenéricos cos que deben contar os centros. </p>
    <p>De conformidade con esta normativa e logo de realizar os trámites preceptivos, a Xefatura Territorial de Pontevedra achega o expediente cos correspondentes informes favorables para a autorización das devanditas ensinanzas.</p>
    <p>Por isto, por proposta da Dirección Xeral de Centros e Recursos Humanos, </p>
    <h2>DISPOÑO:</h2>
    <p>Primeiro. Autorizar as ensinanzas de técnico deportivo superior en hípica, no centro docente cuxos datos se sinalan a seguir:</p>
    <p>Denominación xenérica: centro autorizado de ensinanzas deportivas.</p>
    <p>Denominación específica: Cemar.</p>
    <p>Código do centro: 36024811.</p>
    <p>Domicilio: estrada de Ponteareas a Mondariz, km 7.</p>
    <p>Localidade: Mondariz-Balneario.</p>
    <p>Concello: Mondariz-Balneario.</p>
    <p>Provincia: Pontevedra.</p>
    <p>Titular: Jesús Fernando Marcote Vilar.</p>
    <p>Composición resultante:</p>
    <p>Técnico deportivo nas disciplinas hípicas de salto, doma e concurso completo.</p>
    <p>Técnico deportivo nas disciplinas hípicas de resistencia, orientación e turismo ecuestre.</p>
    <p>Técnico deportivo superior en hípica.</p>
    <p>Segundo. Antes da posta en funcionamento das ensinanzas que se autorizan, a Xefatura Territorial de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá a docencia. </p>
    <p>Terceiro. O centro queda obrigado ao cumprimento da lexislación vixente e a solicitar a oportuna revisión cando teñan que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán interpoñer recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia,</em> segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 16 de abril de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

