---
date: '2020-08-06'
id: G0244-290720-0002
page: 31292
number: 157
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 29 de xullo de 2020, da Secretaría Xeral da Igualdade, pola que
  se resolven as subvencións previstas na Resolución do 19 de decembro de 2019
  pola que se establecen as bases reguladoras das subvencións ás entidades
  locais da Comunidade Autónoma de Galicia para a promoción da igualdade, de
  forma individual e mediante o sistema de xestión compartida, cofinanciadas
  polo Fondo Social Europeo, con cargo ao programa operativo Fondo Social
  Europeo Galicia 2014-2020, e polo Pacto de Estado contra a violencia de
  xénero, e se procede á súa convocatoria no ano 2020.
range: Resolución
url: >-
  https://www.xunta.gal/dog/Publicados/2020/20200806/AnuncioG0244-290720-0002_gl.html
---
<p>Mediante a Resolución do 19 de decembro de 2019 establecéronse as bases reguladoras e a convocatoria de subvencións ás entidades locais da Comunidade Autónoma de Galicia para a promoción da igualdade, cofinanciadas polo Fondo Social Europeo, con cargo ao programa operativo FSE Galicia 2014-2020, e polo Pacto de Estado contra a violencia de xénero, para o ano 2020.</p>
    <p>a) Programa de fomento da conciliación da vida persoal, laboral e familiar (procedemento SI435B).</p>
    <p>b) Programa de promoción da igualdade entre mulleres e homes e de prevención e tratamento da violencia de xénero (procedemento SI435A).</p>
    <p>c) Programa de apoio aos centros de información ás mulleres (procedemento SI427B).</p>
    <p>d) Programa de sensibilización, información e difusión sobre igualdade e prevención da violencia contra as mulleres (procedemento SI435C), financiado con fondos procedentes do Pacto de Estado contra a violencia de xénero.</p>
    <p>No Diario Oficial de Galicia número 137, do 10 de xullo de 2020, publicouse a Resolución do 1 de xullo de 2020, da Secretaría Xeral da Igualdade, pola que se resolven as subvencións previstas na Resolución do 19 de decembro de 2019, da Secretaría Xeral da Igualdade, pola que se establecen as bases reguladoras das subvencións ás entidades locais da Comunidade Autónoma de Galicia para a promoción da igualdade, de forma individual e mediante o sistema de xestión compartida, cofinanciadas polo Fondo Social Europeo, con cargo ao programa operativo FSE Galicia 2014-2020, e polo Pacto de Estado contra a violencia de xénero, e se procede á súa convocatoria no ano 2020. No anexo II da Resolución do 1 de xullo do 2020 figuraban as 47 solicitudes do programa de fomento da conciliación que, cumprindo os requisitos para seren beneficiarias das axudas, non se incluíron na proposta de concesión por terse esgotado o crédito dispoñible, para seren atendidas, de ser o caso, a través do crédito que quede sen comprometer por producirse algunha renuncia, por modificación nos proxectos inicialmente presentados ou por un incremento do crédito orzamentario dispoñible destinado a estas subvencións.</p>
    <p>Mediante a Resolución do 21 de xullo de 2020, da Secretaría Xeral da Igualdade (DOG núm. 148, do 24 de xullo) ampliouse por segunda vez a dotación orzamentaria da Resolución do 19 de decembro de 2019, da Secretaría Xeral da Igualdade, pola que se establecen as bases reguladoras das subvencións ás entidades locais da Comunidade Autónoma de Galicia para a promoción da igualdade, de forma individual e mediante o sistema de xestión compartida, cofinanciadas polo Fondo Social Europeo, con cargo ao programa operativo FSE Galicia 2014-2020, e polo Pacto de Estado contra a violencia de xénero, e se procede á súa convocatoria no ano 2020. Incrementouse a dotación do Programa de conciliación da vida familiar, laboral e persoal (SI435B) en 205.298,61 euros con cargo a aplicación orzamentaria 05.11.312G.460.1, código do proxecto 2016 00018 (procedemento SI435B), consignada no estado de gastos dos orzamentos xerais da Comunidade Autónoma de Galicia para o ano 2020, e incrementouse a dotación do Programa de promoción da igualdade e de prevención da violencia de xénero (SI435A), por un importe de 46.161,38 euros con cargo á aplicación orzamentaria 05.11.313B.460.0 e proxecto de gasto 2015 00144 (procedemento SI435A), consignada no estado de gastos dos orzamentos xerais da Comunidade Autónoma de Galicia para o ano 2020. </p>
    <p>Segundo o artigo 17.3 das bases reguladoras, e de conformidade co establecido no artigo 45 da Lei 39/2015, do 1 de outubro, do procedemento administrativo común das administracións públicas, as resolucións destas subvencións serán obxecto de publicación no Diario Oficial de Galicia, a cal producirá os mesmos efectos da notificación.</p>
    <p>Unha vez rematada a fase de instrución das solicitudes recibidas na Secretaría Xeral da Igualdade, avaliadas as solicitudes pola comisión de valoración prevista no artigo 15 das bases reguladoras, vista a proposta de resolución formulada polo órgano instrutor e tendo en conta as dispoñibilidades orzamentarias,</p>
    <h2>RESOLVO:</h2>
    <p>Primeiro. Conceder, logo da ampliación do crédito destinado a estas axudas, as subvencións para o financiamento dos programas das entidades locais que se indican no anexo I, como consecuencia da aplicación dos criterios e pautas de valoración establecidos no artigo 16 das bases reguladoras, pola contía e para o desenvolvemento da actuación que figuran no anexo I, por un importe total de 259.557,48 euros, distribuídos nas aplicacións orzamentarias que se indican:</p>
    <table>
     <tbody>
      <tr>
       <td>Procedemento</td>
       <td>Aplicación</td>
       <td>Código de proxecto</td>
       <td>Importe</td>
      </tr>
      <tr>
       <td>SI435B</td>
       <td>05.11.312G.460.1</td>
       <td>2016 00018</td>
       <td>206.775,00 €</td>
      </tr>
      <tr>
       <td>SI435A</td>
       <td>05.11.313B.460.0</td>
       <td>2015 00144</td>
       <td>52.782,48 €</td>
      </tr>
     </tbody>
    </table>
    <p>Recórdaselles ás entidades beneficiarias que, de acordo co establecido no artigo 21.2 das bases reguladoras, se realizará un primeiro pagamento do 75 % da contía da subvención concedida, en concepto de pagamento anticipado, que se fará efectivo unha vez que se realice a notificación da resolución. </p>
    <p>O 25 % restante, ou a parte que corresponda, librarase logo da xustificación por parte das entidades beneficiarias do cumprimento da finalidade para a cal se concedeu a subvención e demais condicións exixidas nesta resolución. </p>
    <p>Así mesmo, de acordo co establecido no artigo 20.1 da convocatoria, a data límite para a presentación da documentación xustificativa da actuación subvencionada necesaria para proceder ao pagamento da subvención é a seguinte:</p>
    <p>a) Programa de fomento da conciliación (SI435B) e Programa de promoción da igualdade e de prevención da violencia de xénero (SI435A): o prazo para presentar a xustificación das medidas subvencionadas ao abeiro destes programas finaliza o 9 de outubro de 2020.</p>
    <p>Dentro do dito prazo, as entidades beneficiarias deberán presentar a documentación común e a específica correspondente á actuación subvencionada relacionada no artigo 20.3 da convocatoria. De acordo co establecido no artigo 12.6 das bases reguladoras, a presentación da documentación deberase realizar electronicamente accedendo á Carpeta cidadá da persoa interesada dispoñible na sede electrónica da Xunta de Galicia. Os datos do perfil, dos indicadores de produtividade e de resultado das persoas participantes achegaranse a través da aplicación informática Participa 1420.</p>
    <p>Segundo. Informar as entidades beneficiarias que figuran no anexo I desta resolución do seguinte:</p>
    <p>a) As subvencións concedidas ao abeiro dos programas recollidos nas letras a), b) e c) do artigo 1.1 das bases reguladoras están cofinanciadas polo FSE nunha porcentaxe do 80 % no marco do programa operativo FSE Galicia 2014-2020. No caso do programa de fomento da conciliación, no obxectivo temático 8 «Promover a sustentabilidade e a calidade no emprego e favorecer a mobilidade laboral», prioridade de investimento 8.4 «A igualdade entre homes e mulleres en todos os ámbitos, incluídos o acceso ao emprego, a progresión na carreira profesional, a conciliación da vida laboral e a vida privada e a promoción de igual remuneración por igual traballo», obxectivo especifico 8.4.2 «(Re)integrar e manter no mercado laboral as persoas con dependentes ao seu cargo, a través de medidas de conciliación da vida persoal e laboral, e fomentar a igualdade de xénero no ámbito formativo, educativo e laboral»; e no caso do programa de apoio aos CIM, no obxectivo temático 9 «Promover a inclusión social, loitar contra a pobreza e calquera forma de discriminación», prioridade de investimento 9.3 «A loita contra toda forma de discriminación e o fomento da igualdade de oportunidades», obxectivo específico 9.3.1 «Aumentar a integración sociolaboral das persoas pertencentes aos colectivos máis vulnerables, a través de actuacións que fomenten a igualdade de xénero e a conciliación da vida persoal e laboral, e evitar, pola súa vez, a discriminación múltiple».</p>
    <p>b) A aceptación da subvención comunitaria implicará a súa aparición na lista pública de operacións cos nomes dos ou das beneficiarias, no suposto de seren entidades xurídicas, así como a outra información recollida no anexo XII do Regulamento (UE) 1303/2013, modificado polo Regulamento (UE, Euratom) 2018/1046, en relación co artigo 115.2 da mesma norma xurídica.</p>
    <p>c) Estas axudas son incompatibles con outras axudas públicas para a mesma actuación ou actividade nos termos establecidos no artigo 3 da convocatoria.</p>
    <p>d) As entidades beneficiarias deberán cumprir, en todo caso, os requisitos e obrigas exixidos nos artigos 10 e 11 da Lei 9/2007, do 13 de xuño, de subvencións de Galicia, e na demais normativa europea de aplicación, así como coas condicións e obrigas establecidas no artigo 22 das bases reguladoras e demais que resulten exixibles segundo a normativa de aplicación.</p>
    <p>e) Nos artigos 6.7, 8.7 e 24 das bases reguladoras establécense os criterios de gradación dos posibles incumprimentos que determinan, de ser o caso, a perda do dereito ao cobramento da subvención, á minoración da subvención inicialmente concedida ou, de ser o caso, o reintegro total ou parcial da axuda percibida.</p>
    <p>Terceiro. Esta resolución esgota a vía administrativa e contra ela poderá interporse recurso potestativo de reposición ante a Secretaría Xeral da Igualdade, no prazo dun (1) mes, contado desde o día seguinte ao desta publicación, ou ben directamente recurso contencioso-administrativo ante o Tribunal Superior de Xustiza de Galicia, no prazo de dous (2) meses contados a partir do día seguinte ao desta publicación.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 29 de xullo de 2020</p>
    <footer><p>A secretaria xeral da Igualdade<br>P.D. (Resolución do 8.6.2020; DOG núm. 111, do 9 de xuño)<br>Natalia Prieto Viso<br>Directora xeral de Avaliación e Reforma Administrativa</p></footer>
    <h2>ANEXO I</h2>
    <h3>Concesións</h3>
    <p>a) Programa de fomento da conciliación da vida persoal, laboral e familiar (SI435B).</p>
    <table>
     <thead>
      <tr>
       <td>Nº de
        expediente</td>
       <td>Entidade</td>
       <td>NIF</td>
       <td>Nome da medida</td>
       <td>Gasto
        elixible</td>
       <td>Puntos</td>
       <td>Importe de
        concesión segundo puntuación</td>
      </tr>
     </thead>
     <tbody>
      <tr>
       <td>SI435B 2020/08</td>
       <td>Concello da Estrada</td>
       <td>P3601700B</td>
       <td>Espazo concilia A Estrada</td>
       <td>28.878,00</td>
       <td>34,00</td>
       <td>12.000,00</td>
      </tr>
      <tr>
       <td>SI435B 2020/93</td>
       <td>Concello de Vilar de Barrio</td>
       <td>P3209000C</td>
       <td>Vilar de Barrio concilia</td>
       <td>16.800,00</td>
       <td>33,00</td>
       <td>12.000,00</td>
      </tr>
      <tr>
       <td>SI435B 2020/107</td>
       <td>Concello de Vimianzo</td>
       <td>P1509300H</td>
       <td>Ludoteca municipal</td>
       <td>16.800,00</td>
       <td>33,00</td>
       <td>12.000,00</td>
      </tr>
      <tr>
       <td>SI435B 2020/123</td>
       <td>Concello de Ribadumia</td>
       <td>P3604600A</td>
       <td>Fogar de maiores</td>
       <td>14.000,00</td>
       <td>33,00</td>
       <td>11.200,00</td>
      </tr>
      <tr>
       <td>SI435B 2020/50</td>
       <td>Concello de Petín</td>
       <td>P3206100D</td>
       <td>Diverpetín</td>
       <td>6.192,40</td>
       <td>32,00</td>
       <td>4.953,92</td>
      </tr>
      <tr>
       <td>SI435B 2020/39</td>
       <td>Concello de Melide</td>
       <td>P1504700D</td>
       <td>Conciliando: campamento de verán</td>
       <td>10.300,00</td>
       <td>32,00</td>
       <td>8.240,00</td>
      </tr>
      <tr>
       <td>SI435B 2020/49</td>
       <td>Concello de Boiro</td>
       <td>P1501100J</td>
       <td>Campamentos urbanos</td>
       <td>17.800,00</td>
       <td>32,00</td>
       <td>12.000,00</td>
      </tr>
      <tr>
       <td>SI435B 2020/58</td>
       <td>Concello de Moaña</td>
       <td>P3602900G</td>
       <td>Programa Ven e xoga</td>
       <td>6.791,40</td>
       <td>32,00</td>
       <td>5.433,12</td>
      </tr>
      <tr>
       <td>SI435B 2020/59</td>
       <td>Concello de Viveiro</td>
       <td>P2706700H</td>
       <td>Programa Respira</td>
       <td>13.951,00</td>
       <td>32,00</td>
       <td>11.160,80</td>
      </tr>
      <tr>
       <td>SI435B 2020/99</td>
       <td>Concello de Betanzos</td>
       <td>P1500900D</td>
       <td>Betanzos concilia</td>
       <td>14.331,00</td>
       <td>32,00</td>
       <td>11.464,80</td>
      </tr>
      <tr>
       <td>SI435B 2020/126</td>
       <td>Concello das Pontes de García Rodríguez</td>
       <td>P1507100D</td>
       <td>Campamentos urbanos</td>
       <td>16.974,70</td>
       <td>32,00</td>
       <td>12.000,00</td>
      </tr>
      <tr>
       <td>SI435B 2020/136</td>
       <td>Concello de Sarria</td>
       <td>P2705700I</td>
       <td>Tempo libre da infancia. Verán</td>
       <td>56.000,00</td>
       <td>32,00</td>
       <td>12.000,00</td>
      </tr>
      <tr>
       <td>SI435B 2020/139</td>
       <td>Concello de Tui</td>
       <td>P3605500B</td>
       <td>Igual é +</td>
       <td>16.716,73</td>
       <td>32,00</td>
       <td>12.000,00</td>
      </tr>
      <tr>
       <td>SI435B 2020/113</td>
       <td>Concello de Ponte Caldelas</td>
       <td>P3604300H</td>
       <td>Ponte Caldelas concilia</td>
       <td>10.921,74</td>
       <td>31,00</td>
       <td>8.737,39</td>
      </tr>
      <tr>
       <td>SI435B 2020/67</td>
       <td>Concello de Castro de Rei</td>
       <td>P2701000H</td>
       <td>Concilia Castro de Rei</td>
       <td>16.841,89</td>
       <td>31,00</td>
       <td>12.000,00</td>
      </tr>
      <tr>
       <td>SI435B 2020/109</td>
       <td>Concello de Rianxo</td>
       <td>P1507300J</td>
       <td>Medida de conciliación do Concello de Rianxo</td>
       <td>33.262,40</td>
       <td>31,00</td>
       <td>12.000,00</td>
      </tr>
      <tr>
       <td>SI435B 2020/27</td>
       <td>Concello de Vilanova de Arousa</td>
       <td>P3606100J</td>
       <td>Sempre xove</td>
       <td>16.800,00</td>
       <td>30,00</td>
       <td>12.000,00</td>
      </tr>
      <tr>
       <td>SI435B 2020/48</td>
       <td>Concello do Vicedo</td>
       <td>P2706400E</td>
       <td>Ludoteca verán</td>
       <td>4.900,00</td>
       <td>28,00</td>
       <td>3.920,00</td>
      </tr>
      <tr>
       <td>SI435B 2020/24</td>
       <td>Concello de Cangas</td>
       <td>P3600800A</td>
       <td>Programa Enredos</td>
       <td>12.081,21</td>
       <td>28,00</td>
       <td>9.664,97</td>
      </tr>
      <tr>
       <td>SI435B 2020/40</td>
       <td>Concello de Cambre</td>
       <td>P1501700G</td>
       <td>Concilia Cambre</td>
       <td>31.000,00</td>
       <td>28,00</td>
       <td>12.000,00</td>
      </tr>
      <tr>
       <td colspan="6">Total</td>
       <td>206.775,00</td>
      </tr>
     </tbody>
    </table>
    <p>(*) Custos directos de persoal máis un 40 % e menos os ingresos, de ser o caso.</p>
    <p>b) Programa de promoción da igualdade e de prevención e tratamento da violencia de xénero (SI435A).</p>
    <table>
     <thead>
      <tr>
       <td>Nº de
        expediente</td>
       <td>Entidade</td>
       <td>NIF</td>
       <td>Actuación</td>
       <td>Gasto 
        elixible*</td>
       <td>Total puntos</td>
       <td>Importe concedido segundo puntuación</td>
      </tr>
     </thead>
     <tbody>
      <tr>
       <td>SI435A 2020/29</td>
       <td>Concello de Mos</td>
       <td>P3603300I</td>
       <td>Programa de fortalecemento para o cambio en mulleres en situación de vulnerabilidade</td>
       <td>9.520,00</td>
       <td>28,00</td>
       <td>7.616,00</td>
      </tr>
      <tr>
       <td>SI435A 2020/12</td>
       <td>Concello de Monforte de Lemos</td>
       <td>P2703100D</td>
       <td>Programa de educación sexual integral para mulleres.</td>
       <td>2.520,00</td>
       <td>27,50</td>
       <td>2.016,00</td>
      </tr>
      <tr>
       <td>SI435A 2020/1</td>
       <td>Concello de Gondomar</td>
       <td>P3602100D</td>
       <td>Promoción da igualdade e loita contra a violencia de xénero. Formación en liña</td>
       <td>5.712,00</td>
       <td>26,50</td>
       <td>4.569,60</td>
      </tr>
      <tr>
       <td>SI435A 2020/21</td>
       <td>Concello de Petín</td>
       <td>P3206100D</td>
       <td>RE-Encontros: Nós mesmas</td>
       <td>3.049,20</td>
       <td>26,00</td>
       <td>2.439,36</td>
      </tr>
      <tr>
       <td>SI435A 2020/24</td>
       <td>Concello de Pazos de Borbén</td>
       <td>P3603700J</td>
       <td>Programa Namórate de ti</td>
       <td>12.171,60</td>
       <td>25,50</td>
       <td>8.000,00</td>
      </tr>
      <tr>
       <td>SI435A 2020/41</td>
       <td>Concello de Ames</td>
       <td>P15002001</td>
       <td>Programa integral para vítimas de violencia de xénero e mulleres vulnerables</td>
       <td>13.720,00</td>
       <td>25,00</td>
       <td>8.000,00</td>
      </tr>
      <tr>
       <td>SI435A 2020/65</td>
       <td>Concello de Ramirás</td>
       <td>P3206900G</td>
       <td>Ramirás é muller</td>
       <td>9.940,00</td>
       <td>23,00</td>
       <td>7.952,00</td>
      </tr>
      <tr>
       <td>SI435A 2020/50</td>
       <td>Concello de Ponte Caldelas</td>
       <td>P3604300H</td>
       <td>Autocoñecemento para o bo trato</td>
       <td>3.568,60</td>
       <td>23,00</td>
       <td>2.854,88</td>
      </tr>
      <tr>
       <td>SI435A 2020/45</td>
       <td>Concello da Laracha</td>
       <td>P1504200E</td>
       <td>Obradoiro movemente</td>
       <td>2.918,30</td>
       <td>22,50</td>
       <td>2.334,64</td>
      </tr>
      <tr>
       <td>SI435A 2020/63</td>
       <td>Concello de Pontevedra</td>
       <td>P3603800H</td>
       <td>Promoción da igualdade e prevención da violencia de xénero</td>
       <td>13.636,70</td>
       <td>19,00</td>
       <td>7.000,00</td>
      </tr>
     </tbody>
    </table>

