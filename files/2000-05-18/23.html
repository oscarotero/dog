---
date: '2000-05-18'
id: A2FE
page: 7833
number: 95
agency: CONCELLO DA ESTRADA
section: VI. ANUNCIOS
title: >-
  Anuncio de contratación por concurso, con procedemento aberto, da obra escola
  infantil de catro unidades.
range: Anuncio
url: 'https://www.xunta.gal/dog/Publicados/2000/20000518/AnuncioA2FE_gl.html'
---
<p>Entidade adxudicataria: Concello da Estrada. Dependencia que tramita o expediente: secretaría.</p>
<p>Obxecto do contrato: a construcción dunha escola infantil de catro unidades segundo proxecto redactado polo arquitecto Luis Ruibal Rodríguez. Prazo de execución: nove meses.</p>
<p>Tipo de licitación: 54.021.075 pesetas, á baixa. Garantía provisional: 2%. Garantía definitiva: 4%.</p>
<p>Presentación de ofertas, no rexistro xeral, de 9 a 13 horas, nos vinteseis días naturais seguintes á publicación deste anuncio no Diario Oficial de Galicia.De coincidi-lo último día en sábado ou inhábil, trasladaríase ó día seguinte hábil.</p>
<p>Documentos que hai que presentar: sobre 1.-Coa inscrición Documentos. Proxecto de escola infantil,</p>
<p>conterá: documento xustificativo da personalidade do licitador. Declaración responsable de non estar incurso en prohibición de contratar, conforme os artigos 15 ó 20 da Lei 13/1995. Xustificante da solvencia económico-financiera e técnica a que se refiren os artigos 16 e seguintes da Lei 13/1995. Xustificante de ter constituida a fianza provisional. Xustificante da clasificación do contratista no grupo C, subgrupo todos, categoría D.</p>
<p>Sobre 2.-Proposición económica, adaptarase ó modelo de proposición, que figura no prego de condicións.</p>
<p>Sobre 3.-Referencias para a selección. Conterá os seguintes documentos: melloras ó proxecto (de se-lo caso). Certificación de obras de natureza análoga. Nomeamento de facultativo delegado de obra. Relación de equipo e maquinaria dedicado á obra. Plan de control de calidade. As valoracións para resolve-lo concurso, contéñense no prego de condicións.</p>
<p>Apertura de ofertas, ás 12 horas do día seguinte hábil ó último sinalado para a presentación; de ser sábado trasladaríase ó primeiro día hábil seguinte.</p>
<p>Gastos de anuncios, por conta do adxudicatario.</p>
<p>Os pregos íntegros e os proxectos están á disposición dos interesados na secretaría xeral en horas de oficina.</p>
<p>Obtención de documentación e información chamando ó Concello da Estrada. Teléfono: 986 57 01 65 extensión 15.</p>
<p>A Estrada, 27 de abril de 2000.</p>
<p>O alcalde</p>
<p>Rubricado</p>

