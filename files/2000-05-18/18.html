---
date: '2000-05-18'
id: A2EA
page: 7828
number: 95
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 14 de abril de 2000 pola que se lle outorga permiso de
  actividade e concesión para a instalación dunha estación depuradora en Boiro
  (A Coruña) a Mariscos Redemar, S.L.
range: Resolución
url: 'https://www.xunta.gal/dog/Publicados/2000/20000518/AnuncioA2EA_gl.html'
---
<p>Visto o expediente iniciado a instancia de Clara Eugenia Triñanes González, con DNI 33.240.331, actuando en nome e representación de Mariscos Redemar, S.L., no que solicita concesión e permiso de actividade para a instalación dunha estación depuradora no lugar de Esteiro-Castro-Paraxe A Granxa, Boiro (A Coruña).</p>
<p>Tendo en conta que a súa tramitación se realizou de acordo coa Lei 6/1993, do 11 de maio, de pesca de Galicia, (DOG nº 101 do 31), Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre, (DOG nº 142 do 24-7-1997), Lei 22/1988, do 28 de xullo, de costas,</p>
<p>e o Real decreto 1471/1989, do 1 de decembro, polo que se aproba o Regulamento xeral para o desenvolvemento e execución da citada Lei 22/1988.</p>
<p>Tendo en conta que, con data do 19-2-1999 a Dirección Xeral de Costas do Ministerio de Medio Ambiente outorga a concesión administrativa para a ocupación de 149 m de terreos de dominio público marítimo-terrestre para a instalación da caseta de bombas e tuberías de toma de auga de mar e desaugadoiros do establecemento que se pretende instalar.</p>
<p>Examinada a documentación que compón o expediente e tendo en conta os informes que constan nel, e por proposta da Delegación Territorial desta consellería na Coruña, logo do informe do Servicio Técnico Xurídico, esta consellería</p>
<p>RESOLVE:</p>
<p>Outorgarlle a Mariscos Redemar, S.L., con CIF nº B-15.520.711, permiso de actividade e concesión para a posta en funcionamento e explotación do seguinte establecemento:</p>
<p>Establecemento auxiliar de acuicultura: estación depuradora.</p>
<p>Situación: Esteiro-Castro-Paraxe A Granxa-Boiro (A Coruña).</p>
<p>Especies: moluscos.</p>
<p>Superficie total do establecemento: 1.161 m.</p>
<p>-Dominio privado: 1.012 m.</p>
<p>-Dominio público: 149 m.</p>
<p>Características das instalacións:</p>
<p>* Interiores:</p>
<p>Planta baixa; 1 nave de 947 m e 6 piscinas de depuración cunha superficie total de 514 m (cinco piscinas de 87 m cada unha e unha de 79 m).</p>
<p>Entreplanta; oficinas e vestiarios.</p>
<p>* Exteriores:</p>
<p>-Toma de auga, dominio privado 10 m e dominio público 76,70 m.</p>
<p>-Desaugadoiros, dominio privado 10 m e dominio público 64,80 m.</p>
<p>-Caseta de bombas, dominio público 7,50 m.</p>
<p>-Depósito de cloración, dominio privado 45 m.</p>
<p>(Ver anexo).</p>
<p>Baixo as seguintes condicións:</p>
<p>Primeira.-O permiso de actividade e concesión outórgase por un prazo de dez (10) anos, contados desde o día seguinte á publicación da presente orde no Diario Oficial de Galicia, prorrogables por períodos máximos doutros 10 anos, logo da petición do interesado presentada dentro dos sesenta días anteriores ó remate da vixencia.</p>
<p>O prazo de vixencia do título habilitante, así como das prórrogas que no seu día se puidesen outorgar, para o permiso de actividade e a concesión de ocupación de dominio público, deberán ser coincidentes.</p>
<p>Segunda.-A situación e as obras de instalación do establecemento axustaranse ós planos e proxectos presentados. As obras deberán comezar no prazo de dous (2) meses, e deberán quedar rematadas no prazo máximo de dous (2) anos. O seu remate comunicarase mediante escrito á Delegación Territorial desta consellería na Coruña, para os efectos de practicar, previamente á posta en funcionamento, a inspección destas.</p>
<p>Terceira.-O titular contrae a obriga de manter en bo estado o dominio público, obras e instalacións. Estas e mailo establecemento a que fai referencia esta concesión e permiso de actividade non poderán alugarse nin seren destinadas a usos distintos dos autorizados. Baixo ningún concepto poderán modifica-las instalacións, agás que medie permiso expreso desta consellería.</p>
<p>Cuarta.-Sen prexuízo da caducidade da concesión da ocupación do dominio público marítimo-terrestre, ó amparo do disposto na resolución da Dirección Xeral de Costas do 19-2-1999, o permiso de actividade a que se refire esta orde extinguirase nos casos previstos no artigo 72 da Lei 6/1993, do 11 de maio, e no artigo 6 do Decreto 193/1997, do 5 de xuño, citados.</p>
<p>Quinta.-O establecemento debe cumpri-lo disposto na Lei 6/1993, do 11 de maio, de pesca de Galicia, así como no Real decreto 571/1999, do 9 de abril, polo que se aproba o Regulamento técnico-sanitario</p>
<p>que fixa as normas aplicables á producción e comercialización dos moluscos bivalvos vivos e demais concordantes que lle sexan de aplicación.</p>
<p>Sexta.-O outorgamento desta concesión e permiso de actividade non exime o seu titular da obtención doutras licencias, permisos e autorizacións legalmente procedentes esixibles por outros organismos en función das súas competencias.</p>
<p>Sétima.-O titular do establecemento xustificará o pagamento á Facenda pública do imposto que grava as concesións e autorizacións administrativas (transmisións patrimoniais e actos xurídicos documentados) ou acreditará a declaración de non estar suxeito o acto ó dito imposto, feita pola Delegación de Facenda ou oficina liquidadora correspondente.</p>
<p>Contra esta resolución, que esgota a vía administrativa, poderase interpoñer recurso postestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contenciosa-administrativa, no prazo de dous meses, contados desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 14 de abril de 2000.</p>
<p>P.D. (Orde 17-12-1997, DOG nº 246, do 22)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

