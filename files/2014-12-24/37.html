---
date: '2014-12-24'
id: L116-031214-0001
page: 52545
number: 246
agency: Concello de Camariñas
section: VI. Anuncios. b) Administración local.
title: >-
  ANUNCIO de información pública relativo á aprobación inicial da modificación
  número 1 do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2014/20141224/AnuncioL116-031214-0001_gl.html
---
<p>O Pleno do Concello de Camariñas, en sesión ordinaria, do 28 de novembro de 2014, adoptou o seguinte acordo: </p>
    <p>(…)</p>
    <p>Primeiro. Aprobar inicialmente a modificación puntual do Plan xeral de ordenación municipal: modificación puntual número 1 do Plan xeral de ordenación municipal do Concello de Camariñas, elaborada pola Consultora Galega, S.L., e asinada polo arquitecto-urbanista, Xoán Carlos Portela Regodeseves (integrante da dirección do equipo redactor).</p>
    <p>Segundo. Someter esta modificación e os restante documentos integrantes do expediente a información pública polo prazo dous (2) meses, mediante anuncio que se publicará no Diario Oficial de Galicia e en dous dos xornais de maior difusión da provincia. Simultaneamente e durante o mesmo prazo, dar audiencia aos municipios limítrofes.</p>
    <p>Todo iso, para efectos de que durante tal período poidan formularse as alegacións e/ou suxestións que se consideren oportunas, computándose o prazo desde o día seguinte ao da publicación do primeiro anuncio, ou se é o caso, da notificación, e ata o transcurso do prazo de dous (2) meses contados desde a última das publicacións referidas, ou se é o caso da notificación.</p>
    <p>O anuncio de información pública dará cumprimento ao preceptuado polo artigo 11.3 do Real decreto lexislativo 2/2008, do 20 de xuño, polo que se aproba o texto refundido da Lei do solo.</p>
    <p>Terceiro. Solicitar ás administracións públicas competentes en materia de costas (Estado e Comunidade Autónoma), estradas (Comunidade Autónoma e Deputación), planificación da paisaxe, Plan de ordenación do litoral e montes os informes sectoriais aos que se refire o artigo 85.3 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Cuarto. Non suspender o outorgamento das licenzas (parcelación de terreos, edificación e demolición) dadas as características/contido da modificación. Non obstante, para aquelas solicitudes de licenza que se poidan ver afectadas polas novas determinacións da modificación, comprobarase o cumprimento do Plan xeral de ordenación municipal vixente e da modificación puntual aprobada inicialmente. No anuncio de aprobación inicial farase expresa mención a este aspecto.</p>
    <p>Promotor: Concello de Camariñas.</p>
    <p>Equipo redactor: Consultora Galega, S.L.</p>
    <p>Cambios que formula a modificación:</p>
    <p>1º. Fondo mínimo de parcela na ordenanza 1 de edificación intensiva en cuarteirón ou mazá.</p>
    <p>2º. Permitir o uso residencial de categoría 1ª na ordenanza 1 de edificación intensiva en cuarteirón ou mazá.</p>
    <p>3º. Cambio da unidade de medida na pendente de cuberta no solo de núcleo rural. </p>
    <p>4º. Modificación das condicións dos peches no solo de núcleo rural. </p>
    <p>5º. Modificación das condicións dos peches en solo rústico.</p>
    <p>6º. Aclarar a independencia das vivendas no espazo baixo cuberta respecto da planta inferior. </p>
    <p>7º. Corrixir erros detectados no cadro de compatibilidades do uso industrial respecto dos niveis de ruído admisibles e a densidade de potencia. </p>
    <p>8º. Corrixir os erros detectados no cadro resume de usos respecto das definicións detalladas do punto correspondente ao uso dotacional educación.</p>
    <p>Camariñas, 3 de decembro de 2014</p>
    <footer><p>Manuel Valeriano Alonso de León<br>Alcalde</p></footer>

