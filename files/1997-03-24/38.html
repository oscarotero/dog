---
date: '1997-03-24'
id: 10C02
page: 2
number: 57
agency: UNIVERSIDADE DA CORUÑA
section: VI. ANUNCIOS
title: >-
  Resolución do 11 de marzo de 1997 pola que se anuncia o concurso público
  2/1997, por procedemento aberto e trámite de urxencia, para o servicio de
  seguridade da Universidade da Coruña (expediente 4003/1997) (dous lotes).
range: Resolución
url: 'https://www.xunta.gal/dog/Publicados/1997/19970324/Anuncio10C02_gl.html'
---
<p>Convócase concurso público polo trámite de urxencia, para o servicio de seguridade da Universidade da Coruña (lote 1: centros A Coruña, Lote 2: centros Ferrol).</p>
<p>O prego de cláusulas administrativas particulares para a contratación por concurso público pódese retirar na xerencia, Servicio de Xestión Económica, na sede do rectorado, sita en rúa Maestranza, s/n, A Coruña, de luns a venres e de 9 a 14 horas.</p>
<p>As propostas presentaranse no rexistro xeral da universidade, rúa Maestranza, s/n de luns a venres e de 9 a 14 horas.</p>
<p>O prazo de presentación de proposicións rematará ás 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia.</p>
<p>A apertura de plicas celebrarase o terceiro día hábil seguinte ó do remate do prazo de presentación das proposicións, ás 11 horas da mañá na sala de xuntas da xerencia; se este día coincide en sábado, realizarase o luns seguinte á mesma hora.</p>
<p>-Lote 1:</p>
<p>Orzamento de contratación: setenta e catro millóns cincocentas mil pesetas (74.500.000 ptas.).</p>
<p>Fianza provisional: un millón catrocentas noventa mil pesetas (1.490.000 ptas.).</p>
<p>-Lote 2:</p>
<p>Orzamento de contratación: vintedous millóns catrocentas mil pesetas (22.400.000 ptas.).</p>
<p>Fianza provisional: catrocentas corenta e oito mil pesetas (448.000 ptas.).</p>
<p>A Coruña, 11 de marzo de 1997.</p>
<p>P.D. (R. 30-3-1990)</p>
<p>José María Pujalte Giménez</p>
<p>Xerente</p>
<p>2158</p>

