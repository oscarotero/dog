---
date: '1995-11-20'
id: 5FC6
page: 8526
number: 222
agency: CONCELLO DE VIGO
section: VI. ANUNCIOS
title: >-
  Resolución do 8 de novembro de 1995 pola que se convoca concurso para a
  contratación do desenvolvemento do programa educativo «Vigo por dentro».
range: Resolución
url: 'https://www.xunta.gal/dog/Publicados/1995/19951120/Anuncio5FC6_gl.html'
---
<p>Obxecto: será a contratación mediante concurso aberto do desenvolvemento do programa educativo «Vigo por dentro» de acordo co contido no prego de condicións técnicas e que consiste en actividades de formación de escolares.</p>
<p>Duración do contrato: o contrato terá unha duración dun ano, a partir do 1 de xaneiro de 1996 e finalizará o 31 de decembro de 1996. Nembargantes, o contrato entenderase prorrogado por anualidades, ata un máximo de tres, agás que calquera das partes comuniquen por escrito á outra, cunha antelación mínima de tres meses ó vencemento do período contractual, a súa decisión de dar por extinguido o contrato, sen que haxa lugar a prórroga neste suposto.</p>
<p>Prezo de adxudicación: para o apartado A dos recollidos no prego de condicións técnicas o prezo máximo de licitación será de 5.162.000 ptas., para o apartado B será de 14.384.000 ptas. e para o apartado C será de 20.532.000 ptas.</p>
<p>Fianzas: para tomar parte no concurso será preciso constituí-la fianza provisoria por importe de 801.560 ptas. A fianza definitiva constituirase polo adxudicatario por importe do catro por cento do tipo de licitación.</p>
<p>Revisión de prezos: no suposto de prórroga do contrato, a revisión de prezos farase por aplicación do IPC.</p>
<p>Prego de condicións e prazo de presentación de proposicións: as proposicións presentaranse no rexistro xeral do Concello de Vigo, de 9 a 13 horas, ou por correo na forma legalmente determinada, dentro dos vinteseis (26) días naturais seguintes a aquel no que se publique o derradeiro anuncio no BOP ou Diario Oficial de Galicia.</p>
<p>Durante os oito primeiros días do anuncio no BOP poderanse presentar reclamacións contra o prego de condicións, de conformidade cos efectos previstos no Art. 122 do Real decreto lexislativo 781/1986, do 18 de abril.</p>
<p>Apertura de plicas: a apertura de plicas ou proposicións presentadas verificarase ás doce horas do día seguinte hábil a aquel no que finalice o prazo de presentación de proposicións, na casa do concello.</p>
<p>Clasificación do contratista: o contratista estará clasificado no grupo III (Servicios), subgrupo tres, sendo a categoría do contrato a B, ou no grupo III, subgrupo oito (outros servicios), categoría B.</p>
<p>Modelo de proposición:</p>
<p>D/Dª..., con DNI nº..., en nome propio (ou en representación de...), informado do concurso convocado polo Concello de Vigo para o desenvolvemento do programa educativo «Vigo por dentro», segundo anuncio publicado no BOP nº..., con data... solicita a súa admisión e neste fai constar:</p>
<p>a) Que acepta integramente os pregos de condicións técnicas e administrativas.</p>
<p>b) Que solicita a súa admisión ó concurso convocado por ese concello no BOP do..., nº..., con data...</p>
<p>c) Achega a declaración xurada, xustificante de constituí-la fianza provisional e demais documentos esixidos no prego de condicións.</p>
<p>d) Propón como prezos de adxudicación do concurso os seguintes. (Os prezos entenderanse co IVE incluído):</p>
<p>Para a opción A, oferta un prezo de... ptas., que resulta un prezo por alumno de... ptas.</p>
<p>Para a opción B, oferta un prezo de... ptas., que resulta un prezo por alumno de... ptas.</p>
<p>Para a opción C, oferta un prezo de... ptas., que resulta un prezo por alumno de... ptas.</p>
<p>Lugar, data e sinatura do licitador.</p>
<p>Vigo, 8 de novembro de 1995.</p>
<p>Manuel Pérez Álvarez</p>
<p>Alcalde</p>

