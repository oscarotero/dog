---
date: '1995-11-20'
id: 5F8A
page: 8520
number: 222
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 24 de outubro de 1995, do Servicio de Estructuras e
  Desenvolvemento Rural de Pontevedra, pola que se anuncia a aprobación e
  publicación das bases definitivas da zona de concentración parcelaria de
  Añobre (Vila de Cruces-Pontevedra).
range: Resolución
url: 'https://www.xunta.gal/dog/Publicados/1995/19951120/Anuncio5F8A_gl.html'
---
<p>O xefe do Servicio de Estructuras e Desenvolvemento Rural de Pontevedra, pon en coñecemento dos interesados na concentración parcelaria da zona de</p>
<p>Añobre (Vila de Cruces-Pontevedra), declarada de utilidade pública e urxente execución polo Decreto 173/1994, do 2 de zuño (DOG 17-6-1994) que a xunta local da zona, na súa reunión do 26 de setembro de 1995, aprobou as bases definitivas de concentración da devandita zona, que estarán expostas ó público no local do Concello de Vila de Cruces, na cámara agraria local e na parroquia, durante un prazo de trinta días a partir do seguinte ó da inserción desta resolución no Diario Oficial de Galicia, no BOP, no diario de máis circulación da provincia e no taboleiro de anuncios do concello, de conformidade co que determina a Lei de concentración parcelaria para Galicia (artigo 36).Os documentos que se poden examinar nos lugares de exposición, refírense á determinación do perímetro (colección de planos coas parcelas incluídas e excluídas e relación destas), á clasificación de terras e fixación dos coeficientes que servirán de base para face-las compensacións que sexan necesarias, así como a </p>
<p>determinación de propietarios e titulares de gravames e outras situacións xurídicas das que se declara formalmente a súa titularidade.</p>
<p>Contra estas bases poden os interesados interpoñer recurso de alzada perante o conselleiro de Agricultura, Gandería e Montes, dentro dos trinta días sinalados, na Xefatura do Servicio de Estructuras e Desenvolvemento Rural de Pontevedra (r/ Benito Corbal, 47-7º), nas oficinas centrais da consellería (edificio de San Caetano, s/n, Santiago de Compostela), ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un domicilio dentro do concello para facérlle-las notificacións que procedan, e, se é o caso, a persoa residente nel a quen teñan que facérlle-las notificacións.</p>
<p>Pontevedra, 24 de outubro de 1995.</p>
<p>José Félix Hernáez Ruiz</p>
<p>Xefe do Servicio de Estructuras e Desenvolvemento Rural de Pontevedra</p>
<p>7344</p>

