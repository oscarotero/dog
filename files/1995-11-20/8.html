---
date: '1995-11-20'
id: 5F16
page: 8512
number: 222
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 6 de novembro de 1995 pola que se anuncia concurso, polo
  procedemento aberto, dun contrato de subministración, entrega e instalación de
  diverso material informático para centros de formación profesional dependentes
  da Consellería de Educación e Ordenación Universitaria.
range: Resolución
url: 'https://www.xunta.gal/dog/Publicados/1995/19951120/Anuncio5F16_gl.html'
---
<p>A Consellería de Educación e Ordenación Universitaria convoca o seguinte concurso polo procedemento aberto:</p>
<p>Obxecto: adquisición de software informático para actualización de ensinanzas dos centros públicos de formación profesional dependentes desta consellería.</p>
<p>Orzamento: doce millóns de pesetas (12.000.000 de ptas.).</p>
<p>Documentos de interese para os licitadores: os pregos de prescricións técnicas e de cláusulas administrativas particulares estarán de manifesto e á disposición dos interesados para o seu exame, durante o prazo de presentación de proposicións en días e horas</p>
<p>hábiles de oficina, na Dirección Xeral de Ensinanzas Profesionais e Formación de Adultos da Consellería de Educación e Ordenación Universitaria, sita en San Lázaro, 107, Santiago de Compostela.</p>
<p>Presentación de ofertas: as ofertas dirixiranse en calquera dos modos previstos no artigo 100 do Regulamento xeral de contratos do Estado no rexistro xeral da Consellería de Educación e Ordenación Universitaria, edificio administrativo San Caetano, Santiago de Compostela, no prazo de vinteseis días naturais contados desde o día seguinte ó da publicación deste anuncio no Diario Oficial de Galicia.</p>
<p>Apertura de pregos: a apertura de pregos terá lugar na Dirección Xeral de Ensinanzas Profesionais e Formación de Adultos, ás once horas do terceiro día hábil seguinte ó da finalización do prazo de presentación de proposicións; se este fose inhábil, posporase ó primeiro día hábil seguinte.</p>
<p>Documentos que deben presenta-los licitadores: os indicados na cláusula sexta do prego de cláusulas administrativas particulares.</p>
<p>Garantía provisional: será do dous por cento (2%) sobre o tipo de licitación: duascentas corenta mil pesetas (240.000 ptas.).</p>
<p>Prazo de execución: vinte días a partir da súa sinatura.</p>
<p>O importe deste anuncio correrá por conta do adxudicatario.</p>
<p>Santiago de Compostela, 6 de novembro de 1995.</p>
<p>P.D. (Orde 8-9-1994)</p>
<p>Juan José Bértolo Cadenas</p>
<p>Secretario xeral da Consellería de Educación</p>
<p>e Ordenación Universitaria</p>
<p>95-6404</p>

