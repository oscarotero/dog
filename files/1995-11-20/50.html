---
date: '1995-11-20'
id: 5FBE
page: 8524
number: 222
agency: CONCELLO DE CAMBADOS
section: VI. ANUNCIOS
title: >-
  Edicto de convocatoria de oposición libre para a provisión de dúas prazas da
  policía local.
range: Edicto
url: 'https://www.xunta.gal/dog/Publicados/1995/19951120/Anuncio5FBE_gl.html'
---
<p>No BOP de Pontevedra, nº 189, do 2-10-1995, publícanse integramente as bases que rexerán na oposición libre para a provisión de dúas prazas da policía local, e que se extractan de seguido:</p>
<p>Obxecto da convocatoria.</p>
<p>Provisión, en propiedade, mediante oposición libre, de dúas prazas de gardas da policía local, incluídas na oferta de emprego público para 1995, correspondentes á escala de Administración especial, subescala servicios especiais, clase policía local, grupo D, nivel 12.</p>
<p>Condicións dos aspirantes.</p>
<p>a) Ser español.</p>
<p>b) Ter cumprimdos 18 anos, e non supera-los 30, na data de finalización do prazo para presentación de solicitudes.</p>
<p>c) Atoparse en posesión do título de graduado escolar, FP1, ou equivalente.</p>
<p>d) Non estar inhabilitado para o exercicio das funcións públicas, nin separado do servicio das administracións públicas por expediente disciplinario ou resolución xudicial firme.</p>
<p>e) Ser titular do permiso de conducir das clases A-2, B-1 e B-2.</p>
<p>f) Posuír unha estatura mínima de 1,70 m para homes, e 1,65 m para mulleres.</p>
<p>g) Comprometerse a portar armas e, se é o caso, chegar a utilizalas, condición que se prestará mediante declaración xurada e por escrito.</p>
<p>h) Acredita-la aptitude física mediante a presentación dun certificado no que se faga constar expresamente que o/a aspirante reúne as condicións físicas e sanitarias necesarias e suficientes para a realización dos exercicios físicos que figuran especificados na correspondente proba da oposición, o que non excluíra as comprobacións posteriores do que se reflicte no certificado médico, se se considerase necesario.</p>
<p>i) Non ter antecedentes penais.</p>
<p>Solicitudes e adminisión.</p>
<p>As instancias nas que se solicita tomar parte na oposición, ás que os aspirantes engadirán os xustificantes esixidos nos apartados e), g) e h) da base 2ª, nos que declaran así mesmo que reúnen tódalas demais condicións esixidas na dita base, serán dirixidas ó alcalde presidente do Concello de Cambados, podendo presentarse durante o prazo de vinte días naturais, contados desde o seguinte ó último dos edictos que se publiquen no BOE ou no DOG.</p>
<p>Tribunal cualificador.</p>
<p>O tribunal cualificador da oposición estará composto do seguinte xeito:</p>
<p>Presidente, o alcalde ou membro da corporación en quen delegue.</p>
<p>Secretario, o da corporación ou funcionario en quen delegue.</p>
<p>Vocais, un representante da Xunta de Galicia, designado pola consellería competente, por proposta da Academia Galega de Seguridade, de entre os profesionais da Polícia Local de Galicia; un funcionario de carreira designado polo presidente da corporación; un representante dos sindicatos máis representativos no concello.</p>
<p>Probas da oposición.</p>
<p>As probas da oposición desenvolveranse do seguinte xeito:</p>
<p>a) As probas selectivas serán de carácter teórico e práctico, e constarán :</p>
<p>1º.-Recoñecemento médico.</p>
<p>2º.-Exame psicotécnico.</p>
<p>3º.-Na execución das seguintes probas de capacitación física:</p>
<p>-Proba de resistencia.-Consistirá en percorre-la distancia de 1.000 m lisos nun tempo máximo de 3 minutos e 30 segundos para homes, e 4 minutos para mulleres.</p>
<p>-Proba de velocidade.-Consistirá en percorre-la distancia de 50 m lisos, nun tempo máximo de 9 segundos para homes, e 10 segundos para mulleres.</p>
<p>-Proba de lanzamento.-Os aspirantes, situados tras unha liña e cos pes emparellados, lazarán, por enriba da cabeza, e sen efectuar desprazamento do corpo,</p>
<p>un balón de 5 kg, para os homes, e de 3 kg para as mulleres, debendo alcanzar unha distancia mínima de 5,5 m.</p>
<p>-Forza flexora.-Consistirá en realizar un total de 15 flesións, desde a posición de suspensión pura, coas palmas á fronte e total extensión dos brazos, nun tempo máximo de 60 segundos.</p>
<p>-Salto de lonxitude.-Os aspirantes efectuarán un salto de lonxitude mínimo de 3,5 m para homes e 3 m para mulleres.</p>
<p>-Salto de altura.-Consistirá en efectuar un salto por riba dunha barra, que se fixará a 1,10 m para homes, e a 1 m para mulleres.</p>
<p>4º.-Exercicio teórico, de carácter obrigatorio e eliminatorio, que consistirá en desenvolver por escrito, dous temas elixidos ó chou, un da parte xeral e outro da parte específica, dos incluídos no programa anexo.</p>
<p>5º.-Exercicio práctico, que consistira en desenvolver un suposto práctico posto polo tribunal, incluíndo a redacción dun parte ou atestado.</p>
<p>Relación de aprobados, presentación de documentos e nomeamento.</p>
<p>Concluídas as probas, o tribunal publicará a relación de aprobados, propoñendo o nomeamento dos dous aspirantes que acadaran a maior puntuación, tomando posesión como funcinarios en prácticas, toda vez que deberán superar un curso selectivo de formación na Academia Galega de Seguridade, para o seu nomeamento definitivo.</p>
<p>As bases íntegras e o programa anexo poderán obterse na secretaría do concello, ou ben no citado BOP do 2-10-1995.</p>
<p>Cambados, 17 de outubro de 1995.</p>
<p>O alcalde</p>
<p>Rubricado</p>
<p>7254</p>

