---
date: '2022-09-30'
id: G1097-190922-0002
page: 52032
number: 187
agency: Axencia Galega das Industrias Culturais
section: III. Outras disposicións.
title: >-
  EXTRACTO da Resolución do 15 de setembro de 2022 pola que se aproban as bases
  para a concesión de subvencións, en réxime de concorrencia non competitiva,
  para a comercialización e difusión de proxectos e obras audiovisuais galegas
  en foros de negocio especializados e eventos de cine que se celebran fóra de
  Galicia, e se convocan para o ano 2022 (código de procedemento CT404D).
range: Resolución
url: >-
  https://www.xunta.gal/dog/Publicados/2022/20220930/AnuncioG1097-190922-0002_gl.html
---
<p>BDNS (Identif.): 650620.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Modalidade A. Asistencia a foros de negocio especializados.</p>
    <p>As persoas físicas (autónomas) e xurídicas privadas que estean constituídas como empresa produtora e/ou distribuidora audiovisual que leve a cabo algunha actividade de creación e produción no campo audiovisual galego baixo as epígrafes 961.1 ou 962.1 do IAE e que participen nalgún dos foros de negocio especializados que se relacionan nas bases e poidan acreditar ter realizado o rexistro oficial nel.</p>
    <p>Modalidade B. Participación en eventos de cine.</p>
    <p>As persoas físicas (autónomas) e xurídicas privadas que estean constituídas como empresa produtora baixo a epígrafe 961.1 do IAE e poidan acreditar un mínimo dun 20 % de propiedade da obra e participen nalgún dos eventos de cine que se relacionan nas bases.</p>
    <p>As persoas físicas que figuren como director ou directora da obra, cando o obxecto da subvención sexa a participación do filme nalgún evento de cine dos indicados nas bases sempre que se poida acreditar a selección oficial nel.</p>
    <p>Segundo. Finalidade </p>
    <p>Fixar as bases que regularán o réxime de subvencións establecidas pola Agadic para a comercialización e difusión de proxectos e obras audiovisuais galegas en foros de negocio especializados e eventos de cine que se celebran fóra de Galicia e se convocan para o ano 2022 (código de procedemento CT404D).</p>
    <p>Terceiro. Bases reguladoras </p>
    <p>Resolución do 15 de setembro de 2022 pola que se aproban as bases para a concesión de subvencións, en réxime de concorrencia non competitiva, para a comercialización e difusión de proxectos e obras audiovisuais galegas en foros de negocio especializados e eventos de cine que se celebran fóra de Galicia, e se convocan para o ano 2022 (código de procedemento CT404D).</p>
    <p>Cuarto. Importe</p>
    <p>O importe global máximo para o financiamento da presente convocatoria será de 50.000 euros, suma que irá con cargo á aplicación orzamentaria do ano 2022 2022.10.A1.432B.470.0, código de proxecto 2015-00003, distribuídos en 25.000 euros para a modalidade A e 25.000 euros para a modalidade B.</p>
    <p>Quinto. Prazo de presentación de solicitudes </p>
    <p>O prazo para a presentación das solicitudes comezará o día seguinte ao da publicación desta resolución no Diario Oficial de Galicia e permanecerá aberto ata o esgotamento do crédito e, como máximo, ata o 1 de novembro de 2022, e deberase presentar unha solicitude para cada evento. Cando o último día do prazo sexa inhábil, entenderase prorrogado ao primeiro día hábil seguinte de conformidade co disposto no artigo 30.5 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 15 de setembro de 2022</p>
    <footer><p>Román Rodríguez González<br>Presidente do Consello Reitor da Axencia Galega<br>das Industrias Culturais </p></footer>

