---
date: '2022-09-30'
id: C3Q2-230922-0005
page: 52045
number: 187
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 23 de setembro de 2022 pola que se amplía o prazo de
  presentación de solicitudes das axudas para a adquisición de vivenda nos
  centros históricos, previsto na Resolución do 12 de xaneiro de 2022 pola que
  se establecen as bases reguladoras das axudas para a adquisición de vivenda
  nos centros históricos e se convocan para o ano 2022 (código de procedemento
  VI400A).
range: Resolución
url: >-
  https://www.xunta.gal/dog/Publicados/2022/20220930/AnuncioC3Q2-230922-0005_gl.html
---
<p>O 28 de xaneiro de 2022 publicouse no Diario Oficial de Galicia a Resolución do 12 de xaneiro de 2022 pola que se establecen as bases reguladoras das axudas para a adquisición de vivenda nos centros históricos e se convocan para o ano 2022 (código de procedemento VI400A).</p>
    <p>O ordinal sexto da citada resolución dispón que o prazo de presentación de solicitudes rematará o 30 de setembro de 2022 e, en todo caso, no momento do esgotamento do crédito orzamentario, o que será publicado no DOG mediante resolución ditada pola persoa titular da Dirección Xeral do Instituto Galego da Vivenda e Solo (en diante, IGVS).</p>
    <p>Tendo en conta o número de solicitudes presentadas, procede ampliar o prazo inicialmente establecido, coa finalidade de que se poida beneficiar da axuda o maior número posible de persoas.</p>
    <p>De conformidade con todo o anterior, no exercicio das facultades que me confire o artigo 4 do Decreto 97/2014, do 24 de xullo, polo que se establece a estrutura orgánica do Instituto Galego da Vivenda e Solo,</p>
    <h2>RESOLVO:</h2>
    <p>Primeiro. Ampliación do prazo de presentación de solicitudes</p>
    <p>Ampliar o prazo para a presentación de solicitudes de axuda para a adquisición de vivendas nos centros históricos, previsto no ordinal sexto da Resolución do 12 de xaneiro de 2022, ata o 15 de novembro de 2022 e, en todo caso, ata o momento do esgotamento do crédito orzamentario, o que será publicado no DOG mediante resolución ditada pola persoa titular da Dirección Xeral do IGVS.</p>
    <p>Segundo. Efectos</p>
    <p>Esta resolución producirá efectos a partir do día da súa publicación no DOG.</p>
    <p>Santiago de Compostela, 23 de setembro de 2022</p>
    <footer><p>Ángeles Vázquez Mejuto<br>Presidenta do Instituto Galego da Vivenda e Solo</p></footer>

