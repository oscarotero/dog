---
date: '2022-09-30'
id: G0656-270922-0005
page: 51966
number: 187
agency: Consellería de Promoción do Emprego e Igualdade
section: III. Outras disposicións.
title: >-
  EXTRACTO da Orde do 29 de setembro de 2022 pola que se establecen as bases
  reguladoras das subvencións Xempre Emprendemento para apoiar iniciativas de
  emprendemento, e se procede á súa convocatoria para a anualidade de 2022
  (código de procedemento TR880A).
range: Orde
url: >-
  https://www.xunta.gal/dog/Publicados/2022/20220930/AnuncioG0656-270922-0005_gl.html
---
<p>BDNS (Identif.): 651072.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index). </p>
    <p>Primeiro. <em>Persoas, entidades beneficiarias e requisitos</em></p>
    <p>Poderán ser beneficiarias destas axudas as persoas traballadoras autónomas e as pequenas e medianas empresas, segundo a definición establecida pola Comisión Europea no anexo I do Regulamento (UE) nº 651/2014, e as sociedades cooperativas e laborais de entre as previstas no artigo 6 da Lei 6/2016, do 4 de maio, da economía social de Galicia, que se atopen de alta e iniciasen a súa actividade económica desde o 1 de xaneiro de 2020, segundo se establece no artigo 1 da orde. </p>
    <p>As persoas interesadas deberán cumprir os seguintes requisitos:</p>
    <p>a) Ter o domicilio fiscal en Galicia.</p>
    <p>b) Figurar inscritas como tales nos correspondentes rexistros administrativos da Comunidade Autónoma de Galicia.</p>
    <p>c) Ter presentadas, de ser o caso, as contas anuais do último ano no Rexistro Mercantil ou no Rexistro de Cooperativas, segundo corresponda á súa forma xurídica.</p>
    <p>d) Ter iniciada a súa actividade económica no período que transcorre entre o 1 de xaneiro de 2020 ata a data de presentación da solicitude.</p>
    <p>e) Ter a capacidade administrativa, financeira e operativa para cumprir as condicións da axuda.</p>
    <p>f) Estar ao día no pagamento das súas obrigas tributarias e da Seguridade Social para obter subvencións.</p>
    <p>g) Non ter sido sancionadas mediante resolución firme coa perda da posibilidade de obter subvencións.</p>
    <p>Segundo. <em>Obxecto</em></p>
    <p>1. Esta orde ten por obxecto aprobar as bases reguladoras polas cales se rexerá a convocatoria pública de subvencións Xempre Emprendemento para as persoas traballadoras autónomas e as pequenas e medianas empresas, incluídas as cooperativas e sociedades laborais, que se atopen de alta e iniciasen a súa actividade económica desde o 1 de xaneiro de 2020 no ámbito da Comunidade Autónoma de Galicia, e se procede á súa convocatoria para a anualidade 2022. </p>
    <p>A finalidade é facilitar as iniciativas de emprendemento, contribuíndo ao incremento da súa actividade económica, e a súa competitividade e, en definitiva, manter empregos de calidade, a través do apoio ao financiamento do investimento realizado e pagado entre o 1 de xaneiro de 2022 ata a data da presentación da solicitude (código do procedemento TR880A).</p>
    <p>Terceiro. <em>Importe</em></p>
    <p>Para a concesión destas axudas destínanse dous millóns oitocentos vinte e cinco mil euros (2.825.000 €).</p>
    <p>Cuarto. <em>Prazo de presentación de solicitudes</em></p>
    <p>O prazo de presentación de solicitudes comezará ás 13.00 horas do 4 de outubro de 2022 e será dun mes (tendo en conta o disposto na disposición derradeira segunda), agás que se produza o suposto de esgotamento do crédito.</p>
    <p>Santiago de Compostela, 29 de setembro de 2022</p>
    <footer><p>María Jesús Lorenzana Somoza<br>Conselleira de Promoción do Emprego e Igualdade</p></footer>

