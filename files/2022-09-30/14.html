---
date: '2022-09-30'
id: G0198-260922-0001
page: 52037
number: 187
agency: Axencia Galega de Innovación
section: III. Outras disposicións.
title: >-
  RESOLUCIÓN do 26 de setembro de 2022 pola que se modifican os prazos para a
  anualidade 2022 establecidos no artigo 4 da Resolución do 25 de marzo de 2022,
  pola que se establecen as bases reguladoras para a concesión, en réxime de
  concorrencia competitiva, das axudas para o fomento da contratación de
  profesionais de alta cualificación para a realización de actividades de I+D+i
  e transferencia nas empresas e organismos de investigación en Galicia
  (programa Talento sénior), e se convocan para o ano 2022 (código de
  procedemento IN858A).
range: Resolución
url: >-
  https://www.xunta.gal/dog/Publicados/2022/20220930/AnuncioG0198-260922-0001_gl.html
---
<p>O 8 de abril de 2022 publicouse no Diario Oficial de Galicia a Resolución do 25 de marzo de 2022 pola que se establecen as bases reguladoras para a concesión, en réxime de concorrencia competitiva, das axudas para o fomento da contratación de profesionais de alta cualificación para a realización de actividades de I+D+i e transferencia nas empresas e organismos de investigación en Galicia (programa Talento sénior), e se convocan para o ano 2022 (código de procedemento IN858A).</p>
    <p>O artigo 4.1 desta resolución establecía os seguintes prazos de contratación:</p>
    <p>Serán subvencionables ao abeiro desta convocatoria as contratacións de profesionais de alta cualificación para a realización de actividades de I+D+i e transferencia, que se formalicen desde o día 1 de xaneiro de 2022 ata o 1 de outubro de 2022, ambos incluídos.</p>
    <p>Tendo en conta a demora na resolución das devanditas axudas, motivada pola complexidade do seu proceso de avaliación, e co fin de viabilizar os procesos de execución e xustificación das axudas concedidas para o ano 2022 por parte dos beneficiarios resultantes e dado que non causa prexuízo a terceiros, considérase necesario ampliar o prazo de contratación para o ano 2022 establecido no artigo 4.1 da convocatoria.</p>
    <p>En consecuencia, no exercicio das facultades que me confire o artigo 17.3 do Decreto 50/2012, do 12 de xaneiro, polo que se crea a Axencia Galega de Innovación, e coa habilitación outorgada pola disposición derradeira primeira da resolución da convocatoria,</p>
    <h2>RESOLVO:</h2>
    <p>Artigo único. Modificación do artigo 4.1 da Resolución do 25 de marzo de 2022 pola que se establecen as bases reguladoras para a concesión, en réxime de concorrencia competitiva, das axudas para o fomento da contratación de profesionais de alta cualificación para a realización de actividades de I+D+i e transferencia nas empresas e organismos de investigación en Galicia (programa Talento sénior), e se convocan para o ano 2022 (código de procedemento IN858A)</p>
    <p>O artigo 4.1 da citada resolución queda redactado do seguinte xeito:</p>
    <p>Serán subvencionables ao abeiro desta convocatoria as contratacións de profesionais de alta cualificación para a realización de actividades de I+D+i e transferencia, que se formalicen desde o día 1 de xaneiro de 2022 ata o 1 de decembro de 2022, ambos incluídos.</p>
    <p>Disposición derradeira única. Entrada en vigor</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 26 de setembro de 2022</p>
    <footer><p>Patricia Argerey Vilar<br>Directora da Axencia Galega de Innovación</p></footer>

