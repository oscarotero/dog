---
date: '2023-06-12'
id: G1097-050623-0001
page: 36192
number: 110
agency: Axencia Galega das Industrias Culturais
section: VI. Anuncios. a) Administración autonómica.
title: >-
  ANUNCIO do 5  de xuño de 2023 polo que se dá publicidade á convocatoria e ás
  bases reguladoras do proceso de selección para a contratación, baixo a
  modalidade de contrato especial para artistas, ao abeiro do Real decreto
  1435/1985, do 1 de agosto, e da modificación introducida polo Real decreto lei
  5/2022, do 22 de marzo, de  vinte prazas de actrices e actores para a
  produción Phoné (título provisional), do Departamento de Produción Teatral no
  período 2023-2024.
range: Anuncio
url: >-
  https://www.xunta.gal/dog/Publicados/2023/20230612/AnuncioG1097-050623-0001_gl.html
---
<p>Co obxecto de levar a cabo as producións teatrais previstas para 2023-2024 e, en consecuencia, seleccionar as actrices e os actores que formarán parte do elenco, para a súa contratación mediante modalidade de contrato especial para artistas, aprobáronse as bases que rexerán este proceso selectivo.</p>
    <p>Conforme o disposto na base cuarta, para garantir a publicidade deste procedemento, </p>
    <h2>RESOLVO:</h2>
    <p>Anunciar a convocatoria para a selección de vinte (20) prazas de actrices e actores, dúas (2) coa categoría de protagonista, nove (9) coa categoría de principais e nove (9) coa categoría de secundarios, para a produción Phoné (título provisional), do Departamento de Produción Teatral da Agadic no período 2023-2024.</p>
    <p>As bases que rexen este proceso, así como o resto da documentación relativa a esta convocatoria, poden consultarse na páxina web http://www.agadic.gal/ e no taboleiro de anuncios da axencia.</p>
    <p>As solicitudes deberan presentarse preferiblemente por vía electrónica, enviando o modelo de solicitude anexo I. Para a remisión electrónica deste anexo I e da documentación que se xunte empregarase o modelo de solicitude xenérica co código PR004A, previsto na Orde do 4 de maio de 2017, que aproba a posta en funcionamento do servizo para a presentación electrónica de solicitudes, escritos e comunicacións que non teñan un sistema electrónico específico, habilitado na sede electrónica da Xunta de Galicia no enderezo https://sede.xunta.gal, ou ben presentará a documentación nas oficinas de Rexistro da Xunta de Galicia e nos demais lugares previstos no artigo 16 da Lei 39/2015, do 1 de outubro, do procedemento administrativo común das administracións públicas.</p>
    <p>As persoas solicitantes poderán escoller en todo momento se se comunican coa Agadic a través de medios electrónicos. O medio escollido pola persoa poderá ser modificado en calquera momento.</p>
    <p>O prazo de presentación de solicitudes será de quince (15) días naturais contados a partir do día seguinte ao da publicación da presente convocatoria na páxina web da Agadic (www.agadic.gal) e no taboleiro desta axencia.</p>
    <p>Os sucesivos anuncios relacionados con esta convocatoria realizaranse conforme o disposto nas bases que se anuncian.</p>
    <p>Contra esta convocatoria, que esgota a vía administrativa, as persoas interesadas poderán interpoñer recurso potestativo de reposición perante o conselleiro de Cultura, Educación, Formación Profesional e Universidades no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente perante a xurisdición contencioso-administrativa competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de xuño de 2023</p>
    <footer><p>Román Rodríguez González<br>Presidente do Consello Reitor da Axencia<br>Galega das Industrias Culturais</p></footer>

