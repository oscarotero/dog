---
date: '2023-06-12'
id: G0003-060623-0011
page: 36132
number: 110
agency: Servizo Galego de Saúde
section: IV. Oposicións e concursos.
title: >-
  ANUNCIO do 5 de xuño de 2023, da Xerencia da Área Sanitaria de Ourense, Verín
  e O Barco de Valdeorras, polo que se modifica o Anuncio  do 20 de abril de
  2023, polo que se dá publicidade á resolución, da mesma data, pola que se
  convoca para a súa provisión, polo procedemento de avaliación colexiada, un
  posto vacante de persoal licenciado sanitario (xefe/a de sección de
  Investigación).
range: Anuncio
url: >-
  https://www.xunta.gal/dog/Publicados/2023/20230612/AnuncioG0003-060623-0011_gl.html
---
<p>Mediante a Resolución do 20 de abril de 2023, da Xerencia da Área Sanitaria de Ourense, Verín e O Barco de Valdeorras, anunciada no DOG núm. 83, do 2 de maio, convocouse para súa provisión, polo procedemento de avaliación colexiada, un posto vacante de persoal licenciado sanitario (xefe/a de sección de Investigación da Área Sanitaria de Ourense, Verín e O Barco de Valdeorras).</p>
    <p>Advertido erro na citada resolución, de acordo co disposto no artigo 109.2 da Lei 39/2015, do 1 de outubro, do procedemento administrativo común das administracións públicas</p>
    <h2>DISPÓN:</h2>
    <p>Primeiro. No citado anuncio na páxina 27084 indícase que: «As bases íntegras da citada convocatoria estarán expostas nos taboleiros de anuncios da Área Sanitaria de Ourense, Verín e O Barco de Valdeorras e na páxina web do Sergas (www.sergas.es)».</p>
    <p>Nestas bases íntegras faise a seguinte modificación:</p>
    <p>Na base cuarta da Resolución do 20 de abril de 2023, da Xerencia da Área Sanitaria de Ourense, Verín e O Barco de Valdeorras, os requisitos para participar na convocatoria, alínea c), onde di: «estar en posesión do título de licenciado/a ou doutor/a en Medicina e Cirurxía e ademais posuír o título dalgunha especialidade que habilite para acceder a prazas básicas de licenciado/a sanitario, de atención hospitalaria, expedido polo Ministerio de Educación e Formación Profesional», debe dicir: «estar en posesión do título universitario de grao ou licenciado/a ou doutor/a e ademais posuír o título de algunha especialidade que habilite para acceder a prazas básicas de licenciado/a sanitario, de atención hospitalaria, expedido polo Ministerio de Educación e Formación Profesional».</p>
    <p>Segundo. Conceder un novo prazo de quince días hábiles, contado desde o seguinte a aquel en que teña lugar a publicación desta corrección de erros no Diario Oficial de Galicia para a presentación de solicitudes.</p>
    <p>Ourense, 5 de xuño de 2023</p>
    <footer><p>Félix Rubial Bernárdez<br>Xerente da Área Sanitaria de Ourense, Verín e O Barco de Valdeorras</p></footer>

