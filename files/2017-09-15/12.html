---
date: '2017-09-15'
id: G2017-070917-0001
page: 42509
number: 176
agency: Universidade da Coruña
section: III. Outras disposicións.
title: >-
  RESOLUCIÓN do 6 de setembro de 2017 pola que se crean, modifican e suprimen
  ficheiros de datos de carácter persoal desta universidade.
range: Resolución
url: >-
  https://www.xunta.gal/dog/Publicados/2017/20170915/AnuncioG2017-070917-0001_gl.html
---
<p>O artigo 20 da Lei orgánica 15/1999, do 13 de decembro, de protección de datos de carácter persoal, establece que a creación, modificación ou supresión dos ficheiros das administracións públicas só poderá facerse por medio de disposición xeral publicada no <em>Boletín Oficial del Estado</em> ou diario oficial correspondente.</p>
    <p>A entrada en vigor do Regulamento de desenvolvemento da Lei orgánica 15/1999, do 13 de decembro, de protección de datos de carácter persoal, aprobado mediante o Real decreto 1720/2007, do 21 de decembro, introduciu, a través dos artigos 53 e 54, algunhas novidades en canto á forma e ao contido da disposición, en que destaca a necesidade de especificar o sistema de tratamento do ficheiro, podendo ser automatizado, non automatizado ou parcialmente automatizado.</p>
    <p>No exercicio das competencias que teño atribuídas e co fin de cumprir o establecido no artigo 20 da mencionada lei, así como no artigo 52 do Regulamento de desenvolvemento dela,</p>
    <h2>dispoño:</h2>
    <p>Primeiro. Os ficheiros da Universidade da Coruña serán os contidos no anexo desta resolución.</p>
    <p>Segundo. Créanse os ficheiros incluídos no anexo desta resolución, en cumprimento do artigo 20 da Lei orgánica 15/1999 e do artigo 54.1 do Regulamento de desenvolvemento.</p>
    <p>Terceiro. Os ficheiros que se recollen no anexo desta resolución rexeranse polas disposicións xerais e instrucións que se detallen para cada un deles, e estarán sometidos, en todo caso, ás normas legais e regulamentarias de superior rango que lles sexan aplicables.</p>
    <p>Cuarto. En cumprimento do artigo 55 do Regulamento de desenvolvemento da Lei 15/1999, os ficheiros serán notificados para a súa inscrición no Rexistro Xeral de Protección de Datos no prazo de trinta días desde a publicación desta resolución no <em>Diario Oficial del Galicia</em>.</p>
    <p>Quinto. A presente resolución entrará en vigor ao día seguinte da súa publicación no <em>Diario Oficial del Galicia</em>.</p>
    <p>A Coruña, 6 de setembro de 2017</p>
    <footer><p>Julio E. Abalde Alonso<br>Reitor da Universidade da Coruña</p></footer>
    <h2>ANEXO<br>Ficheiros de nova creación<br>Ficheiro: Xestión_procesos_participativos</h2>
    <p>a) Identificación do ficheiro, indicando a súa denominación, así como a descrición da súa finalidade e usos previstos.</p>
    <p>a.1) Identificación do ficheiro: Xestión_procesos_participativos.</p>
    <p>a.2) Finalidade e usos previstos: xestionar os procesos participativos para o control da habilitación das persoas que participan neles e reconto meramente numérico e estatístico dos resultados derivados dos procesos de participación cidadá.</p>
    <p>b) Orixe dos datos, indicando o colectivo de persoas sobre o que se pretende obter datos de carácter persoal ou que resulte obrigado a subministralos, o procedemento de recollida dos datos e a súa procedencia.</p>
    <p>b.1) Colectivo: cidadáns interesados nos procesos participativos da Universidade da Coruña.</p>
    <p>b.2) Procedencia: o propio interesado.</p>
    <p>Procedemento de recollida: a través dun formulario que enche a propia persoa interesada.</p>
    <p>c) Estrutura básica do ficheiro e o sistema de tratamento utilizado na súa organización.</p>
    <p>c.1) Estrutura:</p>
    <p>Datos identificativos: nome de usuario, enderezo de correo electrónico.</p>
    <p>c.2) Sistema de tratamento: ficheiro automatizado.</p>
    <p>d) Comunicacións dos datos previstas: non se prevén cesións ou comunicacións de datos.</p>
    <p>e) Transferencias internacionais previstas a terceiros países: non se realizan ou non están previstos tratamentos de datos fóra do territorio do Espazo Económico Europeo.</p>
    <p>f) Órganos responsables do ficheiro: Vicerreitoría de Estudantes, Participación e Extensión Universitaria.</p>
    <p>g) Servizos ou unidades ante os que poden exercerse os dereitos de acceso, rectificación, cancelación e oposición:</p>
    <p>Vicerreitoría de Estudantes, Participación e Extensión Universitaria</p>
    <p>Rúa da Maestranza, 9</p>
    <p>15001 A Coruña</p>
    <p>h) Nivel de medidas de seguridade: nivel básico.</p>

