---
date: '2012-10-11'
id: O3C2-031012-0001
page: 39127
number: 195
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 3 de outubro de 2012 pola que se convoca un curso sobre
  coordinación de emerxencias municipais e intervención en sinistros, nivel
  básico.
range: Resolución
url: >-
  https://www.xunta.gal/dog/Publicados/2012/20121011/AnuncioO3C2-031012-0001_gl.html
---
<p>Dentro das actividades programadas para o ano 2012, en virtude do convenio de formación asinado entre a Academia Galega de Seguridade Pública e a Deputación Provincial de Ourense, anúnciase a convocatoria dun curso sobre coordinación de emerxencias municipais e intervención en sinistros, nivel básico:</p>
    <p>1. Datos da actividade.</p>
    <p>Denominación: coordinación de emerxencias municipais e intervención en sinistros, nivel básico.</p>
    <p>Tipo: curso.</p>
    <p>Horas lectivas: 16.</p>
    <p>Modalidade: presencial.</p>
    <p>Obxectivos:</p>
    <p>– Dotar os participantes duns coñecementos xerais de procedemento, uso e manexo do material básico vinculado á coordinación en emerxencias municipais.</p>
    <p>– Adestrar os profesionais do sector nun método de traballo básico para desenvolver as técnicas e procedementos que os leven á correcta xestión dunha emerxencia. Tendo en conta que unha das facetas máis complicadas se centra no control, xestión e dirección dos medios dispoñibles, a primeira parte do curso desenvolve exercicios para identificar calidades de liderado e mando.</p>
    <p>– Formar os participantes nas tarefas propias de dirección e control que un mando debe asumir nunha emerxencia, como son as de coñecer e aplicar de forma unificada os plans de actuación e as tácticas de control. Aprender a avaliar riscos e desenvolver un pre-planning de intervención, así como a tomar decisións estratéxicas e tácticas a curto prazo.</p>
    <p>– Explicar aos alumnos os procedementos de coordinación en emerxencias, así como os niveis de responsabilidade e modos de operación descritos pola normativa vixente actualmente, tanto de ámbito estatal como autonómico (Lei de emerxencias de Galicia, Pladiga, plans especiais e específicos, etc.).</p>
    <p>Contido.</p>
    <p>1. Módulo teórico.</p>
    <p>1.1. Resumo específico da normativa relativa aos procedementos de coordinación en emerxencias, descrición de niveis de responsabilidade. Modos de operación da Axega (112 Galicia).</p>
    <p>1.1.1. Resumo da Lei de emerxencias de Galicia.</p>
    <p>1.1.2. Pladiga e plans especiais e específicos.</p>
    <p>1.1.3. Pautas básicas dun plan de autoprotección. </p>
    <p>1.2. Pautas básicas que é preciso desenvolver na xestión e coordinación de emerxencias.</p>
    <p>1.2.1. Calidades de mando e liderado.</p>
    <p>1.2.2. Preparación e avaliación en sinistros.</p>
    <p>1.2.3. Plan de acción e desenvolvemento destes.</p>
    <p>1.2.4. Asignación de tarefas.</p>
    <p>1.3. Exercicio de liderado e toma de decisións.</p>
    <p>2. Módulo práctico.</p>
    <p>2.1. Exercicios de comunicacións e transmisión de información.</p>
    <p>2.2. Exercicios de coordinación de medios.</p>
    <p>2.3. Desenvolvemento de suposto práctico en formato simulacro de intervención real relacionada con lume en edificación: coordinación de medios e comunicacións e avaliación da toma de decisións.</p>
    <p>2.4. Desenvolvemento de supostos prácticos en formato simulacro de intervención real relacionada con sinistro en industria química con lume: coordinación de medios e comunicacións e avaliación da toma de decisións.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>– Persoal da Administración local de Ourense que desenvolva a súa actividade profesional nos corpos de bombeiros das entidades locais da provincia.</p>
    <p>– Traballadores dos equipos ou grupos municipais de intervención rápida dos concellos que requiran cualificación para realizar este tipo de tarefas desde os seus servizos.</p>
    <p>– Técnicos das entidades locais da provincia que polo seu posto de traballo estean vencellados coa materia obxecto de estudo no curso.</p>
    <p>Prazas ofertadas.</p>
    <p>15 prazas.</p>
    <p>Reservarase o 50% das prazas para solicitantes mulleres que reúnan os requisitos exixidos na convocatoria, segundo o disposto no artigo 37.bis da Lei 7/2004, do 16 de xullo, galega para a igualdade de mulleres e homes.</p>
    <p>Publicación.</p>
    <p>Esta actividade formativa, e tamén todas aquelas que se desenvolvan en colaboración coa Deputación Provincial de Ourense, será obxecto de publicación no Diario Oficial de Galicia e no BOP de Ourense</p>
    <p>3. Solicitudes de participación.</p>
    <p>Prazo de inscrición e presentación.</p>
    <p>O prazo de inscrición e presentación de solicitudes de participación rematará o día 17 de outubro de 2012.</p>
    <p>As solicitudes de participación e documentación complemetaria que se exixa deberán remitirse por escrito ao Negociado de Formación da Deputación Provincial: </p>
    <p>– Por correo electrónico: formacion@depourense.es </p>
    <p>– Por correo: Deputación Ourense, Negociado de Formación.</p>
    <p>Rúa do Progreso, 30, 2º, 32003 Ourense.</p>
    <p>– Ou presentando a documentación no Rexistro Xeral da Deputación Provincial.</p>
    <p>Listaxe de solicitudes seleccionadas.</p>
    <p>A lista de seleccionados en cada curso exporase oficialmente no taboleiro de anuncios do Negociado de Formación da Deputación de Ourense, unha vez rematado o prazo de presentación de solicitudes; e ao mesmo tempo, os peticionarios poderán obter información sobre a súa admisión chamando ao teléfono 988 38 51 42 ou consultando na páxina web www.depourense.es</p>
    <p>Criterios de selección.</p>
    <p>a) Menor número de cursos realizados polo/a alumno/a solicitante nos últimos cinco anos, segundo consten nas bases de datos da academia, e non ter feito con anterioridade o curso que se convoca.</p>
    <p>b) A igual número de cursos terá preferencia o alumnado que leve máis tempo sen participar nasactividades da academia.</p>
    <p>c) Antigüidade.</p>
    <p>Obrigas das persoas seleccionadas.</p>
    <p>As persoas que resulten seleccionadas teñen a obriga de participar no desenvolvemento da actividade, agás que comuniquen a súa imposibilidade de asistencia con, cando menos, 48 horas de antelación ao comezo desta. </p>
    <p>Noutro caso serán excluídas automaticamente da selección para as dez seguintes actividades que se convoquen, para as que reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>4. Desenvolvemento da actividade.</p>
    <p>Lugar: o curso impartirase no parque de bombeiros de Verín (Polígono industrial de Pazos B7-B8). Verín.</p>
    <p>Horario: de 9.30 a 13.30 e de 15.30 a 19.30 horas.</p>
    <p>Data de comezo: 24.10.2012.</p>
    <p>Data de remate: 25.10.2012.</p>
    <p>Certificado de asistencia: ao remate da actividade entregaráselles un certificado de asistencia a aquelas persoas que acrediten a súa participación continuada nela.</p>
    <p>5. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza, do 4 de febreiro de 2009 (DOG nº 30, do 12 de febreiro).</p>
    <p>6. Modificacións e incidencias.</p>
    <p>Tanto a Academia Galega de Seguridade Pública como a Deputación Provincial de Ourense poderán modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 3 de outubro de 2012</p>
    <footer><p>José Carlos García Bouzas<br>Director xeral da Academia Galega de Seguridade Pública</p></footer>

