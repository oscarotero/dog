---
date: '1999-10-25'
id: 10B6E
page: 12
number: 206
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Edicto (180/1998).
range: Edicto
url: 'https://www.xunta.gal/dog/Publicados/1999/19991025/Anuncio10B6E_gl.html'
---
<p>Luis Pablo Mata Lostes, maxistrado xuíz do Xulgado do Social número dous de Santiago de Compostela, fai saber que nos autos de execución nº 180/1998, seguidos neste xulgado por instancia de Teresa Mato García, contra a empresa Mª Carmen Gesto Nieto, sobre despedimento, por resolución desta data, se acordou sacar a pública poxa e polo termo de vinte días, os bens embargados á executada que logo se dirán, e sinalar para a realización da primeira poxa o día 23 de novembro deste ano. No caso de quedar esta deserta, sinálase para a segunda poxa e con rebaixa do 25% respecto da primeira, o día 16 de decembro, e de resultar igualmente esta deserta, sinálase para a terceira poxa, na que non se admitirán ofertas que non superen o 25% respecto á primeira, o día 20 de xaneiro do ano 2000, todas elas ás doce horas, na sala de audiencia deste xulgado, sito na rúa Viena s/n, do polígono das Fontiñas desta cidade. Se por forza maior ou causas alleas ó xulgado non puidese realizarse calquera das </p>
<p>poxas nos días e horas sinalados, terán lugar o seguinte día hábil, á mesma hora, exceptuando os sábados, e rexeranse polas seguintes condicións:</p>
<p>a) Para tomar parte na poxa, os licitadores deberán consignar previamente o 20% do valor dos bens que sirva de tipo para ela.</p>
<p>b) Non se admitirán ofertas que non cubran as dúas terceiras partes do tipo.</p>
<p>c) Poderán facerse ofertas por escrito en prego pechado depositado na mesa desta secretaría xunto co importe da consignación a que se refire a letra a), xuntando resgardo dela, que se realizará na conta de consignacións deste xulgado aberta na O.P. do Banco Bilbao Vizcaya desta cidade, sita na rúa Senra nº 3-5, conta nº 1596, clave 64.</p>
<p>d) Os licitadores aceptan a titulación e cargas que constan no expediente.</p>
<p>e) Só a adaptación ou adxudicación practicada a favor dos executantes ou dos responsables legais solidarios ou subsidiarios poderá efectuarse en calidade de lla ceder a terceiros.</p>
<p>f) Se por forza maior ou causas alleas ó xulgado non puidese realizarse calquera das poxas nos días e horas sinalados, terán lugar o día seguinte hábil á mesma hora, exceptuando os sábados.</p>
<p>Bens obxecto de poxa</p>
<p>Predio número doce.-Vivenda da quinta planta da casa número 17 da rúa Montero Ríos, na cidade</p>
<p>de Santiago de Compostela. Extensión: 159,95 m. Linda: norte r/ Montero Ríos; sur, terraza anexa á 1ª planta; leste, Constructora Benéfica Caixa Postal de Aforros; oeste, casa nº 19 de Montero Ríos, relanzo das escaleiras e patio de luces; ademais, polo norte e oeste, coa caixa do aseconsor. Cota de participación: nove, setenta e cinco por cento. O predio está gravado con cargas, quedando subsistentes as cargas anteriores e preferentes ó crédito do demandante. Para tal efecto poden consultarse estas na secretaría deste xulgado e no Rexistro da Propiedade nº 1 de Santiago de Compostela, onde figura inscrito a favor da debedora por adxudicación, segundo consta na inscrición 1ª do predio nº 1980, no folio 23 do libro 24, tomo 984.</p>
<p>O prezo xusto polo que o predio sae a poxa é de dez millóns duascentas corenta e catro mil oitocentas sesenta e sete pesetas (10.244.867 pesetas).</p>
<p>Os autos estarán de manifesto na secretaría do xulgado, onde poderán ser examinados por todos aqueles que queiran participar na poxa.</p>
<p>Dado en Santiago de Compostela o 22 de setembro de 1999.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>

