---
date: '1999-10-25'
id: 10B4A
page: 12
number: 206
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 11 de outubro de 1999 pola que se autoriza a inclusión da Escola de
  Música Municipal de Sarria no Rexistro de Escolas de Música.
range: Orde
url: 'https://www.xunta.gal/dog/Publicados/1999/19991025/Anuncio10B4A_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse estudios de música ou de danza en escolas específicas. Así mesmo, a Orde do 11 de marzo de 1993 (DOG do 22 de abril) regula as condicións de creación e funcionamento destas escolas na Comunidade Autónoma de Galicia.</p>
<p>Por outra banda, o Decreto 213/1998, do 10 de xullo, no seu artigo 1 establece que lle corresponden á Consellería de Educación e Ordenación Universitaria as competencias de planificación, regulación e administración do ensino en toda a súa extensión.</p>
<p>Presentada a solicitude de inclusión no Rexistro de Escolas de Música polo Concello de Sarria, os servicios competentes da Consellería de Educación e Ordenación Universitaria comprobaron a efectividade do cumprimento dos requisitos esixidos na Orde do 11 de marzo de 1993. Na súa virtude,</p>
<p>DISPOÑO:</p>
<p>Primeiro.-A escola, da que se mencionan os seus datos no anexo a esta orde, queda incluída no Rexistro de Escolas de Música.</p>
<p>Segundo.-A escola de música citada no dito anexo queda sometida ó réxime de escolas de música e danza, segundo se establece na Orde do 11 de marzo de 1993 (DOG do 22 de abril), e ós servicios de inspección correspondentes.</p>
<p>Disposicións derradeiras</p>
<p>Primeira.-Facúltase o director xeral de Centros e Inspección Educativa para dicta-las disposicións necesarias para o desenvolvemento desta orde.</p>
<p>Segunda.-Esta orde entrará en vigor o día seguinte da súa publicación no Diario Oficial de Galicia.</p>
<p>Santiago de Compostela, 11 de outubro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Denominación específica: Escola de Música Municipal de Sarria.</p>
<p>Código: 27020525.</p>
<p>Titular: Concello de Sarria.</p>
<p>Enderezo: r/ Marqués de Ugena, s/n. Casa da Cultura.</p>
<p>Localidade: Sarria.</p>
<p>Provincia: Lugo.</p>

