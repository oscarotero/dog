---
date: '2016-12-20'
id: L259-281116-0001
page: 55238
number: 241
agency: Concello de Vila de Cruces
section: VI. Anuncios. b) Administración local.
title: >-
  ANUNCIO de corrección de erros do prego de cláusulas administrativas
  particulares do servizo de axuda no fogar (SAF) e apertura dun novo prazo de
  presentación de ofertas.
range: Anuncio
url: >-
  https://www.xunta.gal/dog/Publicados/2016/20161220/AnuncioL259-281116-0001_gl.html
---
<p>A Xunta de Goberno local, en sesión que tivo lugar con data 22 de novembro de 2016, adoptou o seguinte acordo en relación co expediente de contratación do servizo de axuda no fogar (336/2016). </p>
    <p>Primeiro. Rectificar o erro existente na cláusula 16.1, letra a), do prego de cláusulas administrativas particulares, aprobado pola Xunta de Goberno local con data 11 de outubro de 2016, de modo que a letra a) da citada cláusula queda redactada nos seguintes termos:</p>
    <p>«a) Prezo ofertado á baixa *: máximo 55 puntos.</p>
    <p>A empresa que oferte o prezo/hora de servizo máis baixo obterá a máxima puntuación e as que oferten prezo/hora tipo de licitación obterán 0 puntos. As restantes proposicións valoraranse de xeito proporcional en regra de tres simple.</p>
    <p>A puntuación anterior distribúese do seguinte xeito, en función dos distintos tipos de prestacións:</p>
    <p>– Hora ordinaria dependencia: máximo 40 puntos.</p>
    <p>A empresa que oferte o prezo/hora ordinaria de servizo pola prestación de dependencia máis baixo obterá a máxima puntuación (40 puntos) e as que oferten prezo/hora correspondente ao tipo de licitación obterán 0 puntos. As restantes proposicións valoraranse de xeito proporcional en regra de tres simple.</p>
    <p>– Hora ordinaria prestación básica: máximo 10 puntos.</p>
    <p>A empresa que oferte o prezo/hora ordinaria de servizo pola prestación básica máis baixo obterá a máxima puntuación (10 puntos) e as que oferten o prezo/hora correspondente ao tipo de licitación obterán 0 puntos. As restantes proposicións valoraranse de xeito proporcional en regra de tres simple.</p>
    <p>– Hora extraordinaria (domingos, festivos e sábados a partir das 15.00 h): máximo 5 puntos.</p>
    <p>A empresa que oferte o prezo/hora extraordinaria de servizo máis baixo obterá a máxima puntuación (5 puntos) e as que oferten prezo/hora correspondente ao tipo de licitación obterán 0 puntos. As restantes proposicións valoraranse de xeito proporcional en regra de tres simple.</p>
    <p>* A valoración do prezo ofertado realizarase excluíndo o imposto sobre o valor engadido.</p>
    <p>Nos casos de presentación de ofertas por parte de entidades que estean exentas do IVE pola prestación deste servizo, o prezo máximo será o prezo/hora sen IVE establecido nestes pregos».</p>
    <p>Segundo. Dado que xa foron presentadas ofertas tras a convocatoria da licitación, permitir a súa retirada polos licitadores que as presentaron e, de ser o caso, a presentación dunha nova, admitindo que calquera outro empresario interesado, en garantía do principio de non discriminación, poida presentar ofertas.</p>
    <p>Terceiro. Abrir un novo prazo de oito (8) días naturais para presentación de novas ofertas contado desde o día seguinte á publicación do correspondente anuncio. Poderá concorrer calquera licitador interesado. Para o inicio do cómputo do prazo de presentación de novas ofertas terase en conta a data en que teña lugar a publicación do último anuncio (Diario Oficial de Galicia (DOG), Boletín Oficial da provincia de Pontevedra (BOPPo) e no perfil de contratante municipal).</p>
    <p>Cuarto. Notificarlles o presente acordo ás empresas que xa presentasen oferta e publicar anuncio de rectificación no Diario Oficial de Galicia (DOG), no Boletín Oficial da provincia de Pontevedra (BOPPo) e no perfil de contratante municipal. </p>
    <p>Quinto. Adopción do presente acordo é competencia da Xunta de Goberno local, en virtude das delegacións adoptadas polo Concello en sesión plenaria do 30 de xuño de 2015, e debe darse conta ao Pleno na vindeira sesión que teña lugar, así como á Comisión Informativa en materia de benestar social.</p>
    <p>Contra o presente acordo, que pon fin á vía administrativa, poderase interpor recurso administrativo especial en materia de contratación ante o Tribunal Administrativo Central de Recursos Contractuais, sen que proceda a interposición de recurso potestativo de reposición, ou ben directamente recurso contencioso-administrativo ante o Xulgado do Contencioso-Administrativo de Pontevedra ou Sala do Contencioso-Administrativo do Tribunal Superior de Galicia (segundo proceda, arts. 8 ou 10 da Lei 29/1998, do 13 de xullo, reguladora da xurisdición contencioso-administrativa), e de conformidade co establecido no seu artigo 46. Todo iso sen prexuízo da utilización de calquera outro recurso que considere pertinente. A interposición e tramitación deste recurso especial en materia de contratación suxeitarase ao disposto nos artigos 40 e seguintes do TRLCSP.</p>
    <p>Vila de Cruces, 28 de novembro de 2016</p>
    <footer><p>Jesús Otero Varela<br>Alcalde</p></footer>

