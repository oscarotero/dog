---
date: '1996-01-15'
id: 26B6
page: 390
number: 10
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 23 de outubro de 1995, da Delegación Provincial de Lugo, pola
  que se dispón a inscrición no rexistro e a publicación no Diario Oficial de
  Galicia do convenio colectivo de ámbito provincial para a empresa Residuos de
  Lugo, S.A.
range: Resolución
url: 'https://www.xunta.gal/dog/Publicados/1996/19960115/Anuncio26B6_gl.html'
---
<p>Visto o texto do convenio colectivo para a empresa Residuos de Lugo, S.A. (Código 2700452), da provincia de Lugo, asinado o día 3 de outubro de 1995, pola representación da mentada empresa e a dos seus traballadores, e de conformidade co disposto no artigo 90 apartados 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo, esta delegación provincial,</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do citado convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Lugo, 23 de outubro de 1995.</p>
<p>Manuel Bande Díaz</p>
<p>Delegado provincial de Lugo</p>
<p>Texto do convenio colectivo da empresa Relusa de Lugo</p>
<p>Artigo 1º.-Ámbito funcional.</p>
<p>O presente convenio colectivo é de ámbito de empresa e regula as relacións laborais na empresa concesionaria dos servicios públicos de limpeza do Concello de Lugo, Residuos de Lugo, S.A. (Relusa).</p>
<p>Artigo 2º.-Ámbito territorial.</p>
<p>O presente convenio colectivo subscríbese para o ámbito territorial do termo municipal de Lugo, no cal a empresa realiza, por concesión administrativa do Concello de Lugo, a limpeza pública no indicado termo municipal.</p>
<p>Artigo 3º.-Ámbito persoal.</p>
<p>Quedan sometidios ás estipulacións deste convenio os traballadores da empresa concesionaria dos servicios de limpeza viaria, recollida de lixo, vertedoiro controlado, vertedoiro de residuos inertes, limpeza da rede de sumidoiros e servicio de mantemento de papeleiras e colectores do Concello de Lugo.</p>
<p>Artigo 4º.-Ámbito temporal.</p>
<p>Este convenio terá unha duración dun ano, con vixencia desde o 1 de xaneiro de 1995 ó 31 de decembro de 1995.</p>
<p>Artigo 5º.-Entrada en vigor.</p>
<p>Este convenio entrará en vigor o día da súa publicación, con efectos económicos desde o 1 de xaneiro</p>
<p>de 1995, logo de acordo co Pleno Municipal do Concello de Lugo.</p>
<p>Artigo 6º.-Denuncia.</p>
<p>A denuncia do convenio realizarase un mes antes da data da súa finalización; de non facerse, prevalecerá o seu articulado, cos cambios lóxicos temporais, pero teranse que negocia-las táboas salariais do novo período.</p>
<p>Artigo 7º.-Salarios.</p>
<p>Durante a vixencia do convenio, son os sinalados na táboa que se xunta.</p>
<p>Artigo 8º.-Plus de transporte e/ou asistencia.</p>
<p>Durante a vixencia do convenio, son os sinalados na táboa que se xunta.</p>
<p>Artigo 9º.-Plus de actividade.</p>
<p>Durante a vixencia do convenio, son os sinalados na táboa que se xunta, en 12 mensualidades.</p>
<p>Artigo 10º.-Plus penoso, tóxico e perigoso.</p>
<p>Durante a vixencia do convenio, son os sinalados na táboa que se xunta.</p>
<p>O plus penoso e perigoso valórase como o 20% do salario base.</p>
<p>O plus tóxico, para o persoal adscrito ó servicio de vertedoiro e equipo mixto, será o 30% do salario base.</p>
<p>O cálculo dos pluses realizarase sobre 313 días, sendo o divisor para os peóns 25 días, e para o resto do cadro de persoal, 30 días.</p>
<p>Artigo 11º.-Pagas extraordinarias.</p>
<p>Establécense catro pagas que comprenden, cada unha delas, o salario base, antigüidade e plus de transporte, que se aboarán o día 15 dos meses de marzo, xullo, setembro e decembro.</p>
<p>Artigo 12º.-Vacacións.</p>
<p>Tódolos traballadores desfrutarán dun período de vacacións de 31 días.</p>
<p>Establécese como período de vacacións os meses de xuño, xullo e agosto.</p>
<p>Poderase optar polo desfrute do dito período durante 16 días do verán (1 de xuño a 31 de agosto), que quedarán fixados á vontade do traballador, e 15 días noutro período calquera.</p>
<p>Aqueles traballadores que o acorden coa empresa poderán desfrutalo en calquera mes non fixado, sempre que o comuniquen antes do 31 de outubro de 1995.</p>
<p>O calendario de vacacións sera establecido pola comisión mixta paritaria do convenio.</p>
<p>O calendario de vacacións de 1996 terá que estar exposto no taboleiro de anuncios da empresa antes do 31 de decembro de 1995.</p>
<p>Artigo 13º.-Incapacidade laboral transitoria.</p>
<p>En caso de baixa por incapacidade laboral transitoria (ILT), establécese o aboamento do 100% da mensualidade normal, sen límite ningún.</p>
<p>Artigo 14º.-Vestiario.</p>
<p>Facilitaráselles ós traballadores/as da limpeza dos locais municipais interiores, dous mandilóns en inverno e dous en verán, así como o calzado adecuado para cada época do ano.</p>
<p>Para os traballadores/as que realizan os seus cometidos no exterior, facilitaránselles dous uniformes, un de verán e outro de inverno (neste caso, anorak e traxe de augas), e o calzado adecuado ás condicións climatolóxicas da época anual.</p>
<p>Dous pares de luvas ó mes, como mínimo, e substituiranse aquelas que se deterioren.</p>
<p>Os pactos de negociación sobre cantidade, calidade e duración das roupas de traballo posteriores ás actuais vixentes, realizaranse conxuntamente entre a empresa e o comité.</p>
<p>A roupa de traballo entregarase en horas de traballo nos respectivos cuarteis; ante calquera medida ou proba, seguirase igual proceso. A dita roupa de traballo será entregada pola empresa en cada estación do ano (verán-inverno): inverno, 30 de setembro, e 30 de maio para verán.</p>
<p>Artigo 15º.-Comisión mixta paritaria.</p>
<p>A comisión mixta paritaria que debe interpretar este convenio componse dun membro por cada dous mebros do comité de empresa ou fracción que pertenzan á mesma candidatura sindical, e o mesmo número de representantes por parte da empresa.</p>
<p>A esta comisión correspóndelle a vixilanccia e interpretación do convenio.</p>
<p>A dita comisión queda distribuída da seguinte maneira:</p>
<p>-Cinco membros por parte da empresa.</p>
<p>-Cinco membros por parte do comité de empresa.</p>
<p>Artigo 16º.-Normas de subsidiaria aplicación.</p>
<p>En todo o non previsto neste convenio aplicarase subsidiariamente a ordenanza laboral para a limpeza pública, regas, recollida de lixo, limpeza da rede de sumidoiros e vertedoiros controlados (O. M. do 1 de decembro de 1972) e disposicións posteriores que a desenvolvan, así como tódalas normas laborais de xeral aplicación.</p>
<p>No suposto de derrogación da dita ordenanza e disposicións posteriores, estas incorporaranse ó texto deste convenio.</p>
<p>Artigo 17º.-Garantía do posto de traballo.</p>
<p>O cambio de titularidade da empresa non extinguirá, por si mesmo, a relación laboral, e quedará o novo empresario subrogado nos dereitos e obrigas do anterior.</p>
<p>Artigo 18º.-Xornada laboral.</p>
<p>A xornada laboral será de 39 horas semanais, cun descanso de 30 minutos para bocadillo. Esta xornada distribuirase en tres quendas continuadas, e non existirá xornada partida agás administración, que en período estival a terá continuada.</p>
<p>Establécese unha libranza, para tódolos traballadores, dun sábado ó mes no período vacacional e de dous sábados fóra do dito período.</p>
<p>Os días 24 e 31 de decembro non son laborables para os traballadores de quenda nocturna, con reanudación dos servicios o día seguinte en horario normal.</p>
<p>Artigo 19º.-Póliza de seguros.</p>
<p>Para tódolos traballadores contratarase, por parte da empresa, unha póliza de seguros individual ou colectiva, que cubra, en caso de morte ou invalidez, unha contía de 3.555.717 ptas.</p>
<p>Artigo 20º.-Desconto da cota sindical en nómina.</p>
<p>A tódolos traballadores que o soliciten, descontaráselles das súas nóminas a cota sindical, a cal se ingresará no número de conta bancaria que determine a central sindical a que estea afiliado.</p>
<p>Artigo 21º.-Horas extraordinarias.</p>
<p>Mentres persista a actual situación de desemprego non se realizarán horas extraordinarias, agás en casos de forza maior. Neste suposto, establécese unha contía, para tódolos traballadores igual a 2.134 ptas por cada hora extraordinaria realizada.</p>
<p>Artigo 22º.-Axudas de custo.</p>
<p>Establécese unha contía, por axuda de custo, de 6.638 ptas. por día. A empresa poderá optar polo aboamento da dita cantidade, ou ben polo pagamento de gastos xustificados.</p>
<p>Artigo 23º.-Festivos.</p>
<p>Aboaranse de acordo co determinado na táboa anexa.</p>
<p>Artigo 24º.-Festividade patronal.</p>
<p>A festividade de San Martiño de Porres, o día 3 de novembro, considérase non laborable para tódolos efectos. En caso de coincidir en festivo ou nun día de difícil aplicación, trasladarase ó mércores posterior ou anterior.</p>
<p>Artigo 25º.-Excedencia laboral.</p>
<p>É a que se concede por un prazo superior a un ano e inferior a cinco, sen que se compute o tempo que dure esta situación, para efectos de aumento por anos de servicio. Deberá serlle solicitada por escrito ó comité de empresa ou membro del ou delegados das seccións sindicais legalmente constituídas. O prazo de concesión ou denegación non poderá exceder de 20 días naturais. A negativa só poderá basearse nas seguintes causas:</p>
<p>a) Prazo perentorio de realización do servicio.</p>
<p>b) Non levar, como mínimo, un ano de servicio na empresa.</p>
<p>c) Ter desfrutada outra excedencia nos cinco anos últimos.</p>
<p>A petición de excedencia voluntaria deberá despacharse favorablemente cando sexa a causa de terminación ou ampliación de estudios, esixencias familiares de carácter ineludible ou outra análoga que sexa acreditada debidamente polo traballador.</p>
<p>Se o traballador non solicitase o reingreso trinta días antes do termo do prazo sinalado para a excedencia, perderá o dereito ó seu posto de traballo na empresa.</p>
<p>O traballador incorporarase automaticamente ó remata-la mencionada excedencia.</p>
<p>Artigo 26º.-Licencias retribuídas.</p>
<p>Tódolos traballadores terán dereito ó desfrute de licencias na forma e condicións seguintes:</p>
<p>20 días por matrimonio.</p>
<p>3 días en caso de nacemento de fillo.</p>
<p>3 días por enfermidade grave ou morte de familiares en primeiro grao (pai, nai, fillos, irmáns, cónxuxe), por consanguinidade ou afinidade.</p>
<p>5 días cando, polo motivo anterior, necesite realizar desprazamento.</p>
<p>2 días por traslado de domicilio habitual.</p>
<p>1 día por morte de tíos, sobriños, etc...</p>
<p>3 días por asuntos propios, logo de comunicación. A comisión paritaria regulará coa empresa o uso dos ditos días, de modo que a súa utilización non impida o normal desenvolvemento desta. Os permisos solicitaranse a través do secretario do comité de empresa ou persoa en quen delegue.</p>
<p>Polo tempo indispensable para a asistencia médica.</p>
<p>Polo tempo indispensable para o cumprimento dun deber inescusable de carácter público.</p>
<p>1 día por matrimonio de fillos ou irmáns. Fóra da provincia, 3 días.</p>
<p>1 día polo primeiro cabodano de morte de familiares en primeiro grao.</p>
<p>1 día polo bautizo de fillo.</p>
<p>Artigo 27º.-Retirada do permiso de conducir.</p>
<p>Nos supostos de sanción con vehículos da emprea en horas de traballo que supoñan a retirada do carné de conducir, sempre e cando non houbese mala fe ou dolo na consecución dos feitos, a empresa virá obrigada a darlle traballo, sen menoscabo das súas percepcións salariais e polo tempo que dure a retirada do carné.</p>
<p>No suposto de que a dita sanción se produza fóra das horas de traballo, a empresa proporcionaralle outro traballo, e percibirá o salario correspondente á categoría que se lle asigne e polo tempo que dure a retirada do carné de conducir. Este beneficio quedará sen efecto en caso de conducción en estado de embriaguez.</p>
<p>Artigo 28º.-Revisión médica.</p>
<p>A tódolos traballadores efectuaráselles, unha vez ó ano, unha revisión médica completa ou cantas veces sexa necesaria a petición do traballador. Os resultados da revisión seranlle entregados ó traballador.</p>
<p>Artigo 29º.-Compensación por xubilación.</p>
<p>Para aqueles traballadores cun mínimo de 8 anos de antigüidade na empresa, establécense os seguintes premios por compensación da xubilación anticipada:</p>
<p>a) Ós 60 anos : 461.910</p>
<p>b) Ós 61 anos : 404.172</p>
<p>c) Ós 62 anos : 346.443</p>
<p>d) Ós 63 anos : 288.695</p>
<p>e) Ós 64 anos : 230.955</p>
<p>Artigo 30º.-Sancións.</p>
<p>No suposto de que a empresa incoe expediente sancionador, deberá informarlles del ó comité de empresa e delegados das seccións sindicais legalmente constituídas.</p>
<p>Artigo 31º.-Cláusula de revisión salarial.</p>
<p>No caso de que o índice de prezos ó consumo (IPC), a 31 de decembro de 1995 respecto ó 1 de xaneiro de 1995, supere o 3,5%, revisaranse as táboas salariais no exceso que supere tal incremento. As ditas diferencias calcularanse con efectos do 1 de xaneiro de 1994 e aboaranse o 31 de xaneiro de 1996. A dita revisión servirá como base para establece-los salarios de 1996.</p>
<p>Artigo 32º.-Atrasos salariais.</p>
<p>Os atrasos salariais do ano 1995 aboaranse coa nómina do mes de outubro.</p>
<p>Artigo 33º.-Xubilación voluntaria ós 64 anos.</p>
<p>De conformidade coa lexislación vixente e para aqueles casos en que os traballadores con 64 anos cumpridos desexen acollerse ó contrato por substitución co 100% da súa pensión, a empresa verase obrigada a realizalo e contratará outro traballador mediante un contrato da mesma natureza có extinguido.</p>
<p>No suposto deste artigo, o traballador xubilado terá dereito a percibi-lo estipulado no artigo 29º.</p>
<p>Artigo 34º.-Mantemento de emprego.</p>
<p>A empresa Relusa comprométese a manter, como mínimo, o actual cadro de persoal. No suposto de que un traballador se xubile ou cause baixa por calquera outra natureza, a empresa contratará outro traballador para cubri-la dita vacante.</p>
<p>Artigo 35º.-Previsión de vacantes.</p>
<p>A empresa acepta que tódolos postos de traballo se cubran, en primeiro lugar, de maneira interna e nun prazo máximo de 15 días.</p>
<p>Artigo 36º.-Ascensos.</p>
<p>-Os ascensos realizaranse internamente.</p>
<p>-Terase en conta a antigüidade e as condicións idóneas, e realizarase unha proba para o efecto.</p>
<p>Artigo 37º.-Contratos.</p>
<p>A empresa poderá realizar un primeiro contrato de 12 meses, ó termo do cal o traballador que o supere será fixo, agás ofertas específicas de duración determinada por necesidades de servicio que se lle comunicarán ó comité de empresa.</p>
<p>Artigo 38º.-Comité de empresa.</p>
<p>O comité de empresa é o órgano máximo de representación colexiada dos traballadores na empresa Relusa. Os seus membros terán as garantías que prevé o artigo 68 do Estatuto dos traballadores e demais disposicións legais e acumularase o crédito</p>
<p>de horas sindicais entre os seus membros e os delegados das seccións sindicais, se o consideran oportuno dentro do mes natural.</p>
<p>Os componentes do comité de empresa ou delegados sindicais disporán dun crédito de 27 horas mensuais, retribuídas como horas realmente traballadas para o exercicio das súas funcións.</p>
<p>Quedan excluídas do conxunto destas horas sindicais as que correspondan a reunións convocadas pola dirección da empresa e as dedicadas a negociación colectiva.</p>
<p>A empresa facilitaralle ó comité de empresa un taboleiro de anuncios por centro de traballo.</p>
<p>Os membros do comité de empresa e delegados sindicais non poderán ser despedidos nin sancionados dentro do período de exercicio das súas funcións, nin nos dous anos seguintes ó termo do seu mandato.</p>
<p>Artigo 39º.-Seccións sindicais.</p>
<p>As centrais sindicais máis representativas segundo o Estatuto dos traballadores e a Lei orgánica de liberdade sindical, sempre que obteñan, polo menos o 10% dos votos na elección do comité de empresa ou teñan a dita porcentaxe de afiliados, poderán constituí-la sección sindical no seo da empresa, e outórgaselle a un membro (delegado sindical) as mesmas garantías ca ós membros do comité de empresa; e disporán do mesmo crédito horario, de acordo co sinalado no artigo anterior.</p>
<p>As seccións sindicais poderán:</p>
<p>- Facer propaganda sindical ou laboral a través do taboleiro de anuncios.</p>
<p>- Cobra-las cotas sindicais dentro do horario de traballo, sen interrompe-lo proceso productivo.</p>
<p>- Cobra-las cotas sindicais a través da nómina con autorización expresa do interesado.</p>
<p>- Convocar asembleas dentro do centro de traballo.</p>
<p>- Demais disposicións legais vixentes.</p>
<p>Artigo 40º.-Antigüidade.</p>
<p>Anos%</p>
<p>25</p>
<p>410</p>
<p>615</p>
<p>920</p>
<p>1225</p>
<p>1630</p>
<p>1835</p>
<p>2140</p>
<p>2445</p>
<p>2750</p>
<p>3055</p>
<p>3360</p>
<p>A antigüidade percibirase con efectos do 1 de xaneiro do ano no que se cumpran os períodos.</p>
<p>Artigo 41º.-Axuda por falecemento.</p>
<p>A axuda por falecemento, para gastos de enterro, ós herdeiros legais do traballador terá un importe de 230.955 ptas. A empresa cubrirá este custo mediante a contratación dun seguro.</p>
<p>Artigo 42º.-Anticipos reintegrables.</p>
<p>O reintegro do anticipo concedido realizarase nas 15 pagas seguintes.</p>
<p>Artigo 43º.-Plus de nocturnidade.</p>
<p>Segundo táboa anexa.</p>
<p>Artigo 44º.-Cambio de quenda.</p>
<p>A empresa permitirá o cambio de quenda cando os traballadores de igual categoría así o desexen.</p>
<p>Cando quede unha praza libre nalgunha quenda, comunicaráselle ó comité de empresa para que sexa ocupada por algún traballador interesado no cambio.</p>
<p>Artigo 45º.-Incremento salarial.</p>
<p>As táboas salariais confeccionaranse cun incremento do 4,25% sobre os de 1994, nos conceptos de salario bse, plus de transporte e plus de actividade.</p>
<p>Táboa salarial 1995</p>
<table><tbody><tr><td></td></tr>
<tr><td>Categoría</td><td>Sal. base x
16 pagas</td><td>Plus nocturno x
313 12 pagas</td><td>Plus Trans. x
16 pagas</td><td>Plus Activ. x
12 pagas</td><td>Plus Pen. ou
Tox. ou Perig.x
313 12 pagas</td><td>Total anual</td></tr>
</tbody></table>
<table><tbody><tr><td></td></tr>
<tr><td>Xefe servicio</td><td>119.146</td><td></td><td>11.103</td><td>16.528</td><td>795</td><td>2.531.115</td></tr>
<tr><td>Aux. Admo.</td><td>115.030</td><td></td><td>13.998</td><td>21.368</td><td></td><td>2.320.864</td></tr>
<tr><td>Mecánico</td><td>107.833</td><td></td><td>13.998</td><td>4.821</td><td>719</td><td>2.232.195</td></tr>
<tr><td>Xefe vertedoiro</td><td>115.030</td><td></td><td>11.103</td><td></td><td>1.150</td><td>2.378.078</td></tr>
</tbody></table>
<table><tbody><tr><td></td></tr>
<tr><td>Categoría</td><td>Sal. base x
16 pagas</td><td>Plus nocturno x
313 12 pagas</td><td>Plus Trans. x
16 pagas</td><td>Plus Activ. x
12 pagas</td><td>Plus Pen. ou
Tox. ou Perig.x
313 12 pagas</td><td>Total anual</td></tr>
</tbody></table>
<table><tbody><tr><td>Maquinista</td><td>107.833</td><td></td><td>11.111</td><td></td><td>1.078</td><td>2.240.518</td></tr>
<tr><td>Palista</td><td>107.833</td><td></td><td>11.111</td><td></td><td>1.078</td><td>2.240.518</td></tr>
<tr><td>Basculista</td><td>105.514</td><td>879</td><td>13.998</td><td></td><td>1.266</td><td>2.583.577</td></tr>
<tr><td>Capataz conductor</td><td>115.030</td><td></td><td>11.103</td><td>5.097</td><td>766</td><td>2.319.050</td></tr>
<tr><td>Capataz diurno</td><td>115.030</td><td></td><td>11.103</td><td>5.097</td><td>766</td><td>2.319.050</td></tr>
<tr><td>Capataz nocturno</td><td>115.030</td><td>958</td><td>11.103</td><td>5.097</td><td>766</td><td>2.618.904</td></tr>
<tr><td>Conductor nocturno</td><td>107.833</td><td>899</td><td>13.998</td><td>1.902</td><td>719</td><td>2.478.554</td></tr>
<tr><td>Conductor diurno</td><td>107.833</td><td></td><td>13.998</td><td>1.902</td><td>719</td><td>2.197.167</td></tr>
<tr><td>Peón nocturno</td><td>105.507</td><td>879</td><td>11.103</td><td></td><td>845</td><td>2.405.372</td></tr>
<tr><td>Peón diurno</td><td>105.507</td><td></td><td>11.103</td><td></td><td>845</td><td>2.130.245</td></tr>
<tr><td>Limpadora</td><td>105.507</td><td></td><td>11.103</td><td>21.961</td><td></td><td>2.130.245</td></tr></tbody></table>
<p>Festivos: 6.602 ptas.</p>
<p>Peóns con traballo en nave: 2.896 ptas. (incrementado no plus de transporte).</p>
<p>Anexo II</p>
<p>Condicións de traballo e Seguridade Social</p>
<p>Principios xerais</p>
<p>Artigo 1º.-A atención da empresa á saúde laboral e a prevención de riscos do traballo será prioritaria sobre calquera aspecto do desenvolvemento das súas actividades.</p>
<p>Artigo 2º.-A empresa dedicará os medios adecuados ás tarefas de seguridade, hixiene e saúde laboral, coa participación dos órganos representativos dos traballadores incluídos na lexislación vixente e acordos establecidos.</p>
<p>As unidades da empresa dedicadas á seguridade, hixiene e saúde laboral ocuparanse das seguintes actividades: seguridade, prevención de accidentes, medicina de traballo, medicina asistencial, medicina preventiva, hixiene industrial e condicións dos postos de traballo, todo iso sen prexuízo da súa adecuación ás normas emanadas da direccion da empresa e ó que en cada momento dispoña a lexislación vixente.</p>
<p>Artigo 3º.-O comité de condicións de traballo e saúde laboral realizará un estudio das condicións de traballo co fin de coñece-los riscos deles. Unha vez coñecidos, avaliaranse estes riscos e proporanlle á empresa as medidas técnicas e organizativas posibles para que desaparezan ou diminúan as condicións que se atopan fóra dos mínimos esixibles pola lei ou as normas internas da empresa.</p>
<p>Para todo traballo que, despois de efectuadas as medicións e análises do apartado anterior, sexa declarado insalubre, penoso, tóxico ou perigoso, poranse os medios técnicos adecuados para que desapareza esa condición, e terán os ditos medios de protección individual un carácter provisional ou complementario.</p>
<p>A empresa dotará a tódolos traballadores dos medios de protección individual adecuados segundo os riscos analizados nos postos de traballo e explicará como debe utilizarse a roupa de protección. Os traballadores terán acceso a toda a información sobre os posibles riscos inherentes ó seu posto de traballo.</p>
<p>Artigo 4º.-Todo accidente de traballo, enfermidade profesional ou outro tipo de dano á saúde do traballador derivado do traballo, será estudiado polo comité de condicións de traballo e saúde laboral, o cal proporá a adopción de tódalas medidas que sexan necesarias para evita-la repetición do dito dano.</p>
<p>Artigo 5º.-O traballador informaralle ó inmediato xefe directo acerca de calquera situación de traballo que, ó seu xuízo, entrañe, por motivos razonables, un perigo grave e inminente para a súa vida, saúde ou as dos seus compañeiros.</p>
<p>O traballador que interrompese o seu traballo por considerar, por motivos razoables, que este entraña un perigo inminente e grave para a súa vida ou saúde ou para a dos seus compañeiros e non puidese demostra-la razoabilidade da súa decisión, non poderá ser sancionado.</p>
<p>O establecido nos parágrafos anteriores enténdese con independencia e sen prexuízo do disposto no artigo</p>
<p>19 do Estatuto dos traballadores, aínda que a empresa oirá o comité de condicións de traballo e saúde laboral antes da adopción de calquera medida.</p>
<p>Artigo 6º.-A participación dos traballadores nas tarefas preventivas efectuarase a través do comité de condicións de traballo e saúde laboral.</p>
<p>Artigo 7º.-A composición do comité de condicións de traballo e saúde laboral será a seguinte:</p>
<p>a) Un presidente elixido polo comité entre os seus membros.</p>
<p>b) Tres (3) representantes dos traballadores elixidos polo comité de emrpesaa.</p>
<p>c) Tres (3) representantes designados pola empresa.</p>
<p>d) Os seguintes vocais, con voz pero sen voto:</p>
<p>-O xefe do servicio médico de empresa ou persoa na que delegue ou, no seu defecto, o médico de empresa ou ATS de maior categoría.</p>
<p>-Un secretario, que será elixido libremente polo propio comité entre o persoal administrativo.</p>
<p>Artigo 8º.-Serán requisitos para ser elixido vocal representante dos traballadores no comité de condicións de traballo e saúde laboral:</p>
<p>a) Pertencer ó cadro de persoal da empresa con, polo menos, dous anos de antigüidade.</p>
<p>b) Posuír unha formación xeral mínima previa e uns elementais coñecementos básicos de seguridade, hixiene e saúde laboral que posibiliten a súa eficaz preparación específica nas materias necesarias para o desenvolvemento do seu cargo.</p>
<p>Os vocais representantes dos traballadores do comité de condicións de traballo e saúde laboral recibirán, de forma inmediata á súa toma de posesión, a formación especializada en materia de seguridade, hixiene e prevención de riscos profesionais necesarios para o desempeño do seu cargo. Estas ensinanzas serán programadas e impartidas por persoal técnico da propia empresa ou por organismos ou entidades especializadas concertados pola empresa. Os ditos cursiños efectuaranse dentro da xornada laboral ou noutras horas; neste caso, descontarase da xornada laboral o tempo investido neste.</p>
<p>A duración do mandato dos representantes dos traballadores no comité de condicións de traballo e saúde laboral será de catro anos.</p>
<p>O dito mandato rematará por algunha das seguintes causas:</p>
<p>a) Por transcurso dos catro anos.</p>
<p>b) Por renovación acordada polo comité de empresa.</p>
<p>c) Por renuncia do cargo.</p>
<p>Artigo 9º.-O comité de condicións de traballo e saúde laboral reunirase unha vez ó mes e sempre que as circunstancias extraordinarias así o aconsellen.</p>
<p>As horas empregadas en reunións ou actuacións do comité serán consideradas como de traballo.</p>
<p>O comité de condicións de traballo e saúde laboral elaborará un regulamento de funcionamento interno, do cal se lles remitirá unha copia á empresa e ó comité de empresa.</p>
<p>Artigo 10º.-Serán cometidos específicos do comité de condicións de traballo e saúde laboral:</p>
<p>1.-Cooperar coa dirección da empresa na elaboración de posta en práctica dos plans e programas de prevención dos riscos profesionais, así como o de análise e valoración, en tódolos aspectos, dos postos de traballo.</p>
<p>2.-Colaborar cos servicios técnicos e médicos na explotación no ámbito da seguridade, hixiene e saúde laboral.</p>
<p>3.-Fomenta-la participación dos traballadores nos plans e programas de seguridade, hixiene e saúde laboral e promover iniciativas sobre métodos e procedementos para a efectiva prevención dos riscos profesionais.</p>
<p>4.-Coñecer directamente a situación en canto á seguridade, hixiene e saúde laboral na explotación, mediante visita ós distintos postos de traballo.</p>
<p>5.-Coñecer cantos documentos e informes relativos ás condicións de traballo sexan de relevancia para o cumprimento das súas funcións.</p>
<p>6.-Coñecer e informar, antes da súa posta en práctica e no referente á súa incidencia na seguridade, hixiene e saúde laboral, acerca dos novos métodos de traballo e as modificacións en locais e instalacións.</p>
<p>7.-Investiga-los accidentes de traballo e as enfermidades profesionais ocorridas na explotación, co obxecto de valora-las súas causas e circunstancias e propo-las medidas correctoras adaptadas ás súas circunstancias e propoñe-as medidas necesarias para evita-la súa repetición</p>
<p>8.-Vixiar e controla-la observación das medidas legais e regulamentarias, de seguridade, hixiene e saúde laboral, informando ó empresario das deficiencias existentes para que proceda á súa corrección.</p>
<p>9.-Requirir á dirección da empresa, por escrito, cando aprecie unha posibilidade grave de accidente por inobservancia das normas aplicables na materia, con proposta das medidas oportunas para a desaparición da situación de risco.</p>
<p>10.-Solicitar da dirección da empresa ou, se é o caso, acorda-los termos do artigo 19 do Estatuto dos traballadores, a paralización dos labores ou traballo se o risco de accidentes fose inminente, e comunicarllo logo ó empresario e á autoridade competente, referido á totalidade dos centros de traballo afectados.</p>
<p>11.-Informar periodicamente á dirección da empresa e ó comité da empresa sobre as súas actuacións.</p>
<p>12.-Estudiar e, se é o caso, resolve-las discrepancias entre a empresa e os traballadores xurdida como consecuencia das normas sobre a interrupción de traballo en situación de perigo.</p>
<p>13.-Recibir información dos incidntes que poidan producirse nas instalacións da empresa.</p>
<p>Artigo 11º.-O comité de condicións de traballo e saúde laboral elaborará o plan xeral de saúde laboral, que constará dun plan xeral de prevención e dun plan de medicina preventiva e asistencial co coñecemento e colaboración dos traballadores, a través dos seus órganos de representación.</p>
<p>Artigo 12º.-Tódolos traballadores disporán de duchas e servicios nos vestiarios, así como armarios onde garda-las roupas e pertenzas.</p>
<p>Artigo 13º.-Cada local dos traballadores e camión de servicio disporá da súa corresponente botica de urxencias.</p>
<p>0002</p>

