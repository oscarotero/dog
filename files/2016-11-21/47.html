---
date: '2016-11-21'
id: L239-161116-0001
page: 52051
number: 222
agency: Concello do Porriño
section: VI. Anuncios. b) Administración local.
title: >-
  ANUNCIO da aprobación inicial da modificacion puntual do Plan xeral de
  ordenación municipal no ámbito da empresa Lonza.
range: Anuncio
url: >-
  https://www.xunta.gal/dog/Publicados/2016/20161121/AnuncioL239-161116-0001_gl.html
---
<p>O Pleno municipal, en sesión extraordinaria do 10 de novembro de 2016, aprobou inicialmente a modificación puntual do Plan xeral de ordenación municipal no ámbito da empresa Lonza, na parroquia de Torneiros, concello do Porriño, co acordo que ten o seguinte contido literal:</p>
    <p>«1º. Aprobar inicialmente a modificación puntual do PXOM no ámbito da empresa Lonza, na parroquia de Torneiros.</p>
    <p>2º. Someter o expediente a información pública por un prazo de dous meses, mediante publicación no Diario Oficial de Galicia, dous xornais de maior difusión da provincia e no taboleiro de edictos do Concello.</p>
    <p>3º. Dar traslado ao órgano competente en materia de urbanismo da Conselleria de Medio Ambiente para a realización das consultas previstas no documento de alcance do estudo ambiental estratéxico, dar audiencia aos municipios limítrofes e solicitar os informes sectoriais autonómicos preceptivos.</p>
    <p>4º. Solicitar a emisión dos seguintes informes sectoriais:</p>
    <p>– Dirección Xeral de Telecomunicacións do Ministerio de Industria, Enerxía e Turismo.</p>
    <p>– Dirección Xeral de Enerxía e Minas.</p>
    <p>5º. Suspender o outorgamento de licenzas de parcelación, edificación e derriba no ámbito da modificación puntual que poidan ser incompatibles coa ordenación urbanística obxecto de aprobación».</p>
    <p>O que se fai público para o xeral coñecemento para que os interesados presenten as alegacións, reclamacións e suxestións que achen convenientes, en cumprimento do estipulado pola lexislacion vixente, polo que se somete o expediente a información pública por un prazo de dous meses mediante a publicación do Diario Oficial de Galicia, no taboleiro de edictos e en dous diarios de difusión na provincia.</p>
    <p>O Porriño, 15 de novembro de 2016</p>
    <footer><p>Eva García de la Torre<br>Alcaldesa</p></footer>

