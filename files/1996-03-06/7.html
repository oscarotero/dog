---
date: '1996-03-06'
id: D4F2
page: 1
number: 47
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 79/1996, do 29 de febreiro, sobre asunción da ampliación de medios
  producida polo Real decreto 91/1996, do 26 de xaneiro, de medios adscritos ós
  servicios da Administración do Estado traspasados á Comunidade Autónoma de
  Galicia polo Real decreto 2834/1983, do 5 de outubro, en materia de protección
  á muller e a súa asignación á Consellería de Familia, Muller e Xuventude.
range: Decreto
url: 'https://www.xunta.gal/dog/Publicados/1996/19960306/AnuncioD4F2_gl.html'
---
<p>Por Real decreto 91/1996, de 26 de xaneiro, amplíanse os medios adscritos ós servicios da Administración do Estado traspasados á Comunidade Autónoma de Galicia polo Real decreto 2834/1983, en materia de protección á muller.</p>
<p>Parece, pois, conveniente asumir de forma expresa tales medios, que se consignan no Real decreto 91/1996, nos termos e condicións especificados no acordo da Comisión Mixta de Transferencia, e consignárllelos ós órganos correspondentes da Administración galega.</p>
<p>Na súa virtude, por proposta do conselleiro da Presidencia e Administración Pública, logo de deliberación do Consello da Xunta de Galicia na súa reunión do día vintenove de febreiro de mil novecentos noventa e seis,</p>
<p>DISPOÑO:</p>
<p>Artigo único.-Quedan asumidos os medios persoais e os créditos traspasados pola Administración do Estado á Comunidade Autónoma de Galicia en virtude do Real decreto 91/1996, do 26 de xaneiro, en materia de protección á muller, nos termos e condicións especificados no acordo da Comisión Mixta de Transferencia que se publica como anexo ó dito real decreto.</p>
<p>Os bens, dereitos e obrigas, así como o persoal e créditos orzamentarios que figuran nas relacións adxuntas ó anexo do real decreto citado asígnanse ó Servicio Galego de Promoción da Igualdade do Home e da Muller, organismo autónomo adscrito á Consellería de Familia, Muller e Xuventude.</p>
<p>Disposicións derradeiras</p>
<p>Primeira.-A Consellería de Familia, Muller e Xuventude dictará cantas disposicións sexan precisas para o desenvolvemento e execución do presente decreto.</p>
<p>Segunda.-Este decreto entrará en vigor ó día seguinte ó da súa publicación no Diario Oficial de Galicia.</p>
<p>Santiago de Compostela, vintenove de febreiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>1468</p>

