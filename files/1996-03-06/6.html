---
date: '1996-03-06'
id: D4EE
page: 1
number: 47
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 78/1996, do 29 de febreiro, sobre asunción do traspaso complementario
  en materia de provisión de medios materiais e económicos para o funcionamento
  da Administración de xustiza efectuado polo Real decreto 94/l996, do 26 de
  xaneiro, e a súa asignación á Consellería de Xustiza, Interior e Relacións
  Laborais.
range: Decreto
url: 'https://www.xunta.gal/dog/Publicados/1996/19960306/AnuncioD4EE_gl.html'
---
<p>Polo Real decreto 2l66/l994, do 4 de novembro, traspasáronse á Comunidade Autónoma de Galicia as funcións e servicios que, dentro do seu territorio, viña desempeñando a Administración do Estado en materia de provisión de medios materiais e económicos para o funcionamento da Administración de xustiza.</p>
<p>En consonancia co anterior, a Comunidade Autónoma asumiu tales funcións en virtude do Decreto 394/l994, do 29 de decembro, asignándoas á Consellería de Xustiza, Interior e Relacións Laborais.</p>
<p>Corresponde agora, por medio do presente decreto, acepta-la transferencia da partida orzamentaria pendente e correspondente a l995, que se contén no anexo do Real decreto 94/l996, do 26 de xaneiro, sobre traspaso complementario ó aprobado polo Real decreto 2l66/l994, do 4 de novembro, anexo que foi subscrito na sesión plenaria da Comisión Mixta de Transferencias, que tivo lugar o 2l de decembro de l995, (BOE e DOG de data 28-2-1996), e procede-la súa asignación ós órganos competentes da Comunidade Autónoma.</p>
<p>Por iso, e por proposta do conselleiro da Presidencia e Administración Pública, logo de deliberación do Consello da Xunta de Galicia, na súa reunión do día vintenove de febreiro de mil novecentos noventa e seis,</p>
<p>DISPOÑO:</p>
<p>Artigo lº.-Asunción do traspaso.</p>
<p>Queda asumido o crédito orzamentario traspasado pola Administración do Estado á Comunidade Autónoma de Galicia como complementario ás transferencias de medios materiais e económicos para o funcionamento da Administración de xustiza, que se consigna no anexo do Real decreto 94/l996, correspondente ó ano l995 e que vai destinado ó investimento en infraestructuras de edificios, sedes de órganos xudiciais, nos termos e condicións especificados no acordo da Comisión Mixta de Transferencias do 2l de decembro de l995.</p>
<p>Artigo 2º.-Asignación dos medios.</p>
<p>Asígnase á Consellería de Xustiza, Interior e Relacións Laborais o crédito orzamentario referido no anterior artigo.</p>
<p>Disposición derradeira</p>
<p>O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vintenove de febreiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>1600</p>

