---
date: '1996-03-06'
id: D4E2
page: 1
number: 47
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 75/1996, do 29 de febreiro, sobre asunción da ampliación de servicios
  da Administración do Estado traspasados á Comunidade Autónoma de Galicia polo
  Real decreto 1763/1982, do 24 de xullo, en materia de ensino, e a súa
  asignación á Consellería de Educación e Ordenación Universitaria.
range: Decreto
url: 'https://www.xunta.gal/dog/Publicados/1996/19960306/AnuncioD4E2_gl.html'
---
<p>A Lei orgánica 1/1990, do 3 de outubro, de ordenación xeral do sistema educativo, determina, segundo os termos do seu artigo 4.4º e disposición final primeira, que os títulos académicos e profesionais correspondentes son expedidos polas administra</p>
<p>cións educativas que se atopen no pleno exercicio de súas competencias educativas, nas condicións previstas nesa lei e polas normas básicas e específicas que para o efecto se dicten. Tales normas básicas e específicas foron establecidas polo Real decreto 733/1995, do 5 de maio.</p>
<p>O Estatuto de autonomía para Galicia, aprobado pola Lei orgánica 1/1981, do 6 de abril, dispón no seu artigo 31 que esta Comunidade Autónoma ten competencia plena en materia de ensino.</p>
<p>Polo Real decreto 87/1996, do 26 de xaneiro, sobre a ampliación de servicios da Administración do Estado traspasados á Comunidade Autónoma de Galicia polo Real decreto 1763/1982, do 24 de xullo, en materia de ensino, transfírese a esta Comunidade Autónoma a función de expedición dos títulos académicos e profesionais correspondentes ás ensinanzas reguladas pola citada Lei orgánica 1/1990, e os servicios inherentes a esta.</p>
<p>En consecuencia, procede asumir expresamente tal función, e asignar tal servicio ós órganos correspondentes da Administración autónomica de Galicia.</p>
<p>Na súa virtude, por proposta da Consellería de Educación e Ordenación Universitaria, e logo de deliberación do Consello da Xunta de Galicia na súa reunión do día vintenove de febreiro de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Asúmense as funcións e os servicios traspasados pola Administración do Estado á Comunidade Autónoma de Galicia en materia de expedición de títulos académicos e profesionais correspondentes as ensinanzas reguladas na Lei orgánica 1/1990, do 3 de outubro, de ordenación xeral do sistema educativo, acordados mediante o Real decreto 87/1996, do 26 de xaneiro.</p>
<p>Artigo 2º</p>
<p>As competencias transferidas serán exercidas pola Consellería de Educación e Ordenación Universitaria, a través da división de atribucións que determine a súa estructura orgánica e das demais normas aplicables.</p>
<p>Artigo 3º</p>
<p>A ampliación da función e dos servicios obxecto deste decreto terán efectividade a partir do 1 de xaneiro de 1996.</p>
<p>Disposicións derradeiras</p>
<p>Primeira.-O conselleiro de Educación e Ordenación Universitaria poderá adopta-las medidas pertinentes para a executividade das funcións e servicios traspasados.</p>
<p>Segunda.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vintenove de febreiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>1597</p>

