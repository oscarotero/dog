---
date: '2014-03-05'
id: G0164-190214-0001
page: 9483
number: 44
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 18 de febreiro de 2014, da Dirección Xeral de Centros e Recursos
  Humanos, polo que se emprazan as persoas interesadas no procedemento ordinario
  299/2013, seguido na Sala do Contencioso-Administrativo do Tribunal Superior
  de Xustiza de Galicia por instancia de María Dolores Vázquez Portela.
range: Anuncio
url: >-
  https://www.xunta.gal/dog/Publicados/2014/20140305/AnuncioG0164-190214-0001_gl.html
---
<p>María Dolores Vázquez Portela interpuxo recurso contencioso-administrativo, que se tramita como procedemento ordinario 299/2013 na Sección Primeira da Sala do Contencioso-Administrativo do Tribunal Superior de Xustiza de Galicia.</p>
    <p>O recurso contencioso-administrativo diríxese contra a Orde do 16 de outubro de 2013, da Consellería de Cultura, Educación e Ordenación Universitaria, publicada no Diario Oficial de Galicia do 4 de novembro, pola que se convoca concurso de traslados entre o persoal funcionario docente dos corpos de catedráticos e profesores de ensino secundario, escolas oficiais de idiomas, música e artes escénicas, artes plásticas e deseño, profesores técnicos de formación profesional, mestres de taller de artes plásticas e deseño, mestres, inspectores ao servizo da Administración educativa e inspectores de Educación. Tamén se dirixe contra a resolución do recurso de reposición presentado pola recorrente contra a dita orde.</p>
    <p>En concreto, no recurso de reposición, María Dolores Vázquez Portela impugnaba a epígrafe 1.2 e a epígrafe 4 do baremo de méritos que se recolle no anexo XIV desa orde.</p>
    <p>De conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a través do presente anuncio notifícase a interposición do dito recurso contencioso-administrativo, para xeral coñecemento de todas as persoas interesadas que se emprazan para que poidan comparecer na Sección Primeira da Sala do Contencioso-Administrativo do Tribunal Superior de Xustiza de Galicia, no prazo de 9 (nove) días, contados desde o día seguinte ao da publicación deste anuncio no Diario Oficial de Galicia.</p>
    <p>Santiago de Compostela, 18 de febreiro de 2014</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

