---
date: '1995-05-30'
id: E3BA
page: 3
number: 102
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 21 de marzo de 1995, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia do convenio colectivo do sector de confeiterías, pastelerías e masas
  fritas.
range: Resolución
url: 'https://www.xunta.gal/dog/Publicados/1995/19950530/AnuncioE3BA_gl.html'
---
<p>Visto o expediente do convenio colectivo do sector de confeiterías, pastelerías e masa fritas, que tivo entrada nesta delegación provincial o día 6-3-1995 e completada a documentación o 17-3-1995, subscrito en representación da parte económica pola Asociación Provincial de Empresas de Confitería e Pastelería da Coruña, e, da parte social, por CIG, CC.OO. e UXT, de conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, de 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, desta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC)</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 21 de marzo de 1995.</p>
<p>Fernando Rodríguez Corcoba</p>
<p>Delegado provincial da Coruña</p>
<p>CONVENIO COLECTIVO DE CONFEITERÍAS</p>
<p>PASTELERÍAS, MASAS FRITAS, BOLOS</p>
<p>E XELADOS ARTESÁNS</p>
<p>Artigo 1º.-Ámbito de aplicación.</p>
<p>O presente convenio colectivo regulará as relacións laborais entre traballadores e empresas dedicadas a confeitería, pastelería, masa fritas, bolos e xelados artesáns, incluído persoal mercantil, con centros de traballo na Coruña e a súa provincia, a partir da data de entrada en vigor.</p>
<p>Artigo 2º.-Vixencia, duración e revisión.</p>
<p>A totalidade das cláusulas, tanto económicas como sociais, pactadas no presente convenio entrarán en vigor a partir do día 1 de xaneiro de 1994 e a súa duración será ata o 31 de decembro de 1994, a partir da data de entrada en vigor.</p>
<p>As retribucións acordadas e pactos no presente convenio terán efecto o mesmo día de entrada en vigor calquera que sexa a data da súa publicación no Boletín Oficial da provincia.</p>
<p>Este convenio prorrogarase tacitamente de ano en ano, salvo denuncia de calquera das partes, que terá que terá que realizarse cunha antelación mínima ó período de vixencia ou de calquera das súas prórrogas de dous meses.</p>
<p>Artigo 3º.-Vixilancia.</p>
<p>No cumprimento do disposto no Estatuto dos traballadores, establécense, segundo o artigo 85 do mesmo, unha comisión paritaria, que estará formada por cinco representantes sindicais da UGT, CIG e CC.OO. e cinco representantes das asociacións patronais que interviron nas negociacións do presente convenio.</p>
<p>Artigo 4º.-Respecto dos dereitos, compensacións e absorción.</p>
<p>Sen prexuízo de que poida extenderse a calquera situación as melloras establecidas neste convenio nin a facultade de amplialalas, as empresas que veñan aboando ó seu persoal salarios superiores ós reglamentariamente esixidos, non estarán obrigadas a aplica-las elevacións que polas presentes estipulacións se fixen, salvo en cuantía necesaria para suplir diferencias.</p>
<p>Artigo 5º.-Asignacións económicas.</p>
<p>Fíxanse como mínimas as retribucións que figuran nas táboas de salarios que se sendo o incremento para o ano 1994 do catro por cento.</p>
<p>Artigo 6º.-Plus de transporte.</p>
<p>Establécese un plus de transporte de carácter inabsorbible, na contía de 220 pesetas diarias para 1994.</p>
<p>Este plus que percibirán tódolos traballadores, aboarase unicamente os días realmente traballados, e aboarase tamén no mes de vacacións.</p>
<p>Artigo 7º.-Gratificacións extraordinarias.</p>
<p>Establécense, para tódolos traballadores, tres pagas extraordinarias: unha en marzo, que corresponda á de beneficios, calculándose a razóns do nove pro cento do salario base máis antigüidade en cómputo anual; caso de ser inferior, será o que lle corresponda por 30 días de salario base máis antigüidade. Outra no mes de xullo, e a terceira no Nadal. Todas elas aboaranse a razón de 30 días de salario base máis antigüidade. Pagaranse os días 15 de xullo e 15 de decembro.</p>
<p>Artigo 8º.-Xubilación.</p>
<p>Os traballadores que se xubilen e conten cunha antigüidade mínima de 15 anos ó servicio da empresa, recibirán desta, como premio de xubilación, dúas mensualidades de salario por cada cinco anos máis de antigüidade; a partir dos citados 15, o dito premio incrementarase en 10.000 pesetas máis, sen limítacións.</p>
<p>Artigo 9º.-Falecemento.</p>
<p>No caso de que un traballador faleza estando en activo e leve, como mínimo, cinco anos ó servicio da empresa, esta aboaralles ós seus herdeiros, ou á persoa que el directamente designe, dúas men</p>
<p>sualidades de salario en concepto de socorro por defunción.</p>
<p>Artigo 10º.-Antigüidade.</p>
<p>Os traballadores que conforme ó previsto na normativa legal desfrutaran dun plus de antigüidade, seguirano percibindo segundo as porcentaxes actualmente en vigor. O importe da antigüidade calcularase sobre o salario base e manteranse ata a idade de 65 anos, sen limitación. O persoal de novo ingreso a partir do 1 de xaneiro de 1981 devengará a antigüidade, por trienios, do seis por cento, coas limitacións fixadas no Estatuto dos traballadores. A data inicial do cómputo de antigüidade será a do ingreso do traballador na empresa.</p>
<p>Artigo 11º.-Horas extraordinarias.</p>
<p>As horas extraordinarias aboaranse cun recargo do 100 por cento. O cálculo farase conforme o decreto de ordeación do salario.</p>
<p>Artigo 12º.-Nocturnidade.</p>
<p>O complemento por traballo nocturno que se establece no artigo 43 da vixente ordenanza laboral para as industrias de alimentación establécense no 40 por cento do salario base.</p>
<p>Artigo 13º.-Servicio militar.</p>
<p>Os traballadores que se atopen prestando o servicio militar, obrigatoria ou voluntariamente, e conten cunha antigüidade na empresa non inferior a dous anos, percibirán as gratificacións de xullo e Nadal integramente.</p>
<p>Artigo 14º.-Vacacións.</p>
<p>Os traballadores afectados por este convenio desfrutarán anualmente de 30 días de vacacións.</p>
<p>Artigo 15º.-Descansos.</p>
<p>Serán días de descanso para os traballadores e empresarios, sen perda de retribución por parte do persoal asalariado, o día 27 de abril, festividade da Nosa Señora de Montserrat, patrona da actividade de confeitería e pastelería, e o 25 de decembro, día de Nadal.</p>
<p>O citado descanso refirese tanto ós traballadores encadrados no presente convenio como ós empresarios ós que se refire o mesmo.</p>
<p>Se a primeira das ditas festividades coincidise en sábado ou domingo trasladarase ó luns seguinte.</p>
<p>Artigo 16º.-Licencias retribuídas.</p>
<p>As licencias serán retribuídas previo aviso e xustificación, con dereito a remuneración, polos motivos seguintes:</p>
<p>a) Quince días naturais no caso de casamento.</p>
<p>b) Tres días no caso de parto da esposa, no caso de enfermidade grave ou falecemento de parentes ata segundo grao. Se o traballador necesitase desprazarse fóra do domicilio habitual, será de catro días.</p>
<p>c) Un día no caso de enfermidade grave ou falecemento de fillos políticos.</p>
<p>d) Dous días por traslado de domicilio habitual.</p>
<p>e) Polo tempo indispensable polo cumprimento dun deber inescusable de carácter público ou persoal.</p>
<p>f) Un día en caso de bautizo, primeira comunión e vodas de parentes de primeiro grao.</p>
<p>Artigo 17º.-Xornada.</p>
<p>Nos obradoiros de confeitería e pastelería, a xornada de domingo e festivos non se poderá prorrogar máis das 12 horas, segundo sinala o artigo da ordeanza laboral do 8-7-1975.</p>
<p>Artigo 18º.-Xornada de traballo.</p>
<p>A xornada de traballo para as empresas e traballadores afectados polo presente convenio será de 40 horas semanais a partir da entrada en vigor do presente convenio.</p>
<p>Consideraranse como traballo efectivo o tempo destinado a bocadillo nas empresas que antes do ano 1983 viñeran concedendo este dereito.</p>
<p>Artigo 19º.-Enfermidades e accidentes.</p>
<p>A empresa aboaralle ó traballador en situación de incapacidade laboral transitoria derivada de enfermidade común ou accidente non laboral, un complemento que sumado á prestación correspondente da Seguridade Social alcance o 75 por cento dos seus devengos salariais desde o primeiro día ata o día 20 inclusive de baixa e a partir do 21 e por un período máximo de seis meses, o dito complemento alcanzará o 100 por cento dos devengos salariais do traballador.</p>
<p>Artigo 20º.-Seguro de vida.</p>
<p>As empresas virán obrigadas a concertar, con prima íntegras ó seu cargo, unha póliza de seguros en orde a cobertura e ós riscos de morte por acidente de traballo durante as 24 horas do día; garantindo o percibo da indemnización de 2.170.000 pesetas en ámbolos supostos. Esta cantidade será extensiva á invalidez total absoluta.</p>
<p>Artigo 21º.-Garantías sindicais.</p>
<p>Seguirase o disposto no Estatuto dos traballadores, no A.N.E., A.M.I. e A.E.S.</p>
<p>Artigo 22º.-Xubilación voluntaria.</p>
<p>Ós 60 anos: 170.000 pesetas.</p>
<p>Ós 61 anos: 158.000 pesetas.</p>
<p>Ós 62 anos: 146.000 pesetas.</p>
<p>Ós 63 anos: 122.000 pesetas.</p>
<p>Ós 64 anos: 110.000 pesetas.</p>
<p>Esta última idade de 64 anos enténdese sen prexuízo de que se, por disposición legal ou normativa similar, se rebaixase a idade de xubilación ata os ditos anos, quedaría sen efecto a prestación concedida de 110.000 pesetas, subsistindo os demais topes de xubilación tal e como se pactan no presente artigo.</p>
<p>Artigo 23º.-Roupa de traballo.</p>
<p>O persoal que polo seu traballo necesitase roupa de traballo, as empresas estarán obrigads a facilitar gratuitamente batas, fundas, panos, etc, sendo a duración das ditas pezas de roupa de un ano.</p>
<p>Artigo 24º.-Normas supletorias.</p>
<p>Considerarase normas supletorias de carácter xeral a ordeanza para as industrias de alimentación do 8-7-1975, así como os regulamentos de réxime interior daquelas empresas que os teñan en vigor, máis todo o novo en materia laboral que teña plena vixencia e non vaia en contra do pactado neste convenio colectivo.</p>

