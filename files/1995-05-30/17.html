---
date: '1995-05-30'
id: E3DE
page: 3
number: 102
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 20 de abril de 1995 pola que se sinala o lugar, o día e a hora
  da celebración do sorteo para a provisión de prazas de corpos docentes
  universitarios. (Praza número 1294/1994).
range: Resolución
url: 'https://www.xunta.gal/dog/Publicados/1995/19950530/AnuncioE3DE_gl.html'
---
<p>Convocado concurso de méritos para as prazas de corpos docentes universitarios que se relacionan no anexo adxunto, e dando cumprimento ó disposto no artigo 6 do Real decreto 1888/1984, do 26 de setembro, en virtude da sentencia do Tribunal Constitucional do 27 de febreiro de 1987.</p>
<p>Este rectorado resolveu sinala-la celebración do sorteo correspondente ás prazas sinaladas no citado anexo, co fin de designa-los membros das comisións que serán elixidos por este procedemento, para o día 29 de maio de 1995, ás 12 horas.</p>
<p>O dito sorteo celebrarase na secretaría xeral da universidade (edificio de San Xerome, praza do Obradoiro, s/n).</p>
<p>Para os efectos previstos no artigo 6.6º do Real decreto 1888/1984, do 26 de setembro (Boletín Oficial del Estado do 26 de outubro), a partir da data da presente resolución faranse públicas as relacións dos profesores que participarán no sorteo no rectorado da universidade.</p>
<p>Das citadas relacións e no momento do sorteo serán excluídos aqueles profesores que:</p>
<p>-Pertenzan á mesma universidade á que corresponde a praza.</p>
<p>-Fosen nomeados para formaren parte da comisión pola universidade á que corresponde a praza.</p>
<p>As reclamacións contra as referidas relacións formularanse antes do día 15 de maio de 1995, dirixidas ó secretario xeral da Universidade de Santiago de Compostela.</p>
<p>O que se fai público para xeral coñecemento.</p>
<p>Santiago de Compostela, 20 de abril de 1995.</p>
<p>F. Darío Villanueva Prieto</p>
<p>Rector da Universidade de Santiago de Compostela</p>
<p>ANEXO</p>
<p>Concurso convocado por Resolución do 3 de xaneiro de 1995 (Boletín Oficial del Estado do 24 de xaneiro).</p>
<p>Concurso de méritos nº: 1294/1994.</p>
<p>Corpo: profesor titular de escola universitaria.</p>
<p>Área de coñecemento: filoloxías galega e portuguesa.</p>
<p>Presidente titular: Ramón Lorenzo Vázquez. C.U. Universidade de Santiago de Compostela.</p>
<p>Secretaria titular: Carme Ares Vázquez. T.E.U. Universidade de Santiago de Compostela.</p>

