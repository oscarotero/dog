---
date: '2015-08-10'
id: L105-210715-0002
page: 32866
number: 150
agency: Concello de Arteixo
section: VI. Anuncios. b) Administración local.
title: ANUNCIO de información pública (expediente 6/2014.PEDS).
range: Anuncio
url: >-
  https://www.xunta.gal/dog/Publicados/2015/20150810/AnuncioL105-210715-0002_gl.html
---
<p>Por Resolución da Alcaldía 1397/2015, do 15.7.2015, aprobouse inicialmente o expediente 6/2014.PEDS, tramitado por instancia de Susana Suárez Agrasar, de Plan especial de dotación de servizos no Monte das Arcas, A Xesteira, para o núcleo de recente creación NC das normas subsidiarias do concello de Arteixo, segundo proxecto técnico redactado pola arquitecta María Dolores Crespo Chouza.</p>
    <p>En virtude do disposto polo artigo 86 da Lei 9/2002, do 30 de decembro, de ordenación urbanística e protección do medio rural de Galicia, o expediente de referencia queda sometido a información pública polo prazo de dous meses, contados a partir do día seguinte a aquel en que se produza esta publicación no <em>Diario Oficial de Galicia.</em> </p>
    <p>Durante o dito prazo as persoas interesadas poderán examinar o seu contido (no Departamento de Urbanismo do Concello de Arteixo, de luns a venres das 9.00 ás 14.00 horas, e nas dependencias do Rexistro Xeral, os sábados das 9.30 ás 13.30 horas), e presentar alegacións se o consideran oportuno.</p>
    <p>Arteixo, 17 de xullo de 2015</p>
    <footer><p>P.D. (Decreto nº 1336, do 6.7.2015)<br>Luís Alberto Castro Calvete<br>Concelleiro do Departamento de Urbanismo e Medio Ambiente</p></footer>

