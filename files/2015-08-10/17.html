---
date: '2015-08-10'
id: G2345-210715-0001
page: 32803
number: 150
agency: Xulgado do Social número 2 da Coruña
section: V. Administración de xustiza.
title: EDICTO (1044/2012).
range: Edicto
url: >-
  https://www.xunta.gal/dog/Publicados/2015/20150810/AnuncioG2345-210715-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 1044/2012 deste xulgado do social, seguido por instancia Mónica Mosquera Calvo contra Mutua Fremap, Zimmer Heim Ibérica, S.L., o Instituto Nacional da Seguridade Social e o Fogasa, sobre ordinario, ditouse a seguinte resolución:</p>
    <p>«Auto</p>
    <p>Maxistrado-xuíz: Javier Fraga Mandián</p>
    <p>Na Coruña o dezaseis de xullo de dous mil quince.</p>
    <p>Antecedentes de feito:</p>
    <p>Primeiro. Mónica Mosquera Calvo interpuxo demanda fronte a Mutua Fremap, Zimmer Heim Ibérica, S.L., o Instituto Nacional da Seguridade Social, a Tesouraría Xeral da Seguridade Social e o Fogasa, que foi admitida a trámite, e sinalouse a celebración dos actos de conciliación e xuízo por resolución do 23.2.2015.</p>
    <p>Segundo. Ao acto de conciliación e posterior xuízo, non compareceu o demandante que estaba debidamente citado segundo consta debidamente acreditado en auto.</p>
    <p>Fundamento de dereito único:</p>
    <p>Se o demandante, citado en legal forma, non comparece nin alega xusta causa que motive a suspensión do acto de conciliación ou xuízo, considerarase que desiste da súa demanda (art. 83.2 LXS).</p>
    <p>Dispón o artigo 83.2 da LXS que se o demandante citado en forma non comparece nin alega xusta causa que motive a suspensión do acto de conciliación ou do xuízo, o secretario xudicial, no primeiro caso, e o xuíz ou tribunal, no segundo, terano por desistido da súa demanda.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva</p>
    <p>Dispoño ter por desistida a demandante Mónica Mosquera Calvo da súa demanda fronte a Mutua Fremap, Zimmer Heim Ibérica, S.L., o Instituto Nacional da Seguridade Social, a Tesouraría Xeral da Seguridade Social e o Fogasa, de procedemento ordinario, sobre reclamación de cantidades.</p>
    <p>Arquivar as actuacións unha vez que sexa firme esta resolución.</p>
    <p>Incorpórese o orixinal ao libro de autos, deixando certificación deste no procedemento da súa razón.</p>
    <p>Notifíquese ás partes.</p>
    <p>Modo de impugnación: mediante recurso de reposición que se interpoñerá no prazo dos tres días hábiles seguintes á súa notificación con expresión da infracción cometida na resolución a xuízo do recorrente, sen que a interposición do recurso teña efectos suspensivos con respecto á resolución recorrida (arts. 186 e 187 LXS).</p>
    <p>Así o acorda e asina a súa señoría. Dou fe.</p>
    <p>O/a maxistrado/a-xuíz/a O/a secretario/a xudicial»</p>
    <p>E para que sirva de notificación en legal forma a Zimmer Heim Ibérica, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 21 de xullo de 2015</p>
    <footer><p>A secretaria xudicial</p></footer>

