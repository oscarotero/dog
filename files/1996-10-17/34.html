---
date: '1996-10-17'
id: AC6E
page: 9
number: 204
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 19 de agosto de 1996, da Dirección Xerencia de Atención Primaria
  de Lugo, pola que se anuncia concurso público aberto, polo trámite de
  urxencia, para a prestación do servicio de limpeza de diversos centros de
  saúde de Lugo (C.P. 1/1996).
range: Resolución
url: 'https://www.xunta.gal/dog/Publicados/1996/19961017/AnuncioAC6E_gl.html'
---
<p>A Dirección Xerencia de Atención Primaria de Lugo, en virtude das atribucións que lle foron delegadas conforme o establecido no apartado F do artigo 7º da Orde do 22 de maio de 1996 (DOG nº 111 do 6 de xuño), e unha vez cumpridos os trámites administrativos correspondentes, resolve anuncia-la contratación que a seguir se cita.</p>
<p>Obxeto.</p>
<p>Centro de saúde de San Roque, Carril do Xuício s/n-Lugo; 921 m.</p>
<p>Centro de saúde de Islas Canarias, r/ Islas Canarias s/n-Lugo; 1.900 m.</p>
<p>Orzamento: máximo autorizado de seis millóns duascentas sesenta e dúas mil seiscentas vinte pesetas (6.262.620 ptas.), I.V.E incluído.</p>
<p>Forma de adxudicación: concurso público, procedemento aberto, polo trámite de urxencia.</p>
<p>Prazo de execución do contrato: o comprendido entre as sinaturas do contrato, trala adxudicación e o 31-12-1996, sempre que comezase ou se manteña a realización da actividade no dito centro de saúde, tamén se podrá prevela súa modificación e prórroga por mutuo acordo das partes antes de finalizar aquel.</p>
<p>Admisión de variantes: non se admiten variantes.</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame no Servicio de Subministracións da Xerencia de Atención Primaria de Lugo, Praza de Ferrol nº 11, 4ª planta, 27001 Lugo. Teléfono (982) 29 62 29 e 29 62 19; fax (982) 24 24 16; tódolos días laborables, agás sábados, de 9 a 14 horas.</p>
<p>Fianzas: deberá consignarse unha fianza provisional equivalente ó dous por cento do orzamento que se licita en calquera das formas que establece o artigo 36.1º da Lei 13/1995, de contratos das administracións públicas.</p>
<p>Solvencia económica e financeira: acreditarase polos medios previstos no artigo 16 da Lei 13/1995, de contratos das administracions públicas.</p>
<p>Solvencia técnica: deberá acreditarse polos medios previstos no artigo 19 da Lei 13/1995, de contratos das administracións públicas.</p>
<p>Criterios de adxudicación.</p>
<p>Prezo: ata 7 puntos.</p>
<p>Caracteristicas funcionais: ata 3 puntos.</p>
<p>Clasificación: non se precisa.</p>
<p>Presentación de proposicions: as proposicións deberán ser presentadas en man, en sobres pechados e asinados polo licitador ou persoa que o represente, no rexistro da Xerencia de Atención Primaria de Lugo, antes das 14 horas do décimo terceiro día natural, contado a partir do seguinte ó da publicación desta resolución no DOG, ou enviadas por correo dentro de prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle á Xerencia de Atención Primaria a remisión da oferta mediante fax (982) 24 24 16, ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura de proposicións: terá lugar no salón de actos desta Xerencia de Atención Primaria de Lugo a partir das 10 horas do décimo primeiro día natural a contado desde o seguinte a aquel en que remate o prazo de presentación de ofertas; no caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio do presente concurso público será por conta do adxudicatario do contrato.</p>
<p>Lugo, 10 de setembro de 1996.</p>
<p>Ascensión Yeguas Sánchez</p>
<p>Directora xerente de Atención Primaria</p>
<p>7481</p>

