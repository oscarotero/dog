---
date: '1996-10-17'
id: AC0E
page: 9
number: 204
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (84/1996-4).
range: Edicto
url: 'https://www.xunta.gal/dog/Publicados/1996/19961017/AnuncioAC0E_gl.html'
---
<p>En virtude do acordado polo xuíz de Primeira Instancia e Instrucción número cinco de Santiago de Compostela, en providencia con data 2 de setembro de 1996, dictada en expediente de dominio que se segue neste xulgado co número 84/1996-4, por instancia de Ramón Folgar Pomar, para facer constar no rexistro da propiedade a continuación do tracto sucesivo interrompido en forma tal que a súa descrición sería a seguinte:</p>
<p>Urbana: casa sinalada co número 1 da rúa Bonaval, desta cidade de Santiago de Compostela, de planta baixa e piso alto, que ocupa unha superficie de sesenta e tres metros e cinco decímetros cadrados, incluídos os grosos das paredes.</p>
<p>Linda, polo norte, ou de costas, calella sen entrada nin saída que a separa da muralla de sostemento do cemiterio da confradía do Rosario; sur, ou fronte, a rúa Bonaval; leste ou dereita, entrando, medianeira coa casa número 3 de Andrés Rivas Picallo, e oeste ou esquerda, entrando, convento de Santo Domingo.</p>
<p>Polo presente edicto cítanse os herdeiros de José Cardalda del Corral e Antonio Pérez Villarroel, Carmen Pérez Blanco, herdeiros de Manuel Folgar Fojo e Antonia Rivas Picallo e Laureano Folgar Rivas e cantas persoas ignoradas poida afectar este expediente e prexudica-la inscrición que se solicita, co fin de que, no termo de dez días a partir da publicación deste edicto, poidan comparecer no referido expediente para alegaren canto conveña ó seu dereito, para a pretensión formulada.</p>
<p>Conforme o disposto no artigo 201, regra terceira, da Lei hipotecaria, e en cumprimento do ordenado na dita resolución, faise pública para os oportunos efectos.</p>
<p>Santiago de Compostela, dous de setembro de mil novecentos noventa e seis.</p>
<p>Rubricado</p>
<p>7326</p>

