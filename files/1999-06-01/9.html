---
date: '1999-06-01'
id: 90FA
page: 6
number: 103
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 4 de maio de 1999, da Dirección Xeral de Ordenación Educativa e
  de Formación Profesional, pola que se conceden axudas para o desenvolvemento
  de proxectos educativos conxuntos no marco do Programa Sócrates, Lingua,
  Acción E, para realizar entre o 1 de marzo de 1999 e o 30 de abril de 2000.
range: Resolución
url: 'https://www.xunta.gal/dog/Publicados/1999/19990601/Anuncio90FA_gl.html'
---
<p>Por orde da Consellería de Educación do 1 de setembro de 1998 (DOG do 23 de setembro), convocáronse axudas para o desenvolvemento de proxectos educativos conxuntos no marco do Programa Sócrates, Lingua, Acción E.</p>
<p>De conformidade co disposto no punto décimo da citada orde,</p>
<p>RESOLVO:</p>
<p>Primeiro.-Adxudicar axudas, pola contía que se indica, para a realización de intercambios e encontros escolares para desenvolver entre o 1 de marzo de 1999 e o 30 de abril de 2000, ós centros que figuran relacionados no anexo I. Neste anexo tamén figuran os centros que renunciaron á axuda concedida antes da publicación no DOG. Os centros en reserva figuran no anexo II e os centros excluídos no anexo III.</p>
<p>Segundo.-O libramento das axudas ós centros realizarase a través da Axencia Nacional Sócrates. A dita axencia enviará a cada un dos centros seleccionados o modelo de contrato elaborado pola Comisión Europea. Este documento deberá ser cuberto e asinado polo director do centro e remitido posteriormente a esta dirección xeral, que o fará chegar á Axencia Nacional Sócrates.</p>
<p>Terceiro.-Unha vez recibidos os fondos da Comisión Europea, a Axencia Nacional Sócrates iniciará a tramitación para efectua-lo libramento das cantidades correspondentes a cada un dos centros seleccionados, de acordo co establecido nos contratos asinados polos ditos centros.</p>
<p>Cuarto.-De acordo coa normativa vixente, os beneficiarios deste tipo de axudas quedan obrigados a:</p>
<p>1. Comunicar, se é o caso, a obtención de subvencións ou axudas para a mesma finalidade de calquera Administración ou ente público ou privado, nacional ou internacional.</p>
<p>2. Someterse ás actuacións de comprobación que, se é o caso, poida efectua-la Consellería de Educación e Ordenación Universitaria, así como a Axencia Nacional Sócrates e a Comisión Europea.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>3.1. Memorias.</p>
<p>Os centros beneficiarios enviarán memoria descritiva do Proxecto Educativo Conxunto (PEC), cunha extensión máxima de 25 folios. A dita memoria reflectirá o grao de cumprimento dos obxectivos programados, o número de alumnos participantes e a avaliación das actividades levadas a cabo, incluíndo elementos de análise por parte dos alumnos. Poderá xuntarse material audiovisual. Enviarase igualmente copia do informe financeiro final e da folla de estatísticas enviada á Axencia Nacional Sócrates.</p>
<p>A documentación deberá remitirse á Dirección Xeral de Ordenación Educativa e de Formación Profesional (edificio San Lázaro, 107, 15771 Santiago de Compostela), especificando Programa Sócrates, Lingua, Acción E, no prazo dun mes desde a finalización da actividade.</p>
<p>No caso de intercambios ou encontros, deberá incluír unha certificación do director do centro especificando os nomes do profesorado que acompañou os alumnos na viaxe de estudios. O certificado servirá para expedi-lo correspondente certificado de participación.</p>
<p>3.2. Xustificación económica.</p>
<p>3.2.1. Un informe financeiro final que inclúa o total dos gastos reais que poidan optar á axuda e nos que se incorrese para a participación, así como os ingresos totais, en particular o cofinanciamento obtido. Este informe presentarase seguindo o modelo de liquidación de subvención enviado pola Axencia Nacional.</p>
<p>3.2.2. Os billetes orixinais de transporte (avión, tren) de tódolos participantes no intercambio e as facturas de aloxamento.</p>
<p>3.2.3. A folla estatística enviada pola Axencia Nacional con tódolos datos formalizados.</p>
<p>3.2.4. Resumo de dúas páxinas escritas a dobre espacio da memoria pedagóxica sobre as actividades desenvolvidas durante o proxecto, que conteña a lista cos nomes dos participantes no intercambio e mención do producto final dos alumnos.</p>
<p>A citada xustificación económica deberá ser enviada á Axencia Nacional Sócrates ( Bravo Murillo, 38, 28015 Madrid), no prazo dun mes desde a finalización da actividade.</p>
<p>Quinto.-A non xustificación da axuda percibida conforme o disposto nestas bases comportará o reintegro á Axencia Nacional Sócrates das cantidades non xustificadas e as esixencias dos xuros de demora, sen prexuízo das responsabilidades administrativas en que poida incorrer conforme os artigos 81 e 82 da vixente Lei xeral orzamentaria na súa nova redacción dada pola Lei 31/1990, do 27 de decembro.</p>
<p>Sexto.-Calquera alteración das condicións tidas en conta para a concesión das axudas e, en todo caso, a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución da concesión.</p>
<p>Sétimo.-Contra a resolución de adxudicación, os centros interesados poderán interpoñer recurso de alzada ante o conselleiro de Educación e Ordenación Universitaria, no prazo dun mes contado a partir do día seguinte ó da notificación desta resolución.</p>
<p>Oitavo.-Esta resolución entrará en vigor o día seguinte ó da súa publicación no DOG.</p>
<p>Santiago de Compostela, 4 de maio de 1999.</p>
<p>José Luis Mira Lema</p>
<p>Director xeral da Consellería de Educación</p>
<p>e Ordenación Universitaria</p>
<p>ANEXO I</p>
<p>Proxectos seleccionados.</p>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Axuda en euros</td></tr>
<tr><td></td></tr>
</tbody></table>
<table><tbody><tr><td>IES Fernando Blanco</td><td>A Coruña</td><td>Os xoves en Europa</td><td>Francia</td><td>2.190</td></tr>
<tr><td></td></tr>
<tr><td>IES de Ames</td><td>A Coruña</td><td>Importancia das redes viarias na aproximación cultural dos pobos</td><td>Francia</td><td>3.900</td></tr>
<tr><td></td></tr>
<tr><td>EOI de Ourense</td><td>Ourense</td><td>Estudio do sector do ocio en Galicia e Westfalen</td><td>Alemaña</td><td>3.000</td></tr>
<tr><td></td></tr>
<tr><td>IES Lamas da Quenda</td><td>Lugo</td><td>O camiño de Santiago como medio de comunicación entre Francia e España</td><td>Francia</td><td>2.250</td></tr>
<tr><td></td></tr>
<tr><td>IES de Vilamarín</td><td>Ourense</td><td>A cociña de onte e hoxe no Alto Támega e Ourense</td><td>Portugal</td><td>1.380</td></tr>
<tr><td></td></tr>
<tr><td>Colexio Feijóo Zorelle</td><td>Ourense</td><td>A actividade dramatizadora como elemento motivador na aprendizaxe dun idioma</td><td>Francia</td><td>5.150</td></tr>
<tr><td></td></tr>
<tr><td>IES 1º de Marzo</td><td>Pontevedra</td><td>Mirando cara a Europa</td><td>Francia</td><td>4.500</td></tr>
<tr><td></td></tr>
<tr><td>IES Agra de Raíces</td><td>A Coruña</td><td>Os xoves en Europa</td><td>Francia</td><td>1.950</td></tr>
<tr><td></td></tr>
<tr><td>IES Cotarelo Valedor</td><td>Pontevedra</td><td>Incidencia de determinados factores socio-económicos e a súa influencia</td><td>Alemaña</td><td>4.200</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Axuda en euros</td></tr>
<tr><td></td></tr>
</tbody></table>
<table><tbody><tr><td>IES Xelmírez II</td><td>A Coruña</td><td>Intercambio Xelmírez II- Gammel Helleup Gymnasium</td><td>Dinamarca</td><td>5.400</td></tr>
<tr><td></td></tr>
<tr><td>IES San Mamede</td><td>Ourense</td><td>2000 anos por correo</td><td>Francia</td><td>3.600</td></tr>
<tr><td></td></tr>
<tr><td>IES A Pinguela</td><td>Lugo</td><td>Galicia-Bretaña: afinidades e diferencias II</td><td>Francia</td><td>3.600</td></tr>
<tr><td></td></tr>
<tr><td>IES Río Cabe</td><td>Lugo</td><td>Galicia-Bretaña: afinidades e diferencias II</td><td>Francia</td><td>4.350</td></tr>
<tr><td></td></tr>
<tr><td>IES Daviña Rei</td><td>Lugo</td><td>Galicia-Bretaña: afinidades e diferencias II</td><td>Francia</td><td>4.050</td></tr>
<tr><td></td></tr>
<tr><td>IES Vilar Ponte</td><td>Lugo</td><td>Connaissance d'une langue, decouverte d'un pays</td><td>Francia</td><td>4.730</td></tr>
<tr><td></td></tr>
<tr><td>IES A Sangriña</td><td>Pontevedra</td><td>Herencia helenística na linguaxe científico-helenística</td><td>Grecia</td><td>7.170</td></tr>
<tr><td></td></tr>
<tr><td>EFA A Fonteboa</td><td>A Coruña</td><td>Descubrimento da rexión e perfeccionamento lingüístico</td><td>Francia</td><td>3.831</td></tr>
<tr><td></td></tr>
<tr><td>IES María Sarmiento-Viveiro</td><td>Lugo</td><td>Intercambio</td><td>Francia</td><td>Renuncia</td></tr>
<tr><td></td></tr>
<tr><td>IES A Paralaia</td><td>Pontevedra</td><td>Edición dun periódico escolar multilingüe</td><td>Francia</td><td>Renuncia</td></tr>
<tr><td></td></tr>
<tr><td>IES Salvador Moreno</td><td>Pontevedra</td><td>A arte románica en Borgoña e en Galicia</td><td>Francia</td><td>Renuncia</td></tr>
<tr><td></td></tr></tbody></table>
<p>ANEXO II</p>
<p>Proxectos en lista de espera.</p>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Nº suplente</td></tr>
<tr><td></td></tr>
</tbody></table>
<table><tbody><tr><td>IES A Pinguela</td><td>Lugo</td><td>Galicia-Gran Bretaña: afinidades e diferencias</td><td>Reino Unido</td><td>1</td></tr>
<tr><td></td></tr>
<tr><td>IES Pedra da Auga</td><td>Pontevedra</td><td>Recursos e artesanía: Le Vigan-Ponteareas</td><td>Francia</td><td>2</td></tr>
<tr><td></td></tr>
<tr><td>IES O Couto</td><td>Ourense</td><td>Ilecoa 99</td><td>Francia</td><td>3</td></tr>
<tr><td></td></tr>
<tr><td>IES Prieto Nespereira</td><td>Ourense</td><td>Galicia-Cheshire: dúas culturas no arco atlántico</td><td>Reino Unido</td><td>4</td></tr>
<tr><td></td></tr>
<tr><td>IES Monelos</td><td>A Coruña</td><td>Adjubileum</td><td>Italia</td><td>5</td></tr>
<tr><td></td></tr>
<tr><td>Col. Apóstol Santiago</td><td>Pontevedra</td><td>Xoves de Europa</td><td>Francia</td><td>6</td></tr>
<tr><td></td></tr>
<tr><td>IES Rep. Or. do Uruguai</td><td>Pontevedra</td><td>Europa/3</td><td>Alemaña</td><td>7</td></tr>
<tr><td></td></tr>
<tr><td>IES Rosais II</td><td>Pontevedra</td><td>Euroin</td><td>Reino Unido</td><td>8</td></tr>
<tr><td></td></tr>
<tr><td>IES As Fontiñas</td><td>A Coruña</td><td>Terminoloxía económico-administrativa multilingüe</td><td>Italia</td><td>9</td></tr>
<tr><td></td></tr>
<tr><td>IES Rosalía de Castro</td><td>A Coruña</td><td>Semellanzas e diferencias entre Bretaña e Galicia</td><td>Francia</td><td>10</td></tr>
<tr><td></td></tr>
<tr><td>Col. Apóstol Santiago</td><td>Pontevedra</td><td>Galicia e Kent: terra de peregrinacións</td><td>Reino Unido</td><td>11</td></tr>
<tr><td></td></tr>
<tr><td>EOI de Ourense</td><td>Ourense</td><td>Visita preparatoria</td><td>Alemaña</td><td>12</td></tr>
<tr><td></td></tr>
<tr><td>IES de Vilamarín</td><td>Ourense</td><td>Visita preparatoria</td><td>Portugal</td><td>13</td></tr>
<tr><td></td></tr>
<tr><td>IES A Pinguela</td><td>Lugo</td><td>Visita preparatoria</td><td>Reino Unido</td><td>14</td></tr>
<tr><td></td></tr>
<tr><td>Colexio Feijóo Zorelle</td><td>Ourense</td><td>Visita preparatoria</td><td>Francia</td><td>15</td></tr>
<tr><td></td></tr>
<tr><td>IES Cotarelo Valedor</td><td>Pontevedra</td><td>Visita preparatoria</td><td>Reino Unido</td><td>16</td></tr>
<tr><td></td></tr>
<tr><td>IES Pontepedriña</td><td>A Coruña</td><td>Identidade e diversidade</td><td>Alemaña</td><td>Renuncia</td></tr>
<tr><td></td></tr></tbody></table>
<p>ANEXO III</p>
<p>Proxectos excluídos.</p>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Motivo da
exclusión</td></tr>
<tr><td></td></tr>
</tbody></table>
<table><tbody><tr><td>Estudio-Escola de música</td><td>A Coruña</td><td>A contribución da linguaxe musical á construcción da identidade europea</td><td>Suecia</td><td>Non se adapta ás bases da
convocatoria</td></tr>
<tr><td></td></tr>
<tr><td>IES Rosalía de Castro</td><td>A Coruña</td><td>Encontro multicultural de formación europea</td><td>Francia</td><td>Non se adapta ás bases da
convocatoria</td></tr>
<tr><td></td></tr></tbody></table>

