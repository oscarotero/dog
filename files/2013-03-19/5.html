---
date: '2013-03-19'
id: G0164-120313-0003
page: 8268
number: 55
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 4 de marzo de 2013  pola  que  se  autoriza  a  apertura  e  o 
  funcionamento  do  centro  privado  Fundación  Laboral  de  la Construcción do
  concello de Teo (A Coruña).
range: Orde
url: >-
  https://www.xunta.gal/dog/Publicados/2013/20130319/AnuncioG0164-120313-0003_gl.html
---
<p>O representante da titularidade do centro privado Fundación Laboral de la Construcción, do concello de Teo, solicita autorización para impartir o ciclo formativo de grao medio (CM) Construción; o CM Obras de interior, decoración e rehabilitación e o ciclo formativo de grao superior (CS) Enerxías renovables.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro.</p>
    <p>1. Autorizar a apertura e o funcionamento do centro privado que se sinala:</p>
    <p>Denominación xenérica: centro privado.</p>
    <p>Denominación específica: Fundación Laboral de la Construcción.</p>
    <p>Código do centro: 15032819.</p>
    <p>Domicilio: A Póboa 16, Montouto.</p>
    <p>Localidade: Os Tilos.</p>
    <p>Concello: Teo.</p>
    <p>Provincia: A Coruña.</p>
    <p>Titular: Fundación Laboral de la Construcción.</p>
    <p>– Ensinanzas que se autorizan: </p>
    <p>Familia profesional: Edificación e obra civil.</p>
    <p>CM Construción (2 unidades para 20 alumnos/as unidade).</p>
    <p>CM Obras de interior, decoración e rehabilitación (2 unidades para 20 alumnos/as unidade).</p>
    <p>Familia profesional: Enerxía e auga.</p>
    <p>CS Enerxías renovables (2 unidades para 20 alumnos/as unidade).</p>
    <p>Segundo.</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no dito centro, así como o equipamento adecuado.</p>
    <p>Terceiro.</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto.</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 4 de marzo de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

