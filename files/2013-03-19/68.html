---
date: '2013-03-19'
id: G1438-270213-0005
page: 8402
number: 55
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO de aceptación da ampliación de delegacións de competencias tributarias
  do Concello de Mazaricos.
range: Anuncio
url: >-
  https://www.xunta.gal/dog/Publicados/2013/20130319/AnuncioG1438-270213-0005_gl.html
---
<p>O Pleno desta Corporación, na sesión ordinaria do 27 de xullo de 2012, adoptou, entre outros, o seguinte acordo:</p>
    <p>«38. Aceptar a ampliación das delegacións de competencias tributarias do Concello de Mazaricos en materia de xestión, inspección e recadación da taxa polo aproveitamento especial do dominio público local.</p>
    <p>Aceptar a ampliación das competencias delegadas en materia tributaria acordada polo Concello de Mazaricos en relación coa seguinte materia:</p>
    <p>• Xestión, inspección e recadación voluntaria e executiva da taxa por aproveitamento especial do dominio público local a favor de empresas explotadoras de servizos de subministracións e interese xeral. A xestión obxecto de delegación afectará tanto o suposto xeral do artigo 24 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo, baseado no 1,5 % dos ingresos brutos obtidos no termo municipal, como ao suposto especial da telefonía móbil.</p>
    <p>O exercicio das competencias delegadas obxecto de aceptación levarase a cabo nos termos establecidos nas bases para a prestación dos servizos tributarios aos concellos da provincia e terá efectos desde o día en que se publique este acordo no Boletín Oficial da provincia conforme o establecido no artigo 7 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo».</p>
    <p>O que se fai público para xeral coñecemento.</p>
    <p>A Coruña, 15 de febreiro de 2013</p>
    <footer><p> María Padín Fernández José Luis Almau Supervía<br> O presidente/PDFR 5.8.2011/ Secretario da Deputación<br> A vicepresidenta Provincial da Coruña</p></footer>

