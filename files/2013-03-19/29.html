---
date: '2013-03-19'
id: G2348-260213-0003
page: 8331
number: 55
agency: Xulgado do Social número 5 da Coruña
section: V. Administración de xustiza.
title: EDICTO (PO 786/2012).
range: Edicto
url: >-
  https://www.xunta.gal/dog/Publicados/2013/20130319/AnuncioG2348-260213-0003_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento ordinario 786/2012 deste xulgado do social, seguido por instancia de Santiago Brandon Mejuto e Lorena Pérez Vieites contra a empresa Rehabilitaciones Hércules, S.A., sobre reclamación de cantidade, se ditou a seguinte sentenza:</p>
    <p>Que debo estimar e estimo a demanda que en materia de cantidade foi interposta por Lorena Pérez Vieites e Santiago Brandon Mejuto contra a entidade Rehabilitaciones Hércules, S.A., e a súa Administración concursal e, en consecuencia, debo condenar e condeno a Rehabilitaciones Hércules, S.A. a que lle aboe aos demandantes as seguintes cantidades:</p>
    <p>– A Lorena Pérez Vieites a cantidade de 10.661,78 € brutos, 8.899,46 € líquidos, polos salarios devindicados nos meses de decembro de 2011 (paga extra) e abril de 2012, a liquidación da relación laboral e falta de aviso previo, incrementadas no xuro do 10 % por mora e aplicable aos conceptos salariais, e a cantidade de 2.287,81 € como indemnización por despedimento obxectivo non aboada.</p>
    <p>– A Santiago Brandon Mejuto a cantidade de 5.347,58 € brutos, 4.594,84 € líquidos, polos salarios devindicados nos meses de decembro de 2011 (paga extra) e abril de 2012, a liquidación da relación laboral e falta de aviso previo, incrementadas no xuro do 10 % por mora e aplicable aos conceptos salariais, e a cantidade de 4.080,08 €, como indemnización por despedimento obxectivo non aboada.</p>
    <p>Con intervención do Fondo de Garantía Salarial.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtaselle ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, co número 47570000, código 36 e número de expediente, acreditándoo mediante a presentación do xustificante de ingreso no período comprendido ata a formalización do recurso, así como, no caso de ser condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, o pronuncio, mando e asino.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que lle sirva de notificación á empresa Rehabilitaciones Hércules, S.A., en ignorado paradoiro, expido e asino o presente edicto.</p>
    <p>A Coruña, 22 de febreiro de 2013</p>
    <footer><p>A secretaria xudicial</p></footer>

