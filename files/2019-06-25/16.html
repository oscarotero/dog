---
date: '2019-06-25'
id: G2199-040619-0002
page: 30143
number: 119
agency: Xulgado de Primeira Instancia e Instrución número 1 da Estrada
section: V. Administración de xustiza.
title: EDICTO (F02 32/2019).
range: Edicto
url: >-
  https://www.xunta.gal/dog/Publicados/2019/20190625/AnuncioG2199-040619-0002_gl.html
---
<p>Eu, Demetrio Mato Bartolomé, letrado da Administración de xustiza do Xulgado de Primeira Instancia e Instrución número 1 da Estrada, dou fe e testemuño de que nos autos de familia, garda, custodia e alimentos de filla menor no matrimonio c. 32/2019 consta Sentenza 55/2019 cuxo encabezamento e resolución se pasa a transcribir a seguir:</p>
    <p>«Vistos por min, Ricardo Antonio López Fernández, maxistrado do Xulgado de Primeira Instancia e Instrución número 1, Xulgado de Violencia sobre a Muller da Estrada e o seu partido xudicial, os presentes autos nº 32/2019 de garda, custodia e alimentos, seguidos a raíz da demanda presentada pola procuradora dos tribunais Sra. Marín Couceiro, en nome e representación de Yelitza Carolina Mogollón Araña, quen intervén asistida polo letrado Sr. Parada Caramés, contra José Giovanny Álvarez, declarado en rebeldía procesual.</p>
    <p>Intervén, en nome do Ministerio Fiscal, Servando Caíño Dasilva.</p>
    <p>Parte dispositiva:</p>
    <p>Debo admitir e admito a demanda presentada pola procuradora dos tribunais Sra. Marín Couceiro, en nome e representación de Yelitza Carolina Mogollón Araña contra José Giovanny Álvarez, declarado en rebeldía procesual, e acordo:</p>
    <p>Primeiro. Atribuírlle a garda e custodia da menor, Giovanna Antonella Álvarez Mogollón, á súa nai, Yelitza Carolina Mogollón Araña, correspondendo a titularidade e o exercicio conxunto da patria potestade a ambos os dous proxenitores.</p>
    <p>Segundo. A fixación dunha pensión de alimentos de 250 euros, cantidade que deberá aboar José Giovanny Álvarez, a favor da súa filla, e que deberá ingresar na conta que designe a nai, dentro dos cinco primeiros días de cada mes. Esta cantidade será pagadoira por mensualidades anticipadas e actualizable cada 1 de xaneiro conforme a variación anual que experimente o índice xeral anual de prezos de consumo ou equivalente. Igualmente, cada proxenitor satisfará por metade os gastos extraordinarios que exixa o coidado e a educación de Giovanna, en particular os de asistencia sanitaria.</p>
    <p>Terceiro. Prescindir do establecemento dun réxime de comunicación e estancia do pai, José Giovanny Álvarez, coa súa filla, Giovanna.</p>
    <p>Non se fai especial pronunciamento en canto ás custas.</p>
    <p>Notifíqueselles esta sentenza ás partes, facéndolles saber que contra ela cabe recurso de apelación ante a Audiencia Provincial de Pontevedra, que poderán presentar por escrito ante este xulgado no prazo de 20 días contados desde o seguinte ao da súa notificación. Para a interposición do recurso deberá acreditarse, no momento de prepararse o recurso, a consignación do depósito e demais requisitos legalmente exixidos na conta de consignacións e depósitos deste xulgado baixo o apercibimento de non admitir a trámite o recurso.</p>
    <p>Líbrese e únase certificación desta resolución ás actuacións, con inclusión do orixinal no libro de sentenzas.</p>
    <p>Así o pronuncio, mando e asino».</p>
    <p>O anteriormente transcrito concorda ben e fielmente co seu orixinal, ao cal me remito e expido o presente edicto.</p>
    <p>Estrada, 31 de maio de 2019</p>
    <footer><p>O letrado da Administración de xustiza</p></footer>

