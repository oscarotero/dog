---
date: '2021-12-21'
id: G0597-141221-0008
page: 63123
number: 243
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 13 de decembro de 2021 pola que se amplía o prazo de realización
  do cuarto exercicio do proceso selectivo para o ingreso no corpo superior da
  Administración xeral da Comunidade Autónoma de Galicia, subgrupo A1, escala
  superior de estatísticos/as.
range: Resolución
url: >-
  https://www.xunta.gal/dog/Publicados/2021/20211221/AnuncioG0597-141221-0008_gl.html
---
<p>A Orde do 22 de abril de 2019 (DOG núm. 80, do 26 de abril) pola que se convoca o proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de estatísticos/as, dispón na base II.1.4 que o prazo máximo para a realización do cuarto exercicio será de 40 días hábiles contados desde a realización do exercicio anterior.</p>
    <p>O terceiro exercicio da fase de oposición correspondente ao proceso selectivo que se cita foi realizado o día 15 de novembro de 2021.</p>
    <p>Diversas cuestións de carácter organizativo impiden o cumprimento do prazo a que se fai referencia no parágrafo primeiro, polo que, consonte a proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do cuarto exercicio do proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de estatísticos/as, en vinte dias hábiles.</p>
    <p>Contra este acordo de ampliación de prazo non cabe recurso, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 13 de decembro de 2021</p>
    <footer><p>O conselleiro de Facenda e Administración Pública<br>P.D. (Orde do 8 de xaneiro de 2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

