---
date: '2021-06-23'
id: G0003-110621-0002
page: 31688
number: 118
agency: Servizo Galego de Saúde
section: IV. Oposicións e concursos.
title: >-
  ANUNCIO do 9 de xuño de 2021, da Xerencia da Área Sanitaria de Pontevedra e O
  Salnés, polo que se convoca o procedemento de mobilidade interna voluntaria
  para persoal estatutario fixo de diversas categorías no Complexo Hospitalario
  Universitario de Pontevedra.
range: Anuncio
url: >-
  https://www.xunta.gal/dog/Publicados/2021/20210623/AnuncioG0003-110621-0002_gl.html
---
<p>De conformidade co establecido na disposición adicional quinta do Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e con base nos criterios reitores para mobilidade interna no ámbito de atención especializada, aprobados na Mesa Sectorial de negociación do Servizo Galego de Saúde o 23 de decembro de 2009 (modificados mediante o Acordo do 31 de xaneiro de 2014), unha vez negociadas coa Xunta de Persoal de Pontevedra as bases da convocatoria do procedemento de mobilidade interna voluntaria de persoal estatutario fixo das categorías de persoal sanitario grao/diplomado, sanitario de formación profesional e de xestión e servizos no Complexo Hospitalario Universitario de Pontevedra, corresponde á Xerencia da Área Sanitaria de Pontevedra e O Salnés convocar este procedemento de mobilidade interna voluntaria. </p>
    <p>En uso das atribucións conferidas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG núm. 204, do 25 de outubro), o xerente da Área Sanitaria de Pontevedra e O Salnés</p>
    <h2>RESOLVE:</h2>
    <p>Primeiro. Anunciar a convocatoria do procedemento de mobilidade interna voluntaria do persoal estatuario fixo, das categorías de persoal sanitario grao/diplomado, sanitario de formación profesional e de xestión e servizos no Complexo Hospitalario Universitario de Pontevedra. </p>
    <p>Segundo. As solicitudes para participar nesta convocatoria presentaranse, preferentemente, no Rexistro de Entrada do Complexo Hospitalario Universitario de Pontevedra, sito no Hospital Provincial de Pontevedra, na rúa Loureiro Crespo, 2, de Pontevedra, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, e demais lugares previstos no artigo 10 do Decreto 191/2011, do 22 de setembro, de organización e funcionamento dos rexistros da Administración xeral e das entidades públicas instrumentais da Comunidade Autónoma de Galicia, no prazo de vinte (20) días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Terceiro. Os postos ofertados e as bases íntegras da convocatoria estarán expostos nos taboleiros de anuncios da Dirección e na intranet da Área Sanitaria de Pontevedra e O Salnés.</p>
    <p>Pontevedra, 9 de xuño de 2021</p>
    <footer><p>José Ramón Gómez Fernández<br>Xerente da Área Sanitaria de Pontevedra e O Salnés</p></footer>

