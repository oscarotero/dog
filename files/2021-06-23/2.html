---
date: '2021-06-23'
id: G0599-160621-0002
page: 31529
number: 118
agency: Consellería de Emprego e Igualdade
section: II. Autoridades e persoal. b) Nomeamentos.
title: >-
  ORDE do 3 de xuño de 2021 pola que se procede ao cesamento e nomeamento de
  membros do Consello da Economía Social de Galicia.
range: Orde
url: >-
  https://www.xunta.gal/dog/Publicados/2021/20210623/AnuncioG0599-160621-0002_gl.html
---
<p>A Lei 6/2016, do 4 de maio, da economía social de Galicia, regula, no seu artigo 11, a composición e o réxime de elección das persoas que integran o Consello da Economía Social de Galicia e, no artigo 12, o seu nomeamento e cesamento, duración do mandato e substitucións.</p>
    <p>A composición do Consello da Economía Social de Galicia foi publicada no Diario Oficial de Galicia número 37, do 21 de febreiro de 2019. Esta composición foi modificada pola Orde do 7 de novembro de 2019 e polas ordes do 2 de marzo de 2020 e do 16 de novembro de 2020 polas que se procede ao cesamento e nomeamento de membros do Consello da Economía Social de Galicia.</p>
    <p>Os cambios de adscrición producidos na consellería competente en materia de economía social e na dirección xeral competente en materia de economía social fan necesario substituír a persoa representante da dita consellería e a persoa titular da Secretaría do Consello da Economía Social de Galicia.</p>
    <p>En consecuencia, en virtude das facultades que me confiren o artigo 38 da Lei 1/1983, do 22 de febreiro, reguladora da Xunta de Galicia e da súa Presidencia, e o artigo 12 da Lei 6/2016, do 4 de maio, da economía social de Galicia,</p>
    <h2>RESOLVO:</h2>
    <p>Primeiro</p>
    <p>Que cesen Alba Paz Boubeta como vogal titular en representación da consellería competente en materia de economía social e José Luis Trincado Álvarez como secretario do Consello da Economía Social de Galicia.</p>
    <p>Segundo</p>
    <p>Nomear a Susana Touza Figueiras, na súa condición de subdirectora xeral de Economía Social, como vogal titular en representación da consellería competente en materia de economía social e a Modesto Rivas Fidalgo, na súa condición de xefe do Servizo de Promoción da Economía Social, como secretario do Consello da Economía Social de Galicia.</p>
    <p>Contra esta orde poderase interpoñer, potestativamente, recurso de reposición, ante a conselleira de Emprego e Igualdade, no prazo dun mes contado desde o día seguinte ao da súa publicación, de conformidade co establecido no artigo 123 da Lei 39/2015, do 1 de outubro, do procedemento administrativo común das administracións públicas, ou interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses, contados desde o día seguinte ao da súa publicación, de conformidade co establecido no artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 3 de xuño de 2021</p>
    <footer><p>Mª Jesús Lorenzana Somoza<br>Conselleira de Emprego e Igualdade</p></footer>

