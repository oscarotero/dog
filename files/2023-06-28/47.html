---
date: '2023-06-28'
id: L235-070623-0001
page: 40386
number: 122
agency: Concello de Nigrán
section: VI. Anuncios. b) Administración local.
title: >-
  ANUNCIO da aprobación inicial da modificación do estudo de detalle da rúa
  Otero Pedraio.
range: Anuncio
url: >-
  https://www.xunta.gal/dog/Publicados/2023/20230628/AnuncioL235-070623-0001_gl.html
---
<p>Mediante a Resolución da Alcaldía, do 9 de maio de 2023, aprobouse inicialmente a modificación do estudo de detalle da rúa Otero Pedraio, concello de Nigrán, nos termos propostos no documento asinado polo técnico redactor o 27 de febreiro de 2023 (CSV C1QK5YCG4YWQOE8J).</p>
    <p>En cumprimento do artigo 80 da Lei 2/2016, do 10 de febreiro, do solo de Galicia, e do artigo 194 do seu regulamento (Decreto 143/2016), o expediente sométese a información pública polo prazo dun mes, contado desde o día seguinte ao da última publicación deste anuncio no <em>Diario Oficial de Galicia</em> e nun dos xornais de maior difusión na provincia, para que as persoas interesadas poidan consultalo e formular, de ser o caso, as alegacións que consideren oportunas.</p>
    <p>O citado proxecto pódese consultar presencialmente nas dependencias municipais, en horario laborable, de luns a venres, ou de xeito telemático a través da sede electrónica do Concello de Nigrán (sede.nigran.org, sección Normativa municipal, subsección Normas en tramitación).</p>
    <p>Igualmente, para os efectos do establecido no artigo 47.1 da Lei 2/2016, do 10 de febreiro, do solo de Galicia, faise público que na referida Resolución da Alcaldía do 9 de maio de 2023 se acorda a suspensión do procedemento de outorgamento de licenzas no citado ámbito.</p>
    <p>Nigrán, 10 de maio de 2023</p>
    <footer><p>Juan Antonio González Pérez<br>Alcalde</p></footer>

