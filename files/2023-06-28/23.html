---
date: '2023-06-28'
id: V0653-140623-0011
page: 40346
number: 122
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 9 de xuño de 2023, da Dirección Xeral de Planificación Enerxética e
  Recursos Naturais, polo que se publica a parte dispositiva da Sentenza
  269/2020, do Tribunal Superior de Xustiza de Galicia, en relación co proxecto
  sectorial de incidencia supramunicipal do parque eólico de Sasdónigas fase II.
range: Anuncio
url: >-
  https://www.xunta.gal/dog/Publicados/2023/20230628/AnuncioV0653-140623-0011_gl.html
---
<p>No <em>Diario Oficial de Galicia</em> núm. 24, do 4 de febreiro de 2019, mediante a Resolución do 3 de xaneiro de 2019, da Dirección Xeral de Enerxía e Minas, fíxose público o Acordo do Consello da Xunta de Galicia, do 20 de decembro de 2018, polo que se aproba definitivamente o proxecto do parque eólico Sasdónigas fase II como proxecto sectorial de incidencia supramunicipal, así como as disposicións normativas contidas no mencionado proxecto (expediente LU-11/125- EOL).</p>
    <p>En cumprimento do Auto do 5 de abril de 2023, da Sección 3 da Sala do Contencioso-Administrativo do Tribunal Superior de Xustiza de Galicia, procedemento EJD execución definitiva 7027/2023, relativo ao procedemento ordinario 7135/2019, reprodúcese a seguir a parte dispositiva da Sentenza núm. 269/2020, do 17 de novembro de 2020, que ten o carácter de firme:</p>
    <p>«Que se estima o recurso contencioso-administrativo núm. 7135/2019, interposto pola representación procesual de Ramón Maseda Otero e outras 9 máis, contra a Resolución do 3 de xaneiro de 2019, da Dirección Xeral de Enerxía e Minas, pola que se fai público o Acordo do Consello da Xunta de Galicia, do 22 de novembro de 2018, polo que se aproba definitivamente o proxecto do parque eólico Sasdónigas fase II como proxecto sectorial de incidencia supramunicipal, así como as disposicións normativas contidas no mencionado proxecto, publicado no <em>Diario Oficial de Galicia</em> núm. 24, páx. 7240 e ss, o luns 4 de febreiro de 2019, e declaro a nulidade da resolución impugnada, con imposición de custas conforme o F.X. 8º desta resolución xurisdicional».</p>
    <p>O que se publica para o xeral coñecemento.</p>
    <p>Santiago de Compostela, 9 de xuño de 2023</p>
    <footer><p>Pablo Fernández Vila<br>Director xeral de Planificación Enerxética e Recursos Naturais</p></footer>

