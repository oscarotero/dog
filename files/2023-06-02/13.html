---
date: '2023-06-02'
id: G0655-290523-0003
page: 33957
number: 104
agency: 'Consellería de Cultura, Educación, Formación Profesional e Universidades'
section: IV. Oposicións e concursos.
title: >-
  RESOLUCIÓN do 29 de maio de 2023, da Dirección Xeral de Centros e Recursos
  Humanos, pola que se publica o anuncio da convocatoria de concurso público de
  méritos para cubrir postos de dirección dos centros de formación e recursos e
  asesorías do Centro Autonómico de Formación e Innovación e dos centros de
  formación e recursos.
range: Resolución
url: >-
  https://www.xunta.gal/dog/Publicados/2023/20230602/AnuncioG0655-290523-0003_gl.html
---
<p>De acordo co previsto no artigo 10.3 do Decreto 74/2011, do 14 de abril, polo que se regula a formación permanente do profesorado que imparte ensinanzas establecidas na Lei orgánica de educación (LOE) en centros públicos sostidos con fondos públicos na Comunidade Autónoma de Galicia, a Dirección Xeral de Centros e Recursos Humanos resolve anunciar:</p>
    <p>Primeiro. Que na páxina web da Consellería de Cultura, Educación Formación Profesional e Universidades (http://www.edu.xunta.gal/portal/) estará dispoñible a convocatoria de concurso público de méritos para cubrir postos de dirección dos centros de formación e recursos e asesorías no Centro Autonómico de Formación e Innovación e nos centros de formación e recursos.</p>
    <p>Segundo. Que o prazo de presentación de solicitudes será de dez (10) días hábiles a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Terceiro. Que as persoas que desexen participar no concurso deberán cubrir a solicitude a través do formulario normalizado PR004A, dispoñible na sede electrónica da Xunta de Galicia, https://sede.xunta.gal, e presentala, xunto coa documentación a que fai referencia o artigo 5 da orde de convocatoria.</p>
    <p>Santiago de Compostela, 29 de maio de 2023</p>
    <footer><p>Jesús Manuel Álvarez Bértolo<br>Director xeral de Centros e Recursos Humanos</p></footer>

