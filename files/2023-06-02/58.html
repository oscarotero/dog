---
date: '2023-06-02'
id: C3K1-240523-0003
page: 34171
number: 104
agency: Consellería de Sanidade
section: VI. Anuncios. a) Administración autonómica.
title: >-
  RESOLUCIÓN do 23 de maio de 2023, da Secretaría Xeral Técnica da Consellería
  de Sanidade, pola que se emprazan as partes interesadas no recurso
  contencioso-administrativo interposto polo Consello Galego de Colexios Médicos
  de Galicia fronte á resolución presunta (por silencio administrativo) da
  Consellería de Sanidade/Xerencia do Servizo Galego de Saúde, desestimatoria da
  reclamación presentada polo Consello de Colexios Médicos de Galicia o 29 de
  decembro de 2022, en que se solicitaba a retirada do programa XIDE (Xestión
  integral da demanda en equipo).
range: Resolución
url: >-
  https://www.xunta.gal/dog/Publicados/2023/20230602/AnuncioC3K1-240523-0003_gl.html
---
<p>A Consellería de Sanidade e o Servizo Galego de Saúde recibiron da Sala do Contencioso-Administrativo do Tribunal Superior de Xustiza de Galicia un decreto polo que se admite a trámite o recurso contencioso-administrativo presentado polo Consello Galego de Colexios Médicos de Galicia fronte á resolución presunta (por silencio administrativo) da Consellería de Sanidade/Xerencia do Servizo Galego de Saúde, desestimatoria da reclamación presentada polo Consello de Colexios Médicos de Galicia o 29 de decembro de 2022, en que se solicitaba a retirada do programa XIDE (Xestión integral da demanda en equipo) (P.O. 7092/2023).</p>
    <p>En consecuencia, esta secretaría xeral técnica acordou, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido tribunal, o que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos, no prazo de 9 (nove) días contado desde o seguinte ao da publicación da presente resolución no <em>Diario Oficial de Galicia</em>.</p>
    <p>Santiago de Compostela, 23 de maio de 2023</p>
    <footer><p>Alberto Fuentes Losada<br>Secretario xeral técnico da Consellería de Sanidade</p></footer>

