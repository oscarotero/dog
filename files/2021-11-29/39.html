---
date: '2021-11-29'
id: L238-241121-0001
page: 58413
number: 229
agency: Concello de Pontevedra
section: VI. Anuncios. b) Administración local.
title: >-
  ANUNCIO referente á convocatoria para prover varias prazas vacantes no corpo
  da Policía Local.
range: Anuncio
url: >-
  https://www.xunta.gal/dog/Publicados/2021/20211129/AnuncioL238-241121-0001_gl.html
---
<p>No <em>Boletín Oficial</em> da provincia de Pontevedra (BOP) número 224, do venres 19 de novembro de 2021, publicáronse as bases xerais e específicas que rexen a convocatoria para o acceso a diversas prazas vacantes no corpo da Policía Local da OEP 2021.</p>
    <p>A concelleira delegada do Servizo de Persoal e Cultura convocou, mediante Resolución do 4 de novembro de 2021, os procesos selectivos para a cobertura de diversas prazas vacantes no corpo da Policía Local do Concello de Pontevedra, incluídas na oferta de emprego público do ano 2021, que a seguir se sinalan:</p>
    <p>– Segundo o artigo 76 do Real decreto lexislativo 5/2015, polo que se aproba o texto refundido da Lei do Estatuto básico do empregado público, grupo A, subgrupo A2. Clasificación: escala de Administración especial, subescala de servizos especiais, clase policía local. Número de vacantes: 1. Denominación: inspector/a. O sistema de selección será o de promoción interna.</p>
    <p>– Segundo o artigo 76 do Real decreto lexislativo 5/2015, polo que se aproba o texto refundido da Lei do Estatuto básico do empregado público, grupo C, subgrupo C1. Clasificación: escala de Administración especial, subescala de servizos especiais, clase policía local. Número de vacantes: 1. Denominación: oficial. O sistema de selección será o de mobilidade horizontal. </p>
    <p>O prazo de presentación de instancias será de vinte días naturais contados a partir do día seguinte ao da publicación do presente anuncio no <em>Boletín Oficial del Estado</em> (BOE), os sucesivos anuncios publicaranse no <em>Boletín Oficial</em> da provincia de Pontevedra e no taboleiro de edictos da corporación nos termos establecidos nas bases.</p>
    <p>Pontevedra, 19 de novembro de 2021</p>
    <footer><p>O alcalde<br>P.D. (Acordo do 5.2.2021)<br>José Manuel González Abal<br>Director xeral de Recursos Humanos</p></footer>

