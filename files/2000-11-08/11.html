---
date: '2000-11-08'
id: 136B6
page: 15
number: 216
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 31 de outubro de 2000, da Dirección Xeral da Función Pública,
  pola que se fan públicas as listas reguladas no Decreto 23/2000, do 26 de
  xaneiro, para a cobertura con carácter temporal de postos de traballo do corpo
  facultativo superior da Xunta de Galicia (grupo A), escala de veterinarios,
  pertencentes á Consellería de Sanidade e Servicios Sociais, lista B, de
  conformidade coas resolucións do 23 de xuño e 20 de setembro de 2000.
range: Resolución
url: 'https://www.xunta.gal/dog/Publicados/2000/20001108/Anuncio136B6_gl.html'
---
<p>Publicadas as resolucións do 23 de xuño e 20 de setembro de 2000 (DOG nº 129 e 187, do 4 de xullo e 26 de setembro), relativas á publicación das listas reguladas no Decreto 23/2000, do 26 de xaneiro, para a cobertura con carácter temporal de postos de traballo do corpo facultativo superior da Xunta de Galicia (grupo A), escala de veterinarios, pertencentes á Consellería de Sanidade e Servicios Sociais, lista B; e unha vez rematados os prazos previstos nos correspondentes puntos das ditas resolucións, constatada a existencia dalgúns erros materiais nas listas publicadas por parte da Comisión Permanente de Selección de Persoal para a cobertura de postos de traballo reservados a funcionarios na correspondente sesión, unha vez elevada a oportuna proposta, esta dirección xeral</p>
<p>RESOLVE:</p>
<p>Primeiro.-Facer públicas, unha vez corrixidos os erros materiais constatados, as listas para a cobertura con carácter temporal para o nomeamento de persoal interino de postos de traballo reservados a funcionarios correspondentes ó corpo facultativo superior da Xunta de Galicia (grupo A), escala de veterinarios, pertencentes á Consellería de Sanidade e Servicios Sociais (lista B), da forma que a continuación se indica:</p>
<p>Anexo I: figuran os solicitantes incluídos nas listas.</p>
<p>Anexo II: figuran os solicitantes excluídos das listas.</p>
<p>Segundo.-Os citados anexos atópanse expostos nos taboleiros de anuncios da Consellería da Presidencia e Administración Pública e nos das súas delegacións</p>
<p>provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Terceiro.-As listas entrarán en vigor a partir do día seguinte ó da publicación desta resolución no Diario Oficial de Galicia.</p>
<p>Para os efectos de información o teléfono de contacto é o 902 12 00 12 das 9 ás 19 horas de luns a venres e das 9 ás 14 horas os sábados.</p>
<p>Cuarto.-Contra esta resolución poderán os interesados interpoñer recurso de alzada perante o conselleiro da Presidencia e Administración Pública, no prazo dun mes a partir da publicación desta resolución no Diario Oficial de Galicia.</p>
<p>Santiago de Compostela, 31 de outubro de 2000.</p>
<p>Joaquín López-Rúa Soler</p>
<p>Director xeral da Función Pública</p>

