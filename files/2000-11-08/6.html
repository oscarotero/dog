---
date: '2000-11-08'
id: 1369E
page: 15
number: 216
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 19 de outubro de 2000 pola que se conceden axudas a alumnos e
  profesores de centros públicos docentes da Comunidade Autónoma de Galicia
  sostidos con fondos públicos, que participen en estadías e intercambios con
  centros educativos doutros países para favorece-la aprendizaxe activa de
  linguas e para realizar estadías en empresas.
range: Orde
url: 'https://www.xunta.gal/dog/Publicados/2000/20001108/Anuncio1369E_gl.html'
---
<p>Por orde da Consellería de Educación e Ordenación Universitaria do 10 de marzo de 2000, convocáronse axudas para alumnos e profesores de centros públicos docentes da Comunidade Autónoma de Galicia sostidos con fondos públicos, que participen en estadías e intercambios con centros educativos doutros países para favorece-la aprendizaxe activa de linguas e para realizar estadías en empresas.</p>
<p>Vista a proposta da comisión de selección prevista no artigo sétimo da citada orde,</p>
<p>RESOLVO:</p>
<p>Primeiro.-Conceder con cargo ó concepto orzamentario 07.04.322T.480.0 da Dirección Xeral de Ordenación Educativa e Formación Profesional, as axudas que se relacionan no anexo I, que se presentaron no cuarto prazo establecido (do 2 de xuño ó 15 de setembro de 2000, punto quinto.1 do DOG do 20 de marzo) por valor de 4.510.000 pesetas.</p>
<p>Segundo.-Indicar no anexo II as renuncias.</p>
<p>Terceiro.-De acordo co artigo noveno da orde de convocatoria, as axudas serán aboadas da seguinte forma:</p>
<p>Para as axudas que non superen o importe de 1.000.000 de pesetas, no momento da concesión poderá acordarse un anticipo de pagamento de ata un 80%, logo de aceptación da subvención. O 20% restante librarase unha vez rematada a actividade e logo da súa completa xustificación económica por parte do centro e entrega da memoria de actividades, achegando certificación respecto da percepción ou non doutras axudas e subvencións para a mesma finalidade, para efectos do disposto no artigo 78.3º da Lei 11/1992, do 7 de outubro, de réxime financeiro e orzamentario de Galicia. Nas axudas que superen esta cantidade, o pagamento realizarase integramente unha vez rematada e xustificada a actividade.</p>
<p>Cuarto.-De acordo coa normativa vixente, os beneficiarios quedarán obrigados a:</p>
<p>1. Acepta-la axuda concedida. Neste sentido, se no prazo de quince días, contados a partir da recepción da comunicación pola que se notifica a concesión da axuda, o centro beneficiario non a acepta, entenderase que renuncia á súa percepción.</p>
<p>2. Facilita-la información requirida e someterse ás accións de comprobación ou control financeiro que poidan efectua-la Consellería de Educación e Ordenación Universitaria e os organismos competentes.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>3.1. Memoria.</p>
<p>Os centros beneficiarios enviarán unha memoria das actividades realizadas, que inclúe:</p>
<p>a) Resumo do desenvolvemento da actividade realizada.</p>
<p>b) Obxectivos conseguidos.</p>
<p>c) Procedemento de avaliación utilizado, resultados obtidos e difusión que se realizou deles.</p>
<p>A memoria irá xunto cunha certificación do director do centro no que se faga consta-lo nome e número de DNI do profesor responsable do proxecto e dos profesores que o acompañaron na viaxe. Igualmente, engadirase unha certificación de ter ou non ter subvención ou axuda para a mesma finalidade procedente de calquera outra Administración ou ente público.</p>
<p>3.2. Xustificación de gastos efectuados.</p>
<p>Os centros educativos enviarán unha certificación do Consello Escolar do centro aprobatoria do gasto, xuntando unha relación detallada dos gastos efectuados.</p>
<p>Quinto.-Contra esta resolución os interesados poderán interpoñer recurso potestativo de reposición ante o conselleiro de Educación no prazo dun mes, contado a partir do día seguinte ó da súa publicación no DOG, segundo o disposto na Lei 4/1999 (BOE do 14 de xaneiro), ou ben directamente o recurso contencioso-administrativo, no prazo de dous meses, ante o Tribunal Superior de Xustiza de Galicia.</p>
<p>Disposicións derradeiras</p>
<p>Primeira.-Autorízase a Dirección Xeral de Ordenación Educativa e Formación Profesional para dictar cantas disposicións sexan precisas para o desenvolvemento correcto desta orde.</p>
<p>Segunda.-Esta resolución entrará en vigor o día seguinte ó da súa publicación no DOG.</p>
<p>Santiago de Compostela, 19 de outubro de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<p>Centros seleccionados</p>
<table><tbody><tr><td></td></tr>
<tr><td>Tipo de acción</td><td>Centro escolar</td><td>Localidade</td><td>Axuda concedida</td><td>País de destino</td></tr>
<tr><td></td></tr>
</tbody></table>
<table><tbody><tr><td>Visita preparatoria</td><td>IES Xelmírez 1</td><td>Santiago de Compostela</td><td>126.000</td><td>Italia</td></tr>
<tr><td></td></tr>
<tr><td>Estadía formativa de profesor</td><td>IES de San Xillao</td><td>Lugo</td><td>115.000</td><td>Francia</td></tr>
<tr><td></td></tr>
<tr><td>Visita preparatoria</td><td>IES de Teis</td><td>Vigo</td><td>126.000</td><td>Bélxica</td></tr>
<tr><td></td></tr>
<tr><td>Prácticas alumnos</td><td>IES Isidro Parga Pondal</td><td>Carballo</td><td>990.000</td><td>Irlanda</td></tr>
<tr><td></td></tr>
<tr><td>Visita de estudios</td><td>CEIP Coirón</td><td>Dena</td><td>126.000</td><td>Italia</td></tr>
<tr><td></td></tr>
<tr><td>Visita de estudios</td><td>CEIP Esteiro</td><td>Ferrol</td><td>126.000</td><td>Italia</td></tr>
<tr><td></td></tr>
<tr><td>Visita preparatoria</td><td>Colexio S. Francisco Javier</td><td>Santiago de Compostela</td><td>126.000</td><td>Alemaña</td></tr>
<tr><td></td></tr>
<tr><td>Visita preparatoria</td><td>IES de Vilamarín</td><td>Ourense</td><td>126.000</td><td>Inglaterra</td></tr>
<tr><td></td></tr>
<tr><td>Visita de estudio</td><td>CEIP Raíña Fabiola</td><td>Santiago de Compostela</td><td>126.000</td><td>Austria</td></tr>
<tr><td></td></tr>
<tr><td>Visita preparatoria</td><td>IES Rosalía Castro</td><td>Santiago de Compostela</td><td>126.000</td><td>Alemaña</td></tr>
<tr><td></td></tr>
<tr><td>Visita preparatoria</td><td>CEIP Bretoña</td><td>Bretoña</td><td>126.000</td><td>Italia</td></tr>
<tr><td></td></tr>
<tr><td>Visita preparatoria</td><td>IES de Ames</td><td>Ames</td><td>126.000</td><td>Alemaña</td></tr>
<tr><td></td></tr>
<tr><td>Visita preparatoria</td><td>IES nº 1 de Ordes</td><td>Ordes</td><td>126.000</td><td>Francia</td></tr>
<tr><td></td></tr>
<tr><td>Intercambio</td><td>IES Luís Seoane</td><td>Pontevedra</td><td>1.905.000</td><td>Alemaña</td></tr>
<tr><td></td></tr>
<tr><td>Visita de estudios</td><td>CEIP Isaac Díaz Pardo</td><td>A Coruña</td><td>40.000</td><td>Portugal</td></tr>
<tr><td></td></tr>
<tr><td>Visita preparatoria</td><td>Colexio La Salle</td><td>Ferrol</td><td>100.000</td><td>Francia</td></tr>
<tr><td></td></tr></tbody></table>
<p>ANEXO II</p>
<p>Renuncias</p>
<table><tbody><tr><td></td></tr>
<tr><td>Tipo de acción</td><td>Centro escolar</td><td>Localidade</td></tr>
<tr><td></td></tr>
</tbody></table>
<table><tbody><tr><td>Visita preparatoria</td><td>IES Porta de Auga</td><td>Ribadeo</td></tr>
<tr><td></td></tr>
<tr><td>Prácticas alumnos</td><td>IES Porta de Auga</td><td>Ribadeo</td></tr>
<tr><td></td></tr></tbody></table>

