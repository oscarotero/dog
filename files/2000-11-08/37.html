---
date: '2000-11-08'
id: '13722'
page: 15
number: 216
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 25 de setembro de 2000, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte integrado por catro parcelas e denominado O
  Carqueixal-1, O Carqueixal-2, O Chao da Moa e Campo de Fútbol, a favor dos
  veciños da parroquia de San Breixo de Seixalbo, no concello de Ourense.
range: Resolución
url: 'https://www.xunta.gal/dog/Publicados/2000/20001108/Anuncio13722_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o dezanove de setembro de dous mil, adopta-lo seguinte acordo:</p>
<p>Visto o expediente de clasificación do monte como veciñal en man común integrado por catro parcelas</p>
<p>e denominado O Carqueixal-1, O Carqueixal-2, O Chao da Moa e Campo de Fútbol, e a solicitude da asociación de veciños da parroquia de San Breixo de Seixalbo, concello de Ourense.</p>
<p>Resultando que con data 12 de agosto de 1997 tivo entrada no rexistro da Delegación Provincial da Consellería de Agricultura, Gandería e Montes, en Ourense, escrito dirixido ó Xurado Provincial de Montes Veciñais en Man Común, asinado polos veciños da parroquia de San Breixo de Seixalbo, Concello de Ourense, no que se solicita que se declare o monte O Carqueixal-1, O Carqueixal-2, O Chao da Moa e Campo de Fútbol como veciñal en man común.</p>
<p>Resultando que o xurado provincial, en sesión celebrada en data do 4 de novembro de 1997, acordou tomar en consideración o citado escrito e inicia-lo expediente de clasificación do monte desig-</p>
<p>nando instructores del a Manuel Bouzas Costa e a José Manuel Baltar Blanco, que aceptaron tal cargo; que se librou mandamento para a anotación preventiva no Rexistro da Propiedade nº 1 de Ourense; e que se remitiu comunicacións dirixidas ós veciños do lugar de San Breixo Seixalbo, ó presidente da Deputación Provincial de Ourense, ó alcalde do Concello de Ourense, á Delegación Provincial da Consellería de Política Territorial, Obras Públicas e Vivenda, á Xerencia Territorial do Castastro, e ó xefe do Servicio de Montes e Industrias Forestais, publicándose edictos no Diario Oficial de Galicia e no taboleiro de anuncios do Concello de Ourense, durante o prazo dun mes segundo consta en dilixencia estendida ó dorso do edicto polo secretario do citado concello, para que durante o prazo sinalado en edictos os interesados puidesen comparecer ou intervir nel, en defensa dos seus dereitos, e non consta presentada ningunha alegación.</p>
<p>Resultando que a anotación preventiva de iniciación do expediente, se practicou no Rexistro da Propiedade nº 1 de Ourense, como segue:</p>
<p>«Tomo 1778, libro 1035, folios 215, 216, 217, 218, predios 63.186, 63.187, 63.188 e 63.189, anotacións letra A».</p>
<p>Resultando que na reunión do xurado do 30 de setembro de 1998 se adoptou o acordo de nomear instructora a Míriam Areal López en substitución de José Manuel Baltar Blanco nos expedientes de clasificación pendentes.</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común, ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes: 1) que os condominios se unen por vínculos persoais de veciñanza agrupados en parroquias, aldeas, lugares, casaríos ou barrios non constituídos formalmente en entidades muncipais; 2) que polo tanto o número de titulares é variable e indeterminado; 3) que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano; 4) que o patrimonio e a participación é inalleable, imprescritible e inembargable; e 5) que a comunidade é indivisible, non podendo os comuneiros pedi-la actio communi dividumdo.</p>
<p>Considerando que segundo informacións e testemuños resulta que os montes citados son aproveitados e posuídos en réxime de comunidade xermánica polos veciños da parroquia de San Breixo de Seixalbo, no concello de Ourense.</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños da parroquia de San Breixo de Seixalbo están conformes coa clasificación do citado monte como veciñal en man común.</p>
<p>Considerando que a teor do disposto na Lei de montes veciñais en man común, o expediente de clasificación iniciouse por acordo do xurado, por instancia da parroquia de San Breixo de Seixalbo, para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu regulamento, o Decreto 260/1992, do 4 de setembro, así como o establecido na Lei de procedemento administrativo do 26 de novembro de 1992, modificada pola Lei 4/1999.</p>
<p>Visto o Decreto 482/1997, do 26 de decembro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros,</p>
<p>ACORDA:</p>
<p>Primeiro.-Clasifica-lo monte denominado O Carqueixal-1, O Carqueixal-2, O Chao da Moa, e Campo de Fútbol, de 83.728 m aproximadamente en conxunto, de superficie a favor dos veciños da parroquia de San Breixo de Seixalbo, no concello de Ourense, e cos datos que a seguir se relacionan, coma veciñal en man común, en réxime de comunidade xermánica.</p>
<p>Os datos do citado monte son:</p>
<p>Concello: Ourense.</p>
<p>Denominación: monte integrado por catro parcelas denominadas respectivamente: O Carqueixal-1, O Carqueixal-2, O Chao da Moa e Campo de Fútbol.</p>
<p>Comunidade propietaria: veciños da parroquia de San Breixo de Seixalbo.</p>
<p>Superficie total: 83.728 m aproximadamente, en conxunto.</p>
<p>Parcela denominada O Carqueixal-1:</p>
<p>Superficie: 38.735 m aproximadamente.</p>
<p>Estremas:</p>
<p>Norte: Comunal Carqueixal-2, grupo escolar.</p>
<p>Sur: Camiño público das Avesadas.</p>
<p>Leste: instalacións deportivas do Carqueixal.</p>
<p>Oeste: Generoso González Fernández, Arturo Iglesias Rodríguez e herdeiros de Adolfo Zón Mera, e outros.</p>
<p>Parcela denominada O Carqueixal-2:</p>
<p>Superficie: 25.833 m aproximadamente.</p>
<p>Estremas:</p>
<p>Norte: José Fernández García, Amadeo Maseda González e outros.</p>
<p>Sur: aberto grupo escolar e comunal do Carqueixal-1.</p>
<p>Leste: herdeiros de Purificación Diéguez Amoeiro, e outros.</p>
<p>Oeste: Amadeo Maseda, outros e río Barbaña.</p>
<p>Parcela denominada Chao da Moa:</p>
<p>Superficie: 3.176 m aproximadamente.</p>
<p>Estremas:</p>
<p>Norte: herdeiros de Benigno Picouto Rodríguez, Manuel Carrera Pérez, e outros.</p>
<p>Sur: herdeiros de Iriarte Pousa Sequeiros, José Pavón Rivo, e outros.</p>
<p>Leste: herdeiros de José Pavón Rivo, Luis Gómez Pavón, e outros.</p>
<p>Oeste: herdeiros de Manuel Cid Rivo e José Pavón Rivo, e outros.</p>
<p>Parcela denominada Campo de Fútbol:</p>
<p>Superficie: 15.984 m aproximadamente.</p>
<p>Estremas:</p>
<p>Norte: plataforma da entrada ó grupo escolar de Seixalbo.</p>
<p>Sur: Rúa da Vela.</p>
<p>Leste: herdeiros de Celia Freire Picouto.</p>
<p>Oeste: Rúa da Vela.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza.</p>
<p>Notifíqueselles esta resolución ó alcalde-presidente do Concello de Ourense, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin á vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo de Ourense no prazo de dous meses, ámbolos dous prazos a partir do día seguinte ó da publicación no Diario Oficial de Galicia (artigos 109 e 116 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.)</p>
<p>O que por orde do presidente do Xurado Provincial de Clasificación de Montes Veciñais en Man Común, se fai público no Diario Oficial de Galicia, para xeral coñecemento.</p>
<p>Ourense, 25 de setembro de 2000.</p>
<p>Míriam Areal López</p>
<p>Secretaria do Xurado Provincial de Clasificación</p>
<p>de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación de Montes Veciñais en Man Común de Ourense</p>

