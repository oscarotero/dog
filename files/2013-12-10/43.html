---
date: '2013-12-10'
id: L227-191113-0001
page: 47478
number: 235
agency: Concello de Meaño
section: VI. Anuncios. b) Administración local.
title: ANUNCIO sobre o Plan especial de mellora do núcleo rural da Igrexa-Lores.
range: Anuncio
url: >-
  https://www.xunta.gal/dog/Publicados/2013/20131210/AnuncioL227-191113-0001_gl.html
---
<p>Unha vez aprobado inicialmente pola Xunta de Goberno Local, en sesión ordinaria do 5 de novembro de 2013, o Plan especial de mellora do núcleo rural da Igrexa-Lores, redactado por iniciativa do Concello de Meaño por Urbes Gestión del Suelo, S.L. e asinado pola arquitecta Sandra Barbeito Méndez e pola avogada Beatriz Piñeiro Gondar; integrado por memoria, cartografía e anexos (memoria de sustentabilidade ambiental, resolución de non sometemento ao proceso de avaliación ambiental estratéxica, estudo de sustentabilidade económica, estudo de elementos patrimoniais e incidencia dos criterios de ordenación, estudo parcelario da Igrexa e xustificación da proposta e reportaxe fotográfica), sométese, ao abeiro do artigo 86 da Lei 9/2002, do 30 de decembro, de ordenación urbanística e protección do medio rural de Galicia, á información pública polo período dun mes, contado a partir do día seguinte ao da publicación deste anuncio no <em>Diario Oficial de Galicia</em>, para que os interesados poidan examinalo e presentar as alegacións que consideren oportunas en relación con el. </p>
    <p>Así mesmo, acordou suspender, durante o prazo dun ano, o outorgamento de licenzas naquelas áreas do territorio obxecto de planificación en que as novas determinacións supoñan a modificación da ordenación urbanística vixente. Non obstante, poderán concederse licenzas baseadas no réxime vixente sempre que resulten compatibles coa nova ordenación. </p>
    <p>Meaño, 18 de novembro de 2013</p>
    <footer><p>Mª Lourdes Ucha Varela<br>Alcaldesa</p></footer>

