---
date: '2013-12-10'
id: CA04-121113-0002
page: 47454
number: 235
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 6 de novembro de 2013, da Xefatura Territorial de Ourense, pola
  que se autoriza e se aproba o proxecto de execución dunha instalación
  eléctrica nos concellos de Barbadás, A Merca e San Cibrao das Viñas
  (expediente IN407A 2013/28-3).
range: Resolución
url: >-
  https://www.xunta.gal/dog/Publicados/2013/20131210/AnuncioCA04-121113-0002_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se describe:</p>
    <p>Solicitante: Enerxía dos Castros, S.L.</p>
    <p>Domicilio: Queixeiros, nº 1, San Pedro de Líncora, 27514 Chantada (Lugo).</p>
    <p>Denominación: LMT aerosubterránea a 20 kV para dotar de enerxía eléctrica a estación de tratamento e valoración de biomasa, mediante gasificación, e a estación de coxeración asociada a aquela, proxectadas en Loiro, concello de Barbadás. </p>
    <p>Situación: concellos de Barbadás, A Merca e San Cibrao das Viñas.</p>
    <p>Características técnicas: liña eléctrica aerosubterránea, a 20 kV, de 1.222 m de lonxitude en aéreo, condutor LA-56, e 550 m en subterráneo, condutor RHZ1 12/20 kV 3 (1×95) mm2 Al; ten a súa orixe, con paso subterráneo a aéreo (PAS), na liña de saída, en subterráneo, da estación de biomasa citada, e o seu final, tamén con PAS, na liña eléctrica aérea da compañía distribuidora SCV801 (Celanova), nas proximidades da derivada ao CT32CA68. </p>
    <p>Cumpridos os trámites ordenados na Lei 54/1997, do 27 de novembro, do sector eléctrico e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e contestadas polo promotor as alegacións presentadas ao proxecto pola Comunidade de Montes Veciñais en Man Común de Parderrubias, no sentido de aceptar o desprazamento da liña eléctrica, entre os apoios nº 9 e 13, para deste xeito deixar libre de afección a este monte no citado treito, esta xefatura territorial, resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguranza establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. </p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>As instalacións executaranse nun prazo non superior a un ano, contado a partir da data desta resolución.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da súa publicación, conforme o establecido no artigo 114 da Lei 30/1992, do 26 de decembro, de réxime xurídico das administracións públicas e do procedemento administrativo común, ou calquera outro recurso que se considere pertinente.</p>
    <p>Ourense, 6 de novembro de 2013</p>
    <footer><p>P.S.L. (Decreto 110/2013, do 4 de xullo)<br>Alfonso Tomás Paz Doniz<br>Xefe do Servizo de Administración Industrial</p></footer>

