---
date: '2013-12-10'
id: G2348-191113-0003
page: 47431
number: 235
agency: Xulgado do Social número 5 da Coruña
section: V. Administración de xustiza.
title: EDICTO (226/2013).
range: Edicto
url: >-
  https://www.xunta.gal/dog/Publicados/2013/20131210/AnuncioG2348-191113-0003_gl.html
---
<p>Número de autos: despedimento/cesamentos en xeral 226/2013.</p>
    <p>Demandante: Domingo Lado Martínez.</p>
    <p>Avogado: José Nogueira Esmorís.</p>
    <p>Demandados: Manuel Arcos Ferreiro, S.L., Ignacio López Diéguez. </p>
    <p>María Adelaida Egurbide Margañón, secretaria xudicial accidental do Xulgado do Social número 5 da Coruña, fago saber que no procedemento de despedimento/cesamentos en xeral 226/2013 deste xulgado do social, seguido por instancia de Domingo Lado Martínez contra a empresa Manuel Arcos Ferreiro, S.L., Fondo de Garantía Salarial, Ignacio López Diéguez, sobre despedimento, se ditou sentenza cuxo ditame di:</p>
    <p>«Tense por desistido a Domingo Lado Martínez da súa demanda de despedimento fronte a Ignacio López Diéguez.</p>
    <p>Que debo estimar e estimo a demanda que en materia de despedimento foi interposta por Domingo Lado Martínez contra a entidade Manuel Arcos Ferreiro, S.L. e, en consecuencia, debo declarar e declaro improcedente o despedimento de que o demandante foi obxecto en data do 21 de xaneiro de 2013, e debo declarar e declaro extinguida a relación laboral que unía as partes desde a data da presente resolución, ao cesar na súa actividade a anterior entidade, condenando a entidade Manuel Arcos Ferreiro, S.L. ao aboamento dunha indemnización por despedimento a razón de 7.529,6 €.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco (5) días a partir da súa notificación.</p>
    <p>Advírtaselle ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social na conta aberta na entidade Banesto, a nome deste xulgado co número 47570000, código 36 e número de expediente, e acreditarao mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo. Así, por esta a miña sentenza, o pronuncio, mando e asino».</p>
    <p> Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p> E para que lle sirva de notificación a Manuel Arcos Ferreiro, S.L. e Ignacio López Diéguez, expido e asino o presente edicto.</p>
    <p>A Coruña, 19 de novembro de 2013</p>
    <footer><p>A secretaria xudicial</p></footer>

