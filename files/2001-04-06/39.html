---
date: '2001-04-06'
id: '62E2'
page: 4
number: 69
agency: FUNDACIÓN PÚBLICA HOSPITAL DO SALNÉS
section: VI. ANUNCIOS
title: >-
  Acordo do 3 de abril de 2001 polo que se fan públicos os acordos das mesas de
  selección que xulgan o proceso selectivo, relativos á publicación de
  puntuacións provisionais da primeira proba.
range: Acordo
url: 'https://www.xunta.gal/dog/Publicados/2001/20010406/Anuncio62E2_gl.html'
---
<p>Realizada a primeira proba eliminatoria escrita prevista no proceso de selección convocado polo acordo do 27 de novembro de 2000 (DOG nº 243, do 18 de decembro), das categorías ATS/DUE, fisioterapeuta, matrona, TEL, TER, auxiliar de enfermería e persoal de servicios xerais, acórdase:</p>
<p>Primeiro.-Confirmar como definitiva a folla modelo anterior de respostas correctas e, polo tanto, publica-las listaxes das puntuacións provisionais acadadas polos aspirantes presentados á primeira proba escrita das diferentes categorías citadas, na oficina de información do propio hospital, na Delegación Provincial de Sanidade de Pontevedra e nas direccións provinciais do Sergas e na páxina web do Sergas.</p>
<p>Segundo.-Contra estas listaxes os interesados poderán presentar reclamación, perante esta dirección, no prazo de cinco días naturais, contados a partir do día seguinte ó da súa publicación no Diario Oficial de Galicia, polo que ninguén terá que achegar documentación de baremación ningunha neste momento.</p>
<p>Vilagarcía de Arousa, 3 de abril de 2001.</p>
<p>Rafael Pérez-Santamarina Feijóo</p>
<p>Director da Fundación Pública Hospital do Salnés</p>

