---
date: '2019-08-27'
id: G0426-090819-0001
page: 37740
number: 161
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 8 de agosto de 2019, do Xurado Provincial de Clasificación de
  Montes Veciñais en Man Común de Pontevedra, polo que se publica o acordo sobre
  o deslindamento parcial realizado entre as comunidades de montes veciñais en
  man común de Cerdeira, San Xosé de Ribarteme e San Cibrán de Ribarteme, no
  concello das Neves, ao respecto da estrema común dos seus montes.
range: Anuncio
url: >-
  https://www.xunta.gal/dog/Publicados/2019/20190827/AnuncioG0426-090819-0001_gl.html
---
<p>Para os efectos previstos no artigo 53 da Lei 7/2012, do 28 de xuño, de montes de Galicia, dáse publicidade ao acordo adoptado polo Xurado Provincial de Clasificación de Montes Veciñais en Man Común de Pontevedra, na sesión do 9 de xullo de 2019, en relación co deslindamento parcial entre as comunidades de montes veciñais en man común de Cerdeira, San Xosé de Ribarteme e San Cibrán de Ribarteme, no concello das Neves, a respecto da estrema común dos seus montes.</p>
    <p>Feitos:</p>
    <p>Primeiro. O 14.9.2016, José Rodríguez Rodríguez, presidente da Xunta Reitora da CMVMC de Cerdeira, no concello das Neves, presentou un escrito no rexistro do Edificio Administrativo de Lugo, número 108164/RX2424360, para que se lle dea o trámite correspondente ao deslindamento por avinza entre o monte veciñal en man común de Cerdeira (Cerdeira) e o monte veciñal en man común de Feresvello, Pousiños e Pousadoiro Pequeno (San Xosé de Ribarteme).</p>
    <p>No expediente consta a seguinte documentación do deslindamento entre a comunidade de Cerdeira e San Xosé de Ribarteme, consonte o artigo 53 da Lei 7/2012:</p>
    <p>– Acta e memoria descritiva con planos topográficos.</p>
    <p>– Acta de conciliación levantada no Xulgado de Paz das Neves.</p>
    <p>– Certificados dos acordos ratificados en asembleas xerais de comuneiros.</p>
    <p>– CD cos arquivos en formato shape da liña de deslindamento entre Cerdeira e San Xosé.</p>
    <p>Segundo. O 22.9.2017 o Servizo de Montes realiza á CMVMC de Cerdeira un requirimento da cartografía segundo as normas deste servizo e un informe de validación gráfica alternativo.</p>
    <p>Terceiro. O 3.12.2018 o Presidente da CMVMC de San Xosé de Ribarteme presenta no rexistro electrónico da Xunta de Galicia, unha solicitude de aprobación do deslindamento entre a súa comunidade e a comunidade de Cerdeira e solicitude de aprobación do deslindamento entre a súa comunidade e a comunidade de San Cibrán de Ribarteme.</p>
    <p>No expediente consta a seguinte documentación do deslindamento entre a comunidade de San Xosé de Ribarteme e a de San Cibrán de Ribarteme, consonte o artigo 53 da Lei 7/2012:</p>
    <p>– Acta e planos de deslindamento.</p>
    <p>– Demanda e acta de conciliación levantada no Xulgado de Paz das Neves.</p>
    <p>– Certificados de aprobación das respectivas asembleas.</p>
    <p>– Shape cos puntos de deslindamento.</p>
    <p>– Informe de validación gráfica alternativo do deslindamento entre San Xosé de Ribarteme e Cerdeira e San Xosé de Ribarteme e San Cibrán de Ribarteme. CSV: 748K9E0G0F2FQYV7. </p>
    <p>Cuarto. A Sección de Topografía realiza en xaneiro de 2019 o plano do deslindamento a escala 1:1.500, sobre os esbozos das comunidades e as parcelas catastrais afectadas segundo o informe de validación gráfica proporcionado.</p>
    <p>Quinto. A descrición da liña vén dada polos puntos recollidos na demanda de conciliación, certificados e planos presentados segundo as seguintes coordenadas UTM en ETRS89:</p>
    <p>Liña de deslindamento entre San Xosé de Ribarteme e Cerdeira:</p>
    <table>
     <thead>
      <tr>
       <td>Vértice</td>
       <td>Cometario</td>
       <td>X-UTM</td>
       <td>Y-UTM</td>
      </tr>
     </thead>
     <tbody>
      <tr>
       <td>1</td>
       <td>Picoto Pequeno de Pousario</td>
       <td>549.575,61</td>
       <td>4.665.688,55</td>
      </tr>
      <tr>
       <td>2</td>
       <td>Coto de Marquiño</td>
       <td>549.892,14</td>
       <td>4.665.369,04</td>
      </tr>
      <tr>
       <td>3</td>
       <td>Poza de Amieira</td>
       <td>549.974,25</td>
       <td>4.664.999,23</td>
      </tr>
      <tr>
       <td>4</td>
       <td>Chans de Abaixo</td>
       <td>550.422,59</td>
       <td>4.664.740,79</td>
      </tr>
      <tr>
       <td>5</td>
       <td>Coto de Viernes</td>
       <td>551.211,63</td>
       <td>4.664.279,13</td>
      </tr>
     </tbody>
    </table>
    <p>Liña de deslindamento entre San Xosé de Ribarteme e San Cibrán de Ribarteme:</p>
    <table>
     <tbody>
      <tr>
       <td>Vértice</td>
       <td>Comentario</td>
       <td>X-UTM</td>
       <td>Y-UTM</td>
      </tr>
      <tr>
       <td>1</td>
       <td>Coto de Viernes</td>
       <td>551.211,63</td>
       <td>4.664.279,13</td>
      </tr>
      <tr>
       <td>2</td>
       <td>Marca 2 Saramagal</td>
       <td>550.965,95</td>
       <td>4.663.965,09</td>
      </tr>
      <tr>
       <td>3</td>
       <td>Marco 3</td>
       <td>550.845,01</td>
       <td>4.663.807,87</td>
      </tr>
      <tr>
       <td>4</td>
       <td>Marco 4</td>
       <td>550.701,15</td>
       <td>4.663.620,05</td>
      </tr>
      <tr>
       <td>5</td>
       <td>Marco 5</td>
       <td>550.524,72</td>
       <td>4.663.395,07</td>
      </tr>
      <tr>
       <td>6</td>
       <td>Muíño da Castiñeira</td>
       <td>550.456,31</td>
       <td>4.663.306,08</td>
      </tr>
     </tbody>
    </table>
    <p>Sexto. Segundo a resolución de clasificación e esbozo do estudo previo, a comunidade de San Xosé de Ribarteme é lindeira coa comunidade de Cerdeira.</p>
    <p>Non ocorre o mesmo entre as comunidades de San Xosé de Ribarteme e a de San Cibrán de Ribarteme, que segundo a clasificación non son estremeiras.</p>
    <p>Sétimo. O 30.6.2015, o Xurado de MVMC resolve aprobar o deslindamento entre a CMVMC de San Cibrán de Ribarteme e a CMVMC de Cerdeira, expediente PO-DESC-04/15 (DOG número 163, do 27 de agosto), o vértice 1, chamado Coto de Viernes, con coordenadas UTM (ETRS89) X: 551211,63 e Y: 4664279,13, é común ás tres comunidades e aos dous deslindamentos (PO-DESC-04/15 e PO-DESC-04/16).</p>
    <p>Oitavo. Segundo este deslindamento e o deslindamento xa aprobado (expediente PO-DESC-04/15) a comunidade de San Xosé de Ribarteme é estremeira polo leste coa comunidade de San Cibrán de Ribarteme.</p>
    <p>Tendo en conta todo o anterior, o Servizo de Montes emite informe favorable deste deslindamento, segundo a liña presentada (CSV: 748K9E0G0F2FQYV7) e as coordenadas UTM en ETRS89 do punto quinto deste informe, xunto coa modificación dos respectivos esbozos segundo este deslindamento.</p>
    <p>Consideracións legais e técnicas:</p>
    <p>Primeira. A Lei 7/2012, do 28 de xuño, de montes de Galicia, regula nos artigos 52 a 54 o procedemento de deslindamento de montes veciñais en man común e establece, entre outras, a obriga de publicar a resolución do Xurado no Diario Oficial de Galicia.</p>
    <p>Segunda. Da documentación fornecida polas comunidades e do informe técnico do Servizo de Montes desta xefatura territorial conclúese que a avinza entre as CCMMVVMC de Cerdeira, San Xosé de Ribarteme e San Cibrán de Ribarteme é congruente coas respectivas resolucións de clasificación e coas estremas nelas descritas.</p>
    <p>Revisada a liña de deslindamento presentada, a documentación achegada e o informe técnico do Servizo de Montes da Xefatura Territorial da Consellería do Medio Rural de Pontevedra e en atención ao disposto nos artigos 52 a 54 e na disposición transitoria décimo cuarta da Lei 7/2012, de montes de Galicia, este xurado provincial, por unanimidade dos seus membros,</p>
    <h2>ACORDA:</h2>
    <p>Primeiro. Aprobar o deslindamento parcial realizado entre a comunidade de montes veciñais en man común de Cerdeira e a de San Xosé de Ribarteme, respecto da súa estrema común, nos termos indicados no feito cuarto, e de acordo cos planos topográficos achegados e validados mediante informe técnico do Servizo de Montes.</p>
    <p>Segundo. Notificar este acordo ás comunidades propietarias afectadas e publicalo no Diario Oficial de Galicia para dar cumprimento ao disposto na Lei 7/2012, do 28 de xuño, de montes de Galicia.</p>
    <p>Contra a presente resolución, que pon fin á vía administrativa, poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ao da súa publicación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e cos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Pontevedra, 8 de agosto de 2019</p>
    <footer><p>Antonio Crespo Iglesias<br>Presidente do Xurado Provincial de Clasificación de Montes<br>Veciñais en Man Común de Pontevedra</p></footer>

