---
date: '2019-08-27'
id: G1441-020819-0001
page: 37757
number: 161
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO de delegación de competencias do Concello de Nigrán para desenvolver
  as facultades de xestión, liquidación, recadación e revisión do imposto sobre
  actividades económicas e da inspección da liquidación da taxa por ocupación,
  utilización privativa ou aproveitamento especial do dominio público local.
range: Anuncio
url: >-
  https://www.xunta.gal/dog/Publicados/2019/20190827/AnuncioG1441-020819-0001_gl.html
---
<p>O Pleno da Deputación Provincial de Pontevedra, na sesión ordinaria que tivo lugar o día 26 de xullo de 2019, acordou aceptar, de conformidade co previsto no artigo 7.2 do Real decreto lexislativo 2/2004, do 5 de marzo, polo que se aproba o texto refundido da Lei reguladora das facendas locais, a delegación que realizou o Concello de Nigrán polo Acordo do Pleno, na sesión do 28 de febreiro de 2019, das facultades de xestión, liquidación, recadación e revisión do imposto sobre actividades económicas (IAE) e da inspección da liquidación da taxa por ocupación, utilización privativa ou aproveitamento especial do dominio público local, que deben aboar as empresas explotadoras de servizos de subministracións que afecten a xeneralidade ou unha parte importante da veciñanza (telefonía por fío, enerxía eléctrica, gas, televisión por cable, etc.) así como a emisión, recadación e revisión das liquidacións derivadas desa inspección (tamén chamada taxa do 1,5 %).</p>
    <p>A citada delegación será realizada pola Deputación Provincial de Pontevedra a través dos seus servizos tributarios.</p>
    <p>O que se fai público para xeral coñecemento e demais efectos.</p>
    <p>Pontevedra, 30 de xullo de 2019</p>
    <table>
     <tbody>
      <tr>
       <td><footer><p>A presidenta da Deputación Provincial de Pontevedra<br>P.D. (Resolución presidencial 2019012988,<br>do 15.7.2019)<br>Carlos López Font<br>Deputado delegado da Área de Economía,<br>Facenda, Novas Tecnoloxías e ORAL</p></footer></td>
       <td><footer><p>Carlos Cuadrado Romay<br>Secretario da Deputación Provincial de Pontevedra</p></footer></td>
      </tr>
     </tbody>
    </table>

