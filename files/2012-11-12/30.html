---
date: '2012-11-12'
id: CA04-021112-0001
page: 42383
number: 215
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 23 de outubro de 2012, da Xefatura Territorial da Coruña, pola
  que se somete a información pública a petición de autorización dunha
  instalación eléctrica no concello de Zas (expediente IN407A 2012/183-1).
range: Resolución
url: >-
  https://www.xunta.gal/dog/Publicados/2012/20121112/AnuncioCA04-021112-0001_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa da instalación eléctrica que se describe:</p>
    <p>Solicitante: Eelectra del Zas, S.L.</p>
    <p>Domicilio social: Vilar do Mato, nº 27, 15850 Zas (A Coruña).</p>
    <p>Denominación: punto de entroncamento e seccionamento LMTA en Zas.</p>
    <p>Situación: concello de Zas.</p>
    <p>Características técnicas:</p>
    <p>Liña de media tensión soterrada, a 20 kV, cunha lonxitude de 12 m, con condutor RHZ1-2OL 12/20 kV 1×240 mm2 Al, con orixe no centro de seccionamento de Fenosa, e final no centro de seccionamento proxectado.</p>
    <p>Liña de media tensión soterrada, a 20 kV, cunha lonxitude de 10 m, con condutor RHZ1-2OL 12/20 kV 1×240 mm2 Al, con orixe no centro de seccionamento proxectado e final en paso aerosoterrado que se instalará en torre de celosía tipo C-3000/16 proxectada.</p>
    <p>Liña de media tensión aérea, a 20 kV, con condutor LA-56, cunha lonxitude de 254 m, con orixe na torre de celosía tipo C-3000/16 proxectada, e final na torre de celosía tipo C-2000/14 proxectada da LMT de interconexión CT Xallas e E. de Zas (expediente IN407A 1996/252).</p>
    <p>Centro de seccionamento en caseta prefabricada de formigón composto polas seguintes celas: dúas celas de liña, unha cela de interruptor automático motorizado, unha cela de medida, unha cela de protección do transformador de servizos auxiliares; así como un transformador de servizos auxiliares de potencia 15 kVA e relación de transformación 20/0,4 kV.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2-2º andar, 15071 A Coruña, no prazo de vinte días a partir da última publicación.</p>
    <p>A Coruña, 23 de outubro de 2012</p>
    <footer><p>Susana Vázquez Romero<br>Xefa territorial da Coruña</p></footer>

