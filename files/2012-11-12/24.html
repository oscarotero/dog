---
date: '2012-11-12'
id: CA04-111012-0002
page: 42368
number: 215
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 4 de outubro de 2012, da Xefatura Territorial da Coruña, de
  autorización administrativa, aprobación do proxecto de execución e declaración
  de utilidade pública, en concreto, dunha instalación eléctrica no concello da
  Laracha (expediente IN407A 249/2011).
range: Resolución
url: >-
  https://www.xunta.gal/dog/Publicados/2012/20121112/AnuncioCA04-111012-0002_gl.html
---
<p>Visto o expediente para outorgamento de autorización administrativa, aprobación do proxecto de execución e declaración de utilidade pública, en concreto, das instalacións que a continuación se detallan:</p>
    <p>Solicitante: Hidroeléctrica de Laracha, S.L.</p>
    <p>Domicilio social: avda. de Arteixo, 19, 1º D, 15005 A Coruña.</p>
    <p>Denominación: reforma do CT A Cheda e nova saída da liña I.</p>
    <p>Situación: concello da Laracha.</p>
    <p>Características técnicas:</p>
    <p>Liña eléctrica de media tensión subterránea a 15/20 kV, cunha lonxitude de 0,048 km, coa orixe e final na actual liña IV (expediente 208/2006) entre os CT rúa Santiago e 3ª travesía Dr. López Astray, unha vez entre e saia do centro de transformación proxectado, en condutor RHZ1-OL (3×1×150 mm² Al).</p>
    <p>Liña eléctrica de media tensión subterránea a 15/20 kV, cunha lonxitude de 0,582 km, coa orixe na actual cela de liña centro de repartición de CM Cillobre (expediente 316/2003) e final no paso aéreo-subterráneo para realizar no apoio nº 5 proxectado para intercalar na LMT Cillobre-Centulles-Xesta-Montemaior e Ferreixeiras (expediente 50.422), unha vez entre e saia do centro de transformación proxectado, en condutor RHZ1-OL (3×1×150 mm² Al).</p>
    <p>Centro de transformación prefabricado, cunha potencia de 250 kVA relación de transformación de 15.000/400-230 V. 4L+1P. Procédese a desmantelar o actual centro de transformación A Cheda. </p>
    <p>Rede de baixa tensión subterránea de 0,044 km coa orixe no novo CT Cheda, en condutor RV.</p>
    <p>Rede de baixa tensión aérea de 0,126 km, desde o apoio número 1 proxectado ás actuais saídas de BT, en condutor RZ.</p>
    <p>Resultan os seguintes feitos:</p>
    <p>Primeiro. Con data do 8 de agosto de 2011, a empresa Hidroeléctrica de Laracha, S.L. solicita a autorización administrativa, a aprobación de proxecto de execución e a declaración de utilidade pública, en concreto, para a instalación eléctrica reforma do CT A Cheda e nova saída da liña I.</p>
    <p>Segundo. O proxecto someteuse a información pública para os efectos previstos na Lei 54/1997, do 27 de novembro, do sector eléctrico, e no Real decreto 1955/2000, do 1 de decembro, mediante Resolución desta xefatura territorial do 25 de agosto de 2011. Esta resolución foi publicada no diario <em>La Voz de Galicia </em>do 13 de setembro de 2011, no BOP da Coruña do 12 de setembro e no DOG do 29 de setembro e no taboleiro de anuncios do concello da Laracha. Con esta resolución inseríase a relación de bens e dereitos afectados.</p>
    <p>Así mesmo, efectuouse notificación individual aos interesados incluídos na referida relación de bens e dereitos afectados.</p>
    <p>Terceiro. Enviáronselles separatas relativas ao proxecto aos diferentes organismos afectados e cumpríronse os tramites ordenados no título VII do Real decreto 1955/2000, do 1 de decembro.</p>
    <p>Cuarto. Durante o trámite de información pública presentáronse as seguintes alegacións:</p>
    <p>Ramón Rodríguez Varela e Mª Jesús, como herdeiros de Mercedes Varela Canedo propietaria do predio número 1, manifestan á súa oposición á instalación do centro de transformación no lugar proxectado, indicando que limita as posibilidades de urbanización e reduce considerablemente o valor do predio, propoñen outro lugar dentro do seu predio, desprazando uns metros, causando moitos menos prexuízos á súa propiedade. </p>
    <p>Mª Jesús Rodríguez Varela presenta dous escritos asinados polos veciños da zona onde se pretende colocar o transformador A Cheda, e manifestan a súa desconformidade coa localización pretendida.</p>
    <p>José A. e Francisco Felípez Esmorís, e Francisco Javier García de Seárez Cabeza, como afectados pola proximidade a instalación do centro de transformación, opóñense á realización da instalación na localización solicitada, dado que existe na mesma parcela, e a maior distancia das vivendas, unha mellor localización para el. Entenden que deben prevalecer os dereitos colectivos dos afectados sobre o económico da empresa, non comparable coas molestias e riscos dos ruídos, altos campos magnéticos, maior probabilidade de raios e risco de incendios nel. Ademais, non lles parece lóxica a localización posto que existe a unha distancia próxima unha parada de autobús escolar.</p>
    <p>Quinto. Destas alegacións deuse traslado á empresa promotora, quen contestou en tempo e forma.</p>
    <p>Fundamentos de dereito.</p>
    <p>Primeiro. A Consellería de Economía e Industria é a competente para resolver este procedemento, con fundamento no Decreto 79/2009, do 19 de abril, polo que se establece a estrutura orgánica da Xunta de Galicia, e no Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia, en relación co artigo 39 do Decreto 324/2009, do 11 de xuño, polo que se establece a estrutura orgánica da Consellería de Economía e Industria, que atribúe á Xefatura Territorial da Consellería de Economía e Industria da Coruña a dirección, coordinación, planificación, execución, seguimento e control das competencias e cantas outras funcións lles sexan expresamente atribuídas ou delegadas en materia de industria, seguridade industrial, enerxía e minas, e polo Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia.</p>
    <p>Segundo. No expediente cumpríronse os trámites que sinala o artigo 53 da citada Lei 54/1997, e os regulamentos ordenados no título VII do Real decreto 1955/2000, do 1 de decembro, que regula o procedemento de autorización de instalacións de enerxía eléctrica.</p>
    <p>Terceiro. Á vista das alegacións presentadas, da contestación pola empresa promotora e do resto da documentación existente no expediente, cómpre sinalar:</p>
    <p>Segundo o artigo 52 da Lei 54/1997, do 27 de novembro, do sector eléctrico, decláranse de utilidade pública as instalacións eléctricas de xeración, transporte e distribución de enerxía eléctrica para os efectos de expropiación forzosa dos bens e dereitos necesarios para o seu establecemento e da imposición e exercicio da servidume de paso.</p>
    <p>Para determinar con exactitude a parte dos predios afectados, as titularidades destes, a cuantificación das afeccións ou os cultivos existentes, indícase que, conforme recolle o artigo 52 da Lei do 16 de decembro de 1954, sobre expropiación forzosa, no momento do levantamento da acta se farán constar todas as manifestacións e datos que acheguen uns e outros e que sexan útiles para determinar os dereitos afectados, os seus titulares, ou valor daqueles ou os determinantes da rápida ocupación. Así mesmo, cabe sinalar que o artigo 54 da Lei 54/1997 establece que, a declaración de utilidade pública levará implícita en todo caso a necesidade de ocupación dos bens ou de adquisicións dos dereitos afectados e implicará a urxente ocupación para os efectos do artigo 52 de la Lei de expropiación forzosa.</p>
    <p>En relación á localización proposta por Ramón Rodríguez Varela e Mª Jesús, como herdeiros de Mercedes Varela, indícase que conforme establece o artigo 162 do Real decreto 1955/2001, do 1 de decembro, unha vez establecida a servidume o dono poderá solicitar o cambio do trazado da liña, se non existen dificultades técnicas, correndo a súa custa os gastos da variación, incluíndose nos ditos gastos os prexuízos ocasionados. </p>
    <p>Toda vez que se efectuou visita ao lugar e comprobados os planos parcelarios non se aprecian prohibicións na imposición das servidumes solicitadas, e xunto co anteriormente exposto, enténdese que procede desestimar a totalidade das alegacións formuladas.</p>
    <p>De acordo co que antecede e no exercicio das competencias atribuídas, resolve:</p>
    <p>Autorizar, aprobar o proxecto de execución e declarar de utilidade publica en concreto, das devanditas instalacións, nas cales as características se axustarán en todas as súas partes ás que figuran no proxecto, e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables, e en especial as relativas á ordenación do territorio e ao ambiente. </p>
    <p>As instalacións executaranse nun prazo non superior a un ano, contados a partir da data desta resolución.</p>
    <p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
    <p>Contra a presente resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén poderá interpor calquera outro recurso que considere pertinente ao seu dereito.</p>
    <p>A Coruña, 4 de outubro de 2012</p>
    <footer><p>Susana Vázquez Romero<br>Xefa territorial da Coruña</p></footer>

