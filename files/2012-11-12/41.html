---
date: '2012-11-12'
id: O92-261012-0003
page: 42404
number: 215
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 23 de outubro de 2012 pola que se comunica o inicio de
  procedemento de incumprimento total e, se é o caso, a resolución de retención
  de pagamento, aos titulares dos expedientes que se relacionan.
range: Resolución
url: >-
  https://www.xunta.gal/dog/Publicados/2012/20121112/AnuncioO92-261012-0003_gl.html
---
<p>Intentadas as notificacións persoais e devoltas polo servizo de Correos ao resultar imposible a súa práctica, de conformidade co establecido no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (LRX-PAC), pola presente resolución ponse en coñecemento dos titulares dos expedientes relacionados no anexo a esta resolución, que o director xeral do Igape acordou iniciar o procedemento de incumprimento total das condicións impostas nas resolucións de concesión das axudas outorgadas, co obxecto de determinar o alcance do incumprimento, que podería dar lugar á revogación das axudas concedidas, e suspender os pagamentos naqueles expedientes que xa tivesen presentada a solicitude de cobramento, ata que se diten as resolucións que poñan fin aos procedementos de incumprimento.</p>
    <p>Os actos obxecto do presente anuncio non se publican na súa integridade en virtude da cautela prevista no artigo 61 da LRX-PAC. Concédeselles aos titulares dos expedientes un prazo de quince días hábiles desde a publicación desta resolución no Diario Oficial de Galicia para presentar alegacións co fin de xustificar a non procedencia destes presuntos incumprimentos. Así mesmo, as resolucións de retención de pagamento esgotan a vía administrativa e contra elas os titulares dos expedientes respecto dos cales se acordou esta suspensión, poderán interpoñer recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no Diario Oficial de Galicia. Non obstante, previamente poderán interpoñer recurso de reposición ante a Dirección Xeral do Igape, dentro do prazo dun mes contado a partir do día seguinte ao da publicación desta resolución. Os expedientes están ao dispor dos interesados neste centro directivo sito en Santiago de Compostela, Complexo Administrativo San Lázaro, s/n.</p>
    <p>Santiago de Compostela, 23 de outubro de 2012</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>
    <h2>ANEXO</h2>
    <table>
     <tbody>
      <tr>
       <td>Nº expediente</td>
       <td>Nome/razón social</td>
       <td>Programa de axudas</td>
       <td>Data resolución</td>
       <td>Órgano que dita&lt;br&gt;a resolución</td>
       <td>Notificación</td>
      </tr>
      <tr>
       <td>AF008.2001.1.381</td>
       <td>Red Industrial de Ferrallas Colaboradoras Ferrosnet,&amp;nbsp;S.L.</td>
       <td>Axudas a proxectos empresariais de investimento (Resolución do 11 de marzo de 2005, DOG núm. 58, do 28 de marzo)</td>
       <td>4.7.2012</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>AF010.2001.1.37</td>
       <td>Peritus Milenium, S.L.</td>
       <td>Apoios financeiros sobre o investimento e gastos de implantación do proxecto emprendedor (Resolución do 13 de xullo de 2001, DOG núm. 142, do 23 de xullo)</td>
       <td>4.7.2012</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>AF010.2008.1.93</td>
       <td>Extracel Industria de Papel,&amp;nbsp;S.A.</td>
       <td>Proxectos de investimento empresarial superior a 500.000&amp;nbsp;€ (Resolución do 12 de marzo de 2008, DOG núm. 55, do 18 de marzo)</td>
       <td>12.7.2012</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG110.2011.1.645</td>
       <td>Voga Desarrollo, S.L.</td>
       <td>Liña participación en eventos expositivos e promocionais internacionais realizados fóra de Galicia (Resolución do 31 de xaneiro de 2011, DOG núm. 22, do 2 de febreiro)</td>
       <td>6.9.2012</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG113.2007.1.6</td>
       <td>Management &amp;amp; Commissioning, S.L.</td>
       <td>Proxectos tractores de empresas desenvolvedoras de software en código aberto (Resolución do 9 de marzo de 2007, DOG núm.&amp;nbsp;59, do 23 de marzo)</td>
       <td>27.9.2012</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG113.2007.1.7</td>
       <td>Management &amp;amp; Commissioning, S.L.</td>
       <td>Proxectos tractores de empresas desenvolvedoras de software en código aberto (Resolución do 9 de marzo de 2007, DOG núm.&amp;nbsp;59, do 23 de marzo)</td>
       <td>27.9.2012</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG128.2010.2.12</td>
       <td>Frutas Rías Baixas, S.L.</td>
       <td>Axudas a diagnósticos integrais de situación e elaboración e implantacións de plans estratéxicos cofinanciadas polo Fondo Europeo de Desenvolvemento Rexional (Resolución do 21 de maio de 2010, DOG núm. 100, do 28 de maio)</td>
       <td>24.7.2012</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>L1/05.0097.8937.N.54008937</td>
       <td>Obras y Construcciones Dios, S.A.</td>
       <td>Convenio leasing (Resolución do 27 de xaneiro de 2004, DOG núm. 20, do 30 de xaneiro)</td>
       <td>24.5.2012</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
     </tbody>
    </table>

