---
date: '2014-01-09'
id: G2345-161213-0003
page: 865
number: 5
agency: Xulgado do Social número 2 da Coruña
section: V. Administración de xustiza.
title: EDICTO (519/2013).
range: Edicto
url: >-
  https://www.xunta.gal/dog/Publicados/2014/20140109/AnuncioG2345-161213-0003_gl.html
---
<p>María Adelaida Egurbide Margañón, secretaria do Social número 2 da Coruña, fago saber que por resolución ditada o día 11.12.2013 no proceso seguido por instancia de Margarita Iglesias Pais contra Editorial Dendra, S.L., Katedra Profesional, S.L. e José Manuel Otero Regueiro, en reclamación por despedimento, se rexistrou co número 519/2013 e acordouse notificar a Katedra Profesional, S.L. o ditame de sentenza seguinte:</p>
    <p>«Ditame.</p>
    <p>Estímase integramente a demanda formulada por Margarita Iglesias Pais contra as empresas Editorial Dendra, S.L. e Katedra Formación, S.L., e José Manuel Otero Regueiro, con intervención procesual do Fogasa e, en consecuencia:</p>
    <p>– Declárase a nulidade do despedimento da demandante efectuado por comunicación recibida o 8.4.2013.</p>
    <p>– Condénanse os codemandados á inmediata readmisión da demandante nas mesmas condicións existentes con anterioridade, con aboamento dos salarios deixados de percibir que se devindiquen ata a readmisión en contía de 36,54 euros diarios.</p>
    <p>Impóñense aos codemandados, con carácter solidario, o pagamento das custas procesuais, co límite de 600 euros en canto a honorarios de avogados e graduados sociais, así como o pagamento dunha sanción pecuniaria por importe de 300 euros.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado ou representante dentro do indicado prazo.</p>
    <p>Advírtaselle ao recorrente que non fose traballador ou beneficiario do réxime público de Seguridade Social ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social na conta aberta na entidade Banesto, a nome deste xulgado, acreditándoo mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza, que quedará nestas actuacións con inclusión da orixinal no libro de sentenzas.</p>
    <p>Así, por esta a miña sentenza, o pronuncio, mando e asino.</p>
    <p>Publicación. Expídoa eu, secretaria xudicial, para facer constar que, na mesma data da sentenza, se deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. A seguir, expídase testemuño da sentenza para a súa unión aos autos. Dou fe».</p>
    <p>Advírteselle ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que lle sirva de notificación a Katedra Profesional, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 16 de decembro de 2013</p>
    <footer><p>A secretaria xudicial</p></footer>

