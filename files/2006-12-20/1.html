---
date: '2006-12-20'
page: 18
number: 243
agency: CONSELLERÍA DE SANIDADE
section: II. AUTORIDADES E PERSOAL
title: >-
  Orde do 14 de decembro de 2006 pola que se dispón o cesamento por petición
  propia de membro do Comité Ético de Investigación Clínica de Galicia.
range: Orde
---
<p>Os comités éticos de investigación clínica son os encargados de emitir informe sobre todos os ensaios clínicos que se realicen dentro do seu ámbito territorial. Os ensaios clínicos e os comités éticos de investigación clínica regúlanse na comunidade autónoma polo Decreto 32/1996, do 25 de xaneiro.</p>
<p>A Orde do 11 de xullo de 1996, pola que se crea o Comité Ético de Investigación Clínica de Galicia, no seu artigo 3, dispón que a composición do comité se axustará ao establecido no Decreto 32/1996, e que os seus membros se nomearán por orde da conselleira de Sanidade.</p>
<p>En consecuencia, en virtude das facultades que me confiren o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro; a Orde do 11 de xullo de 1996, do 25 de xaneiro, polo que se regula a realización de ensaios clínicos na Comunidade Autónoma de Galicia, por proposta da Subdirección Xeral de Farmacia e Produtos Sanitarios do Servizo Galego de Saúde,</p>
<p>DISPOÑO:</p>
<p>Artigo único.-Cesa, por petición propia, como membro do Comité Ético de Investigación Clínica de Galicia, creado pola Orde do 11 de xullo de 1996, a persoa que se cita no anexo da presente disposición, que ata a data desenvolvía o cargo de secretario do Comité Ético de Investigación Clínica de Galicia.</p>
<p>Disposición derrogatoria</p>
<p>Queda derrogada a Orde do 10 de outubro de 2006 pola que cesa o membro do Comité Ético de Instigación Clínica de Galicia (Diario Oficial de Galicia nº 216, do 9 de novembro de 2006).</p>
<p>Santiago de Compostela, 14 de decembro de 2006.</p>
<p>María José Rubio Vidal</p>
<p>Conselleira de Sanidade</p>
<p>ANEXO</p>
<p>Persoa que cesa por petición propia como membro do CEIC de Galicia:-Manuel Portela Romero. Médico especialista en Medicina Familiar e Comunitaria da Xerencia de Atención Primaria de Santiago, que ata a data desempeñaba o cargo de secretario do Comité Ético de Investigación Clínica de Galicia.</p>

