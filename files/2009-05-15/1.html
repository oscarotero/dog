---
date: '2009-05-15'
page: 8
number: 94
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde do 14 de maio de 2009 pola que se determina a adscrición dos órganos
  dependentes da suprimida Secretaría Xeral de Análise e Proxección á Secretaría
  Xeral da Presidencia.
range: Orde
---
<p>Mediante o Decreto 82/2009, do 21 de abril, establécense os centros directivos dependentes da Presidencia da Xunta de Galicia, que dependerán funcionalmente da Presidencia da Xunta de Galicia e organicamente da Consellería de Presidencia, Administracións Públicas e Xustiza, un destes órganos superiores será a Secretaría Xeral da Presidencia.</p>
<p>Ao abeiro do disposto na disposición transitoria primeira do devandito Decreto 82/2009, do 21 de abril, cómpre determinar a adscrición dos órganos dependentes da suprimida Secretaría Xeral de Análise e Proxección.</p>
<p>Na súa virtude,</p>
<p>DISPOÑO:</p>
<p>Artigo 1º</p>
<p>Entrementres non se aproben os correspondentes decretos de estruturas orgánicas dos departamentos da Xunta de Galicia, adscríbense os órganos e unidades administrativas dependentes da suprimida Secretaría Xeral de Análise e Proxección, así como todo o persoal dependente dela, á Secretaría Xeral da Presidencia.</p>
<p>Disposición derradeira</p>
<p>Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 14 de maio de 2009.</p>
<p>Alfonso Rueda Valenzuela</p>
<p>Conselleiro de Presidencia, Administracións Públicas e Xustiza</p>

