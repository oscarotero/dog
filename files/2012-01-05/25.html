---
date: '2012-01-05'
id: C3C1-271211-10268
page: 785
number: 4
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  RESOLUCIÓN do 22 de decembro de 2011, da Secretaría Xeral da Igualdade, pola
  que se fai público o esgotamento do crédito para as axudas periódicas de apoio
  a mulleres que sofren violencia de xénero.
range: Resolución
url: >-
  https://www.xunta.gal/dog/Publicados/2012/20120105/AnuncioC3C1-271211-10268_gl.html
---
<p>A Resolución do 14 de xaneiro de 2011, da Secretaría Xeral da Igualdade, pola que se regulan as bases e se convocan axudas periódicas de apoio a mulleres que sofren violencia de xénero, establece que se recoñecerán axudas até o esgotamento do crédito orzamentario, segundo o disposto no artigo 19.2.º da Lei 9/2007, do 13 de xuño, de subvencións de Galicia.</p>
    <p>Na antedita convocatoria destas axudas, cuxa dotación orzamentaria se ampliou a través da Resolución do 30 de novembro de 2011, establécese que o crédito asignado para atender as solicitudes que se aproben, que se imputan á aplicación orzamentaria 04.40.313D.480.0, ascende a 1.270.000,00 euros para o exercicio 2011 e que se reservan 1.120.000,00 euros do ano 2012 para o financiamento das axudas que, pola súa duración, xeren dereitos económicos das beneficiarias durante o exercicio seguinte. </p>
    <p>Unha vez resoltas as solicitudes presentadas ao abeiro da Resolución do 14 de xaneiro de 2011 ata o citado importe, constátase que o 16 de decembro de 2011 se esgotou o orzamento dispoñible para a concesión destas axudas.</p>
    <p>En virtude do exposto anteriormente, e no uso das facultades que teño atribuídas,</p>
    <h2>DISPOÑO:</h2>
    <p>Artigo único.</p>
    <p>Dáse a coñecer o esgotamento, o 16 de decembro de 2011, do crédito dispoñible para as axudas convocadas pola Resolución do 14 de xaneiro de 2011, da Secretaría Xeral da Igualdade, pola que se regulan as bases e se convocan axudas periódicas de apoio a mulleres que sofren violencia de xénero.</p>
    <p>Santiago de Compostela, 22 de decembro de 2011.</p>
    <footer><p>Susana López Abella<br>Secretaria xeral da Igualdade</p></footer>

