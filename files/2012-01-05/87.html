---
date: '2012-01-05'
id: L223-161211-9931
page: 1165
number: 4
agency: Concello da Guarda
section: VI. Anuncios. b) Administración local.
title: ANUNCIO de licitación de vertedoiro.
range: Anuncio
url: >-
  https://www.xunta.gal/dog/Publicados/2012/20120105/AnuncioL223-161211-9931_gl.html
---
<p>Aprobouse por decreto da Alcaldía do 12 de decembro de 2011 o expediente de contratación, incluídos os pregos de cláusulas administrativas particulares técnicas que rexerán o concurso para adxudicar a contratación de xestión indirecta, mediante concesión administrativa de servizos públicos, do servizo municipal de vertedoiro de entullos da construción e demolición do municipio da Guarda, que se expoñen ao público durante 8 días, contados a partir do seguinte ao da última publicación deste anuncio no DOG ou no BOP, para que poidan presentarse reclamacións por quen se considere interesado.</p>
    <p>Simultaneamente anúnciase o concurso, adiándose a licitación se resultase necesario por formularse reclamacións contra os pregos.</p>
    <p>1. Entidade adxudicataria.</p>
    <p>Concello da Guarda, praza do Reló s/n, 36780. Teléfono: 986 61 00 00. Fax: 986 61 02 83.</p>
    <p>2. Obxecto do contrato.</p>
    <p>Adxudicar a contratación de xestión indirecta, mediante concesión administrativa de servizos públicos, do servizo municipal de vertedoiro de entullos da construción e demolición do municipio da Guarda. </p>
    <p>3. Duración.</p>
    <p>Dous anos, prorrogables anualmente, ata o máximo permitido pola lei.</p>
    <p>4. Tipo de licitación.</p>
    <p>Non se fixa prezo base de licitación. Os licitadores ofertarano discrecionalmente, aínda que baseado no plan de explotación previsto nos anexos, e referirase a euros/anuais, incluído o imposto sobre o valor engadido (IVE).</p>
    <p>5. Modalidade de adxudicación.</p>
    <p>Concurso público, procedemento aberto, tramitación ordinaria.</p>
    <p>6. Garantías.</p>
    <p>Provisoria: non se exixe.</p>
    <p>Definitiva: 12.000 euros.</p>
    <p>7. Exame do expediente.</p>
    <p>Os licitadores poderán examinar o expediente na Secretaría Xeral do Concello, en horario de luns a venres, das 9.00 ás 13.00 horas, excepto sábados e festivos e ata o día anterior ao do remate do prazo de presentación de proposicións.</p>
    <p>8. Presentación de proposicións.</p>
    <p>As proposicións presentaranse no Rexistro Xeral do Concello da Guarda de luns a venres, das 9.00 ás 14.00 horas, e os sábados das 10.00 ás 13.00 horas, durante o prazo de 15 días naturais contados a partir do día seguinte ao da última publicación no DOG ou no BOP na forma sinalada no prego de cláusulas administrativas técnicas. Se o último día de presentación de ofertas fose inhábil, prorrogarase ata o día hábil seguinte.</p>
    <p>9. Apertura de proposicións.</p>
    <p>Ás doce horas do sexto día hábil seguinte á finalización do prazo de presentación de ofertas, se procederá a mesa de contratación á apertura das ofertas presentadas. Para estes efectos, o sábado considerarase inhábil. </p>
    <p>10. Gastos de anuncios.</p>
    <p>A cargo do adxudicatario.</p>
    <p>A Guarda, 12 de decembro de 2011.</p>
    <footer><p>José Manuel Domínguez Freitas<br>Alcalde</p></footer>

