---
date: '2012-06-21'
id: G2346-010612-0001
page: 24731
number: 118
agency: Xulgado do Social número 3 da Coruña
section: V. Administración de xustiza.
title: EDICTO (472/2010).
range: Edicto
url: >-
  https://www.xunta.gal/dog/Publicados/2012/20120621/AnuncioG2346-010612-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento ordinario 472/2010 deste xulgado do social, seguido por instancia de Óscar Varela Lavandeira contra a empresa José Eduardo Mella Rodríguez sobre ordinario, se ditou a seguinte resolución:</p>
    <p>«Decreto.</p>
    <p>Secretario xudicial Juan Rey Pita.</p>
    <p>A Coruña, 22 de febreiro de 2012.</p>
    <p>Antecedentes de feito.</p>
    <p>Primeiro. Óscar Varela Lavandeira presentou demanda de fronte á empresa José Eduardo Mella Rodríguez.</p>
    <p>Segundo. A demanda foi adxudicada en quenda a este Xulgado do Social número 3.</p>
    <p>Fundamentos de dereito.</p>
    <p>Único. Examinados os requisitos formais desta demanda procede a súa admisión e de conformidade co disposto no artigo 82 LPL pido ao Sr. secretario xudicial encargado da axenda programada día e hora para realizar o acto de xuízo, quen facilita o próximo día 21.5.2012 ás 12.15 para que teña lugar, sempre que as partes non cheguen a unha avinza no acto de conciliación que terá lugar ante o/a secretario/a xudicial.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Acordo:</p>
    <p>– Admitir a demanda presentada.</p>
    <p>– Sinalar para o próximo día 21.5.2012 ás 12.10 h a realización do acto de conciliación ante o secretario xudicial, e o día 21.5.2012 ás 12.15 h para a realización, se é o caso, do acto de xuízo.</p>
    <p>– Citar as partes en legal forma coa advertencia de que, de non comparecer nin alegar xusta causa que motive a suspensión do acto de conciliación ou xuízo, poderá o/a secretario/a xudicial no primeiro caso e o/a maxistrado/a xuíz/a no segundo ter o demandante por desistido da súa demanda; e se se tratase do demandado non impedirá a realización dos actos de conciliación e xuízo, estes continuarán sen necesidade de declarar a súa rebeldía.</p>
    <p>Cítese o representante legal da empresa para o interrogatorio baixo apercibimento de que de non comparecer poderá ser tido por confeso.</p>
    <p>– Requírase o demandado para que achegue ao acto de xuízo a documental interesada pola parte demandante no segundo outrosí do escrito da demanda.</p>
    <p>Sen que iso signifique a admisión da proba proposta polo demandante, xa que este deberá propola e, se é o caso, o/a xuíz/a admitila no acto de xuízo, artigo 87 da LPL.</p>
    <p>– Antes da notificación desta resolución ás partes paso a dar conta á SSª da sinalización efectuada polo/a secretario/a xudicial encargado/a da axenda programada de sinalizacións.</p>
    <p>Notifíqueselles ás partes.</p>
    <p>Modo de impugnación: mediante recurso de reposición que se interporá ante quen dita esta resolución, no prazo de cinco días hábiles seguintes á súa notificación con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución contra a que se recorre.</p>
    <p>O secretario xudicial».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 11 de abril de 2012</p>

