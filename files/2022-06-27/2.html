---
date: '2022-06-27'
id: V0653-100622-0009
page: 36319
number: 121
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  EXTRACTO da Orde do 7 de xuño de 2022 pola que se establecen as bases
  reguladoras para a concesión, en réxime de concorrencia non competitiva, das
  subvencións ás asociacións de comerciantes sen ánimo de lucro para a
  dinamización dos centros comerciais abertos de Galicia, e se procede á súa
  convocatoria para o ano 2022 (código de procedemento CO300A).
range: Orde
url: >-
  https://www.xunta.gal/dog/Publicados/2022/20220627/AnuncioV0653-100622-0009_gl.html
---
<p>BDNS (Identif.): 635139.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>a) As agrupacións de persoas físicas e xurídicas, comunidades de bens ou calquera outro tipo de unidade económica, constituídas para os únicos efectos de compartir a unidade xerencial prevista nos artigos 3.1.b) e 4.1.d) das bases reguladoras e cuxo ámbito de actuación se desenvolva na Comunidade Autónoma de Galicia.</p>
    <p>b) As asociacións de comerciantes de carácter territorial, sen ánimo de lucro, que estean legalmente constituídas e cuxo ámbito de actuación se desenvolva na Comunidade Autónoma de Galicia, que leven a cabo proxectos de dinamización e incentivación do consumo de interese e transcendencia en centros comerciais abertos.</p>
    <p>Segundo. Obxecto</p>
    <p>A dinamización dos centros comerciais abertos de Galicia.</p>
    <p>Terceiro. Bases reguladoras</p>
    <p>Publícanse conxuntamente na convocatoria.</p>
    <p>Cuarto. Importe</p>
    <p>Destínanse 2.250.000,00 € con cargo á aplicación orzamentaria 06.03.751A.781.1.</p>
    <p>Quinto. Prazo de presentación de solicitudes</p>
    <p>Un mes, que se contará a partir do día seguinte ao da publicación desta orde no Diario Oficial de Galicia.</p>
    <p>Santiago de Compostela, 7 de xuño de 2022</p>
    <footer><p>Francisco José Conde López<br>Vicepresidente primeiro e conselleiro de Economía,<br>Industria e Innovación</p></footer>

