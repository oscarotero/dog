---
date: '2014-05-20'
id: G1096-070514-0001
page: 22716
number: 95
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 5 de maio de 2014 pola que se notifica a orde de suspensión das
  obras ditada no expediente LUG/27/2014-S1, devolta polo servizo de Correos por
  resultar a súa destinataria ausente na repartición.
range: Cédula
url: >-
  https://www.xunta.gal/dog/Publicados/2014/20140520/AnuncioG1096-070514-0001_gl.html
---
<p>A directora da Axencia de Protección da Legalidade Urbanística ditou, o 24 de marzo de 2014, resolución pola que se ordena a suspensión inmediata das obras que se executan en solo de núcleo rural, sen a preceptiva autorización urbanística autonómica, consistentes na construción dunha edificación de planta baixa en execución, da cal se levantaron as fachadas en bloque de formigón e algunha división interior en fábrica de ladrillo, no lugar do Pereiro, parroquia de San Tomé de Lourenzá, no termo municipal de Lourenzá, provincia de Lugo.</p>
    <p>Ao non poderse realizar a notificación persoal desta resolución a María Consuelo Díaz Rodríguez, en calidade de propietaria do terreo e promotora das obras, mediante a presente cédula, e ao amparo do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle á interesada a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícaselle á interesada que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra a presente resolución, que pon fin á vía administrativa, a interesada poderá interpoñer recurso de reposición no prazo dun mes, contado a partir do día seguinte a aquel en que se producise a notificación, ante a directora da Axencia de Protección da Legalidade Urbanística, ou ben, se non exerce o seu dereito de presentar recurso potestativo de reposición, directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se encontre o inmoble afectado, conforme o disposto no artigo 14.1, regra terceira, da Lei 29/1998, do 13 de xullo, reguladora da xurisdición contencioso-administrativa.</p>
    <p>Para que conste e sirva de notificación á citada interesada, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 5 de maio de 2014</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

