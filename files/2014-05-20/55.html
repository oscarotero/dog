---
date: '2014-05-20'
id: O900-160514-0001
page: 22776
number: 95
agency: Parlamento de Galicia
section: VI. Anuncios. a) Administración autonómica.
title: >-
  RESOLUCIÓN do 16 de maio de 2014, da Presidencia do Parlamento de Galicia,
  pola que se abre novo prazo para a presentación de ofertas na contratación
  administrativa para a subministración sucesiva e por prezo unitario de bens
  consumibles.
range: Resolución
url: >-
  https://www.xunta.gal/dog/Publicados/2014/20140520/AnuncioO900-160514-0001_gl.html
---
<p>O 13 de maio de 2014 publicouse no DOG número 90 o anuncio de licitación desta contratación no cal se establece como prazo para a presentación de ofertas quince (15) días naturais contados desde o seguinte ao da súa publicación. </p>
    <p>O 16 de maio de 2014 publicouse no <em>Boletín Oficial </em>do Parlamento de Galicia unha corrección de erros do<em> Boletín Oficial</em> do Parlamento de Galicia nº 284, do 6 de maio de 2014, por un erro material no prego de cláusulas administrativas que rexe esta contratación administrativa; procede entón a apertura de novo prazo para presentación de ofertas.</p>
    <p>Polo tanto, resólvese a apertura de novo prazo de quince (15) días naturais para a presentación de ofertas, que comezará a contar desde o seguinte ao da publicación desta resolución no <em>Diario Oficial de Galicia</em>. Se o último día da presentación é un día festivo, ampliarase o prazo ata o día hábil seguinte.</p>
    <p>Santiago de Compostela, 16 de maio de 2014</p>
    <footer><p>Pilar Rojo Noguera<br>Presidenta do Parlamento de Galicia</p></footer>

