---
date: '2000-03-17'
id: '6892'
page: 3
number: 54
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de febreiro de 2000, da Dirección Xeral de Industria, pola
  que se autorizan as instalacións electromecánicas e se aproba o proxecto de
  execución do parque eólico denominado Pedra Chantada. (Expediente 028-EOL).
range: Resolución
url: 'https://www.xunta.gal/dog/Publicados/2000/20000317/Anuncio6892_gl.html'
---
<p>Examinado o expediente instruído por pedimento de Made Energías Renovables, S.A., con enderezo para efectos de notificacións en rúa do Castiñeiriño, 12-3º-A, C.P. 15702 Santiago de Compostela (A Coruña), sobre autorización das instalacións do</p>
<p>parque eólico denominado Pedra Chantada; resultan os seguintes:</p>
<p>Antecedentes de feito.</p>
<p>Primeiro.-O 30 de novembro de 1998, Jerónimo Llompart Homs, en nome e representación de Made Energías Renovables, S.A., solicitou a autorización administrativa e aprobación do proxecto de execución do parque eólico denominado Pedra Chantada, de 24,42 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-A Delegación Provincial da Consellería de Industria e Comercio de Lugo someteu a información pública a citada solicitude para os efectos de competencia que establece o artigo 11 do Decreto 205/1995, polo que se regula o aproveitamento da enerxía eólica na Comunidade Autónoma de Galicia, mediante Resolución do 4-9-1998, publicada no Boletín Oficial del Estado do 17 de setembro e no Diario Oficial de Galicia do 22 de setembro. Unha vez finalizado o prazo de 20 días que se fixa na citada resolución, non se presentou ningunha solicitude en competencia.</p>
<p>As características básicas do proxecto son:</p>
<p>Situación e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
<tr><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>Pedra Chantada</td><td>Muras
Ourol
O Valadouro</td><td>615.5004.822.000
617.0004.822.000
618.0004.821.250
618.5004.820.000
618.0004.820.000
617.7504.820.750
617.2504.821.000
616.5004.820.750
617.0004.820.000
616.8004.819.600
615.6254.821.025
615.2504.821.500</td></tr>
<tr><td></td></tr></tbody></table>
<p>Características básicas do proxecto:</p>
<table><tbody><tr><td></td></tr>
<tr><td>Concepto</td><td>Uds.</td></tr>
<tr><td></td></tr>
</tbody></table>
<table><tbody><tr><td>Nº de aeroxeradores tipo Made AE 46/1</td><td>37 Uds.</td></tr>
<tr><td></td></tr>
<tr><td>Potencia unitaria por aeroxerador</td><td>660 kW</td></tr>
<tr><td></td></tr>
<tr><td>Pontecia total instalada</td><td>24,42 MW</td></tr>
<tr><td></td></tr>
<tr><td>Transformadores de 0,690/20 kV instalados na torre do aeroxerador de potencia unitaria 700 kVA</td><td>37 Uds.</td></tr>
<tr><td></td></tr>
<tr><td>Producción anual neta estimada</td><td>70.323 MWh/ano</td></tr>
<tr><td></td></tr>
<tr><td>Investimento previsto</td><td>2.919.744.447 ptas.</td></tr>
<tr><td></td></tr></tbody></table>
<p>Terceiro.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre</p>
<p>expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e o Decreto 205/1995, mediante resolución da Delegación Provincial da Consellería de Industria e Comercio de Lugo do 12 de marzo de 1999, publicada no BOP de Lugo do 25 de marzo, no xornal El Progreso e La Voz de Galicia do 24 de marzo, no Diario Oficial de Galicia do 26 de marzo, no Boletín Oficial del Estado do 19 de marzo e nos taboleiros de anuncios dos concellos de Muras, Ourol e O Valadouro.</p>
<p>Durante a fase de información pública recibíronse as seguintes alegacións:</p>
<p>1. Francisco Jauregizar Isasi, en representación de Silicatos Minerales, S.L., titular do permiso de investigación mineira Besteburiz nº 5207, oponse ó parque si nas zonas nas que se detectou a presencia de mineral de feldespato.</p>
<p>2. O Concello de Ourol alega que seis parques no seu municipio son demasiados e que os estudios ambientais deberían ter en conta esta sinerxia. Propón compensacións directas ó concello e ós veciños en vez de expropiación e solicita que se consideren posibles incompatibilidades con peticións concesionais de aproveitamentos hidroeléctricos presentadas polo concello.</p>
<p>3. José Antonio Fernández Pico solicita que se considere a Xunta Veciñal de Montes en Man Común denominada Pena Luisa, Chao do Curro, Pena Dauga, Pedreizao e Pau do Lamoso, como propietaria das parcelas 4-2, 4-1, 5-2, 5-3, así como as parcelas 121-5 e 5-1.</p>
<p>4. Javier Sánchez Vigo solicita que se considere a Anastasio Sánchez Escourido e, no seu nome, os seus herdeiros e Mª del Carmen Sánchez Escourido, como copropietarios do predio nº 20 do plano (polígono P-1, parcela 5-1 Pedra Chantada), que figura como titular descoñecido.</p>
<p>5. Anastasio Sánchez Escourido Pérez solicita que se considere que os montes denominados Calexos, Pedra Chantada e Lombo do Medio, que corresponden á parcela 5-1, pertencen á súa propiedade e á da súa irmá, Mª del Carmen Sánchez Escourido, quedando excluídos da Comunidade de Montes Veciñais en Man Común da parroquia de Miñotos.</p>
<p>6. Ángel Costa Pérez solicita que se considere que as parcelas nº 25, nº 46 e nº 59, que se atribúen a Carmen Costa Pérez, pertencen á súa propiedade, e non a esta última.</p>
<p>7. Pedro Alonso Iglesias solicita que se paralice o proxecto ou se formule unha declaración de impacto ambiental negativa do parque eólico Pedra Chantada.</p>
<p>As citadas alegacións foron remitidas á empresa Made Energías Renovables, S.A. e costestadas por esta dentro do prazo regulamentariamente establecido.</p>
<p>Cuarto.-O 3 de xuño de 1999, a Delegación Provincial da Consellería de Industria e Comercio de Lugo emitiu informe favorable sobre o citado proxecto.</p>
<p>Quinto.-O 29 de decembro de 1999, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico que no seu punto 1.5.3 indica a non vialibilidade ambiental dos catro aeroxeradores seguintes: B31, M32; B33 e B34.</p>
<p>Sexto.-O 4 de febreiro de 2000 Made Energías Renovables, S.A. presenta as modificacións do proxecto requiridas na declaración de efectos ambientais, quedando as características básicas seguintes:</p>
<p>Proxecto modificado</p>
<table><tbody><tr><td></td></tr>
<tr><td>Concepto</td><td>Uds.</td></tr>
<tr><td></td></tr>
</tbody></table>
<table><tbody><tr><td>Nº de aeroxeradores tipo Made AE 46/1</td><td>33 Uds.</td></tr>
<tr><td></td></tr>
<tr><td>Potencia unitaria por aeroxerador</td><td>660 kW</td></tr>
<tr><td></td></tr>
<tr><td>Potencia total instalada</td><td>21,78 MW</td></tr>
<tr><td></td></tr>
<tr><td>Transformadores de 0,690/20 kV instalados na torre do aeroxerador de potencia unitaria 700 kVA</td><td>33 Uds.</td></tr>
<tr><td></td></tr>
<tr><td>Producción anual neta estimada</td><td>62.720 MWh/ano</td></tr>
<tr><td></td></tr>
<tr><td>Investimento previsto</td><td>2.613.663.507 ptas.</td></tr>
<tr><td></td></tr></tbody></table>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, e Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro e o Decreto 205/1995, do 6 de xullo xa citados.</p>
<p>Segundo.-Á vista das alegacións presentadas, da contestación dada a estas por parte da empresa promotora e do resto de documentación que consta no expediente, queda de manifesto que:</p>
<p>1. Non podemos considera-la alegación presentada por Silicatos Minerales xa que a compatibilidade de ámbolos aproveitamentos non se poderá analizar ata que se presente o proxecto xeral de explotación correspondente á solicitude de concesión de explotación derivada do permiso de investigación mineira Besteburiz nº 5207.</p>
<p>2. Non podemos acepta-las alegacións presentadas polo Concello de Ourol, toda vez que:</p>
<p>a) A Dirección Xeral de Calidade Ambiental xa aprobou a declaración de efectos ambientais.</p>
<p>b) As compensacións pola ocupación dos terreos non son obxecto desta fase do expediente e tomaranse en consideración no momento procedemental oportuno.</p>
<p>c) A compatibilidade con posibles aproveitamentos hidroeléctricos estudiarase, se é o caso, cando se presenten nos proxectos de execución destes.</p>
<p>3. Non podemos estima-la alegación presentada por José Antonio Fernández Pico como representante da Xunta Veciñal de Montes en Man Común denominada Pena Luisa, Chao do Curro, Pena Dauga, Pedreizao e Pau do Lamoso xa que coa documentación achegada non se pode asegura-la pertenza dos referidos predios ó citado monte en man común. Non obstante, se en calquera momento ata a data en que se proceda ó levantamento de actas de ocupación, acto que lle será notificado, achega a documentación necesaria que acredite a súa titularidade sobre o predio, esta será retirada do procedemento expropiatorio e seguirase o procedemento establecido na Lei 13/1989, do 10 de outubro, de montes veciñais en man común e o Decreto 260/1992, do 4 de setembro, polo se aproba o regulamento.</p>
<p>4. As alegacións presentadas por Javier Sánchez Vigo, Anastasio Sánchez Escourido e Ángel Costa Pérez non son obxecto desta fase do expediente e serán tidas en conta, se é o caso, cando se proceda ó levantamento das actas de ocupación, acto que lles será notificado.</p>
<p>5. Por último, non se toma en consideración a alegación presentada por Pedro Alonso Iglesias, solicitando que se paralice o proxecto, xa que este recibiu informe favorable da delegación provincial e cumpre tódolos requisitos legais.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>-Autorizarlle a Made Energías Renovables, S.A. a instalación dos equipos electromecánicos do parque eólico denominado Pedra Chantada, que se vai situar nos concellos de Muras, Ourol e O Valadouro.</p>
<p>-Aproba-lo proxecto de execución da dita instalación.</p>
<p>Todo iso de acordo coas condicións seguintes:</p>
<p>Primeira.-Made Energías Renovables Energía, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento desta autorización, unha fianza de 52.273.270 pesetas, importe do 2% do orzamento que figura no expediente, para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, alínea 39 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan deberán realizarse de acordo coas especificacións e planos</p>
<p>que figuran no proxecto presentado pola empresa cun orzamento de 2.613.663.507 ptas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización desta Dirección Xeral de Industria. Así mesmo, a Delegación Provincial de Industria e Comercio de Lugo poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio de Lugo inspeccionará a totalidade das obras e montaxes efectuadas e verificará o cumprimento dos compromisos contraídos por Made Energías Renovables, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribir esta no Rexistro de Instalacións de Producción de Energía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do Real decreto 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 29 de decembro de 1999, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto esta autorización por calquera das causas establecidas no artigo 34 do Decreto 1175/1967, do 22 de xullo, polo incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, cabe interpoñer recurso de alzada perante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de</p>
<p>que os interesados poidan interpoñer calquera outro recurso que consideren pertinente.</p>
<p>Santiago de Compostela, 21 de febreiro de 2000.</p>
<p>Ramón Ordás Badía</p>
<p>Director xeral de Industria</p>

