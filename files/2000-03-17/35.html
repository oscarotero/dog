---
date: '2000-03-17'
id: 689A
page: 3
number: 54
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 1 de marzo de 2000, da Dirección Xeral de Programas Industriais
  e Infraestructuras Tecnolóxicas, pola que se anuncia a convocatoria para a
  selección de 12 empresas para formar parte dunha mostra piloto para o programa
  RIS+ Galicia, consistente no deseño dun mecanismo de apoio integral ó proceso
  de innovación en empresa.
range: Resolución
url: 'https://www.xunta.gal/dog/Publicados/2000/20000317/Anuncio689A_gl.html'
---
<p>A Dirección Xeral de Programas Industriais e Infraestructuras Tecnolóxicas anuncia convocatoria pública para a selección de 12 empresas que formarán parte dunha mostra piloto integradas nun proxecto ó abeiro da convocatoria RIS, fase II, convocado pola DXXVI da Comisión Europea e que ten as seguintes características:</p>
<p>Obxecto:</p>
<p>O programa consiste no deseño dun mecanismo de apoio integral ó proceso de innovación empresarial no que as 12 empresas elixidas formarán parte dunha mostra piloto no diagnóstico das capacidades tecnolóxicas, no deseño do seu plan tecnolóxico, na identificación e definición de proxecto relacionados coa innovación, a investigación e desenvolvemento, e a presentación de proxectos por empresas a convocatorias de axudas rexionais, nacionais ou europeas, durante o ano 2000.</p>
<p>Estas empresas serán tuteladas por consultores designados por la Consellería de Industria e Comercio.</p>
<p>Beneficiarios:</p>
<p>El programa piloto experimentarase nun total de 12 empresas.</p>
<p>Presentación de candidaturas:</p>
<p>As empresas interesadas en concorrer á convocatoria deberán presentar instancia dirixida á Dirección Xeral de Programas Industriais e Infraestruc</p>
<p>turas Tecnolóxicas no rexistro xeral da Consellería de Industria e Comercio na que se fará constar que desexa participar no programa II, do RIS+ Galicia, xunto cunha breve memoria descritiva que expoña as características da empresa e o fundamento do seu interese en participar nesta convocatoria, así como, calquera documentación adicional que poida contribuír á mellor avaliación da proposta.</p>
<p>O prazo para súa presentación será de 15 días desde a publicación deste anuncio.</p>
<p>Comisión de valoración e selección:</p>
<p>As 12 empresas serán seleccionadas por unha comisión formada por 3 persoas presidida por un subdirector da Dirección Xeral de Programas Industriais e Infraestructuras Tecnolóxicas, cos seguintes cirterios de selección preferentes:</p>
<p>Representatividade do sector industrial ó que pertenza a empresa en Galicia.</p>
<p>Fundamentación do interese en participar na convocatoria.</p>
<p>Non poderán formar parte da mostra empresas que xa teñan unha ampla experiencia na xestión de proxectos de innovación e I+D subvencionados por convocatorias nacionais ou europeas.</p>
<p>Na mostra seleccionada deberá ter cabida o maior número posible de sectores.</p>
<p>A comisión de valoración elevará a súa proposta ó director xeral de Programas Industriais e Infraestructuras Tecnolóxicas para que resolva. Ás empresas participantes seralles notificada a devandita resolución.</p>
<p>Santiago de Compostela, 1 de marzo de 2000.</p>
<p>José Manuel González González</p>
<p>Director xeral de Programas Industriais</p>
<p>e Infraestructuras Tecnolóxicas</p>

