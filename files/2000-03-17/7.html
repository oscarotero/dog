---
date: '2000-03-17'
id: '6822'
page: 3
number: 54
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 14 de febreiro de 2000, da Delegación Provincial de Pontevedra,
  pola que se dispón o rexistro, depósito e a publicación, no Diario Oficial de
  Galicia, do convenio colectivo da empresa Gestión Deportiva Gallega, S.L.
range: Resolución
url: 'https://www.xunta.gal/dog/Publicados/2000/20000317/Anuncio6822_gl.html'
---
<p>Visto o expediente do convenio colectivo para a empresa Gestión Deportiva Gallega, S.L., con nº de código 3603132, que tivo entrada nesta delegación provincial o día 11-2-2000, subscrito en representación da parte económica por unha representación da empresa, e da parte social, polo delegado de persoal, en data 31-1-2000. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 14 de febreiro de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>II convenio colectivo da empresa</p>
<p>Gestión Deportiva Gallega, S.L.</p>
<p>Ano 2000-2001</p>
<p>Artigo 1º.-Ámbito funcional e territorial.</p>
<p>Este convenio colectivo é de ámbito provincial e aplicarase e obrigará a empresa Gestión Deportiva Gallega, S.L. no centro de traballo que ten na actualidade e aqueloutros de nova creación que no futuro se poidan establecer nesta provincia. Encádrase na regulamentación nacional de traballos de locais e espectáculos, afecto a actividades que teñan por obxecto a planificación e desenvolvemento de infraestructuras deportivas, organización e patrocinio de eventos deportivos, xestión de instalacións deportivas, formación de técnicos e dirixentes deportivos, a edición e distribución de publicacións deportivas e as xestións de publicidade e promocións en recintos e soportes de instalacións e a comercia</p>
<p>lización de todo tipo de productos deportivos, sendo adxudicataria de tales servicios en diversos concellos e institucións públicas, e que comprende e abrangue tódolos subgrupos relacionados coa actividade deportiva e todo o espectáculo que sexa lúdico-deportivo e precise persoal para o seu desenvolvemento.</p>
<p>Artigo 2º.-Ámbito persoal.</p>
<p>Este convenio afecta a tódolos traballadores, sexa cal for a súa categoría profesional, que durante a súa vixencia traballen baixo dependencia e por conta de Gestión Deportiva Gallega, S.L.</p>
<p>Artigo 3º.-Vixencia.</p>
<p>Este convenio terá unha vixencia de dous anos, e entrará en vigor a partir do 1 de xaneiro de 2000 para finaliza-lo 31 de decembro de 2001.</p>
<p>Este convenio entenderase denunciado para tódolos efectos o 31 de outubro de 2001, data na que as partes económica e social se comprometen a inicia-la negociación dun novo convenio.</p>
<p>Artigo 4º.-Salarios.</p>
<p>Os salarios base para 2000 son os que figuran na táboa anexa.</p>
<p>En 2000 os salarios incrementaranse nunha porcentaxe fixa do 3% e aplicaranse sobre os salarios vixentes o 31-12-1999.</p>
<p>Para 2001 o incremento salarial será o IPC real do ano 2000 sobre os valores da táboa anexa.</p>
<p>Os traballadores que teñan un salario superior ó fixado na táboa anexa a este convenio manterano, aplicándoselle-los incrementos pactados.</p>
<p>Artigo 5º.-Clasificación persoal e profesional.</p>
<p>Co obxecto de ter unha adecuada clasificación profesional do persoal da empresa á que afecta o convenio, establécese a clasificación por grupos profesionais segundo a táboa correspondente. No que respecta ás contratacións haberá: a) persoal fixo; b) persoal eventual; c) persoal de obra ou servicio determinado; d) persoal de obra ou servicio extraordinario; e) persoal interino; f) persoal en contrato de alternancia. As categorías profesionais consignadas nela son puramente enunciativas e non obrigan a ter cubertas tódalas categorías enumeradas se as necesidades non o requiren.</p>
<p>Grupo I: persoal administrativo.</p>
<p>1. Director de centro ou instalación.</p>
<p>2. Xefe administrativo.</p>
<p>3. Contable.</p>
<p>4. Oficial administrativo.</p>
<p>5. Auxiliar administrativo.</p>
<p>Grupo II: persoal técnico-deportivo.</p>
<p>1. Coordinador de actividades.</p>
<p>2. Coordinador de monitores.</p>
<p>3. Monitor deportivo.</p>
<p>4. Animador social.</p>
<p>5. Auxiliar de monitor.</p>
<p>6. Socorrista.</p>
<p>Grupo III: resto do persoal.</p>
<p>1. Recepcionista.</p>
<p>2. Técnico de mantemento.</p>
<p>3. Peón oficios varios (limpeza, mantemento...).</p>
<p>Clasificación por niveis:</p>
<p>Nivel I:</p>
<p>-Director de instalación.</p>
<p>Nivel II:</p>
<p>-Xefe administrativo.</p>
<p>-Coordinador de actividades.</p>
<p>Nivel III:</p>
<p>-Contable.</p>
<p>-Coordinador de monitores.</p>
<p>-Técnico de mantemento.</p>
<p>Nivel IV:</p>
<p>-Oficial administrativo.</p>
<p>-Monitor deportivo.</p>
<p>-Animador social.</p>
<p>-Socorrista.</p>
<p>-Recepcionista.</p>
<p>Nivel V:</p>
<p>-Conserxe/porteiro.</p>
<p>-Auxiliar de monitor.</p>
<p>-Peón oficios varios.</p>
<p>Definición das categorías profesionais:</p>
<p>-Director de instalación.</p>
<p>Responsable da coordinación de tódalas actividades realizadas dentro da instalación así como a supervisión administrativa. Actuará como xefe de persoal dentro da instalación e representará a empresa en todo o relacionado coas actividades que se programen. Depende das directrices dos órganos de administración da empresa.</p>
<p>-Xefe administrativo.</p>
<p>Responsabilizarase de control e coordinación administrativa distribuíndo os traballos, efectuando os cobramentos necesarios ós usuarios en colaboración co xefe de contabilidade. Informará periodicamente o director da instalación, a quen proporá cantas medidas sexan necesarias para a mellora e racionalización da oficina. Depende das directrices dos órganos de administración da empresa.</p>
<p>-Contable.</p>
<p>Realizará materialmente a contabilidade, levando os libros e demais documentos contables que sexan</p>
<p>precisos baixo a dirección e supervisión do órgano de administración.</p>
<p>-Oficial administrativo.</p>
<p>É a persoa encargada da área burocrática e administrativa, que leva o control da correspondencia, arquivo e documentación. Depende do xefe administrativo.</p>
<p>-Auxiliar administrativo.</p>
<p>É a persoa que, ás ordes do oficial administrativo, realiza as tarefas por el encomendadas na área burocrática e administrativa.</p>
<p>-Coordinador de actividades.</p>
<p>É a persoa que exerce o control e organización das actividades e dos coordinadores de monitores, dependendo da dirección técnica da instalación.</p>
<p>-Coordinador de monitores.</p>
<p>Son os que, polo menos co título de monitor, exercerán o control directo dos monitores (horarios, quendas, niveis, rendementos técnicos, etc.), a coordinación entre as actividades docente e administrativa.</p>
<p>Revisarán periodicamente o material usado polos alumnos, instalacións, etc. Velarán polo cumprimento das directrices do traballo dependendo do coordinador de actividades.</p>
<p>-Monitor.</p>
<p>Son os que, tendo o título correspondente, manteñen o contacto directo cos alumnos, desenvolven os programas técnicos e de actividades previstos. Coidarán a orde e seguridade nas súas clases dependendo dos coordinadores.</p>
<p>-Socorrista.</p>
<p>É a persoa que coa titulación necesaria fai funcións de vixilancia, salvamento e prevención de accidentes, dependendo do coordinador.</p>
<p>-Recepcionista.</p>
<p>É a persoa que exerce a vixilancia e o control dos accesos e zonas de tránsito dentro do centro de traballo. É o encargado de facilitar información sobre os distintos tipos de servicios e actividades que se desenvolven no recinto. Encargarase, así mesmo, do cobramento das actividades e do cerramento de caixa diario. Dependerá do xefe administrativo.</p>
<p>-Técnico de mantemento.</p>
<p>Será o encargado de coidar do bo estado das instalacións, supervisando o traballo daquelas persoas que ten ó seu cargo. Dependerá do director de instalación.</p>
<p>-Peón de oficios varios.</p>
<p>É o encargado material da execución dos traballos de mantemento e conservación e limpeza das instalacións. Dependerá do técnico de mantemento.</p>
<p>Artigo 6º.-Estructura salarial.</p>
<p>Está constituída polos seguintes conceptos:</p>
<p>-Salario base.</p>
<p>-Axudas de custo.</p>
<p>-Transporte e locomoción.</p>
<p>Artigo 7º.-Antigüidade.</p>
<p>Este concepto existirá e aboaráselles soamente ós traballadores que o veñan percibindo e ós que pertenzan ó cadro de persoal da empresa antes da sinatura do convenio e teñan como mínimo 6 meses de contrato cumprido. A porcentaxe aboarase na mesma porcentaxe que ata a data.</p>
<p>Artigo 8º.-Período de proba.</p>
<p>Poderase establecer, por escrito, un período de proba de tres meses para toda clase de traballadores desta empresa.</p>
<p>Artigo 9º.-Gratificacións extraordinarias.</p>
<p>Os traballadores afectados por este convenio terán dúas pagas extraordinarias, as cales se conceden en concepto de paga de verán (15 de xullo) e Nadal (15 de decembro) e que consisten no importe dunha mensualidade máis a antigüidade.</p>
<p>Artigo 10º.-Vacacións.</p>
<p>O período de vacacións retribuídas será de 32 días naturais. O calendario de vacacións será confeccionado pola empresa, en función das solicitudes dos traballadores, dentro do 1º trimestre do ano.</p>
<p>No demais haberá que se ater ó disposto na lexislación vixente.</p>
<p>Artigo 11º.-Enfermidade.</p>
<p>Os traballadores afectados por este convenio percibirán das súas respectivas empresas e en tódolos casos de baixa por ILT ou accidente laboral o 100% do seu salario base.</p>
<p>Artigo 12º.-Xornada.</p>
<p>A xornada de traballo será de 38 horas semanais para a vixencia deste convenio. Establecerase un descanso intermedio de 30 minutos, que se aboará como tempo traballado, pero en ningún caso se sumará para o cómputo de horas extraordinarias.</p>
<p>Artigo 13º.-Complemento de distancia.</p>
<p>No referente ó complemento de distancia, aplicarase o disposto sobre iso na lexislación xeral.</p>
<p>Artigo 14º.-Licencias.</p>
<p>O persoal terá dereito a que se lle conceda permiso con percepción dos salarios correspondentes nos seguintes casos:</p>
<p>1. Vinteún días naturais en caso de matrimonio.</p>
<p>2. Dous días naturais por enfermidade grave de parentes ata segundo grao de consanguinidade ou afinidade.</p>
<p>3. Cinco días naturais por falecemento do cónxuxe, pais e fillos e pais do cónxuxe.</p>
<p>4. Catro días naturais por nacemento dun fillo.</p>
<p>Cando o traballador teña que se desprazar a localidades distantes de máis de 200 quilómetros da súa residencia, contará con dous días máis en cada caso.</p>
<p>Artigo 15º.-Excedencias.</p>
<p>As excedencias resolveranse conforme a regulamentación correspondente.</p>
<p>Artigo 16º.-Extinción por dimisión.</p>
<p>O traballador que desexe extingui-lo seu contrato por demisión debe avisa-la empresa con 15 días de antelación á súa marcha.</p>
<p>Artigo 17º.-Roupa de traballo.</p>
<p>O persoal afectado polo presente convenio recibirá por conta da empresa e por un ano dous uniformes completos adecuados á súa función, incluído calzado, para todo traballador con máis de seis meses na empresa. Afecta a traballadores de administración, persoal técnico e de mantemento.</p>
<p>Artigo 18º.-Traballos perigosos, tóxicos o penosos.</p>
<p>Sobre este artigo haberase que ater ó disposto na lexislación laboral vixente en cada momento.</p>
<p>Artigo 19º.-Revisión médica.</p>
<p>O persoal afectado por este convenio efectuará unha revisión médica anual por conta dos servicios médicos da empresa.</p>
<p>Artigo 20º.-Descanso dominical.</p>
<p>Dadas as especiais características da empresa e as súas actividades de lecer e deporte realizadas durante toda a semana, incluídos sábado, domingo e festivos, aqueles traballadores no contrato dos cales figure esta premisa, terán dereito ó seu descanso equivalente calquera outro día da semana.</p>
<p>Artigo 21º.-Casos especiais de retribución.</p>
<p>O persoal de locais de espectáculos e deportes poderá realizar traballos de categoría superior a aquela na que está clasificado, non como ocupación habitual, senón como necesidade perentoria da empresa.</p>
<p>Durante o tempo que dure esta situación, os interesados terán dereito a percibi-la remuneración asignada á superior categoría desempeñada circunstancialmente. O dereito a percibi-lo salario de superior categoría pasará a definitivo se a situación se prolonga durante 6 meses nun ano.</p>
<p>Artigo 22º.-Contratos eventuais de duración determinada.</p>
<p>Cando o contrato de duracion determinada previsto no punto 1º b) do artigo 15 do Estatuto dos traballadores se concerte para cubrir postos en centros</p>
<p>de traballo que non teñan a consideración de obra, neste suposto, a duración máxima do contrato poderá ser de 9 meses dentro dun período de 12 meses.</p>
<p>No caso de que se concerte por un período inferior a 9 meses, poderán ser prorrogados mediante acordo das partes, sen que a duración total do contrato poida exceder do dito límite máximo. O período de 12 meses computarase a partir da data da causa ou circunstancia que xustifique a súa utilización.</p>
<p>Artigo 23º.-Plan de pensións-xubilación.</p>
<p>A empresa formalizará un plan de pensións-xubilación para tódolos traballadores fixos do cadro de persoal da empresa e as súas contribucións a este irán por conta dela.</p>
<p>Establécese para o ano 2000 unha contribución mensual de 5000 pesetas por traballador.</p>
<p>Artigo 24º.-Remisión legal.</p>
<p>En todo o non previsto neste convenio haberase que ater ó disposto na regulamentación nacional de traballo e lexislación laboral e regulamentos vixentes de aplicación ás empresas afectadas.</p>
<p>Artigo 25º.-Comisión mixta.</p>
<p>Toda cuestión de interpretación, dúbida de clasificación persoal ou diverxencia, que con motivo do disposto neste convenio se suscite, someterase á comisión mixta do convenio, que estará constituída polos representantes dos traballadores e o representante empresarial, é dicir, cada un dos compoñentes negociadores deste convenio.</p>
<p>Este convenio asínase en Ponteareas, 31 de xaneiro de 2000.</p>
<p>Táboa salarial Gsport, S.L.</p>
<table><tbody><tr><td></td></tr>
<tr><td>Emprego</td><td>S. base</td><td>Hora</td><td>Ano</td></tr>
<tr><td></td></tr>
</tbody></table>
<table><tbody><tr><td>Nivel I</td></tr>
<tr><td>Director instalación</td><td>130.450</td><td>1.338</td><td>1.826.300</td></tr>
<tr><td>Nivel II</td></tr>
<tr><td>Xefe administración</td><td>108.588</td><td>1.194</td><td>1.520.232</td></tr>
<tr><td>Coordinador actividades</td><td>108.588</td><td>1.194</td><td>1.520.232</td></tr>
<tr><td>Nivel III</td></tr>
<tr><td>Contable</td><td>102.877</td><td>1.085</td><td>1.440.278</td></tr>
<tr><td>Coordinador de monitores</td><td>102.877</td><td>1.085</td><td>1.440.278</td></tr>
<tr><td>Técnico mantemento</td><td>102.877</td><td>1.085</td><td>1.440.278</td></tr>
<tr><td>Técnico actividades</td><td>102.877</td><td>1.085</td><td>1.440.278</td></tr>
<tr><td>Nivel IV</td></tr>
<tr><td>Oficial administrativo</td><td>81.676</td><td>914</td><td>1.143.464</td></tr>
<tr><td>Monitor deportivo</td><td>81.676</td><td>914</td><td>1.143.464</td></tr>
<tr><td>Animador social</td><td>81.676</td><td>914</td><td>1.143.464</td></tr>
<tr><td>Socorrista</td><td>81.676</td><td>914</td><td>1.143.464</td></tr>
<tr><td>Recepcionista</td><td>81.676</td><td>914</td><td>1.143.464</td></tr>
<tr><td>Nivel V</td></tr>
<tr><td>Auxiliar administrativo</td><td>74.251</td><td>831</td><td>1.039.514</td></tr>
<tr><td>Auxiliar monitor</td><td>74.251</td><td>831</td><td>1.039.514</td></tr>
<tr><td>Auxiliar mantemento</td><td>74.251</td><td>831</td><td>1.039.514</td></tr>
<tr><td>Conserxe</td><td>74.251</td><td>831</td><td>1.039.514</td></tr>
<tr><td>Peón oficios varios</td><td>74.251</td><td>831</td><td>1.039.514</td></tr>
</tbody></table>

