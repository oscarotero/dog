---
date: '2013-01-17'
id: CA02-211212-0013
page: 1406
number: 12
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 12 de decembro de 2012, da Secretaría Xeral de Calidade e
  Avaliación Ambiental, polo que se somete a información pública a solicitude de
  renovación da autorización ambiental integrada presentada por Ferroatlántica,
  S.A. para a fábrica de silicio metal, localizada no concello de Arteixo (clave
  do expediente de renovación 2012-IPPC-M-103).
range: Anuncio
url: >-
  https://www.xunta.gal/dog/Publicados/2013/20130117/AnuncioCA02-211212-0013_gl.html
---
<p>Con data do 11 de abril de 2008 concedeuse a Ferroatlántica, S.A. a autorización ambiental integrada nº 2005/0223_NAA/IPPC_104 para a fábrica de silicio metal, localizada no concello Arteixo (A Coruña). Nesta autorización establécese unha vixencia de cinco anos, contados a partir do día seguinte ao da súa notificación á titular. </p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que transcorrido o prazo de vixencia da autorización esta debe ser renovada e, se é o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o Regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a documentación presentada pola solicitante para a renovación da autorización ambiental integrada, constituída polo documento titulado:</p>
    <p>– Proxecto básico para a renovación da autorización ambiental integrada da fábrica de produción de silicio de Ferroatlántica, S.A. no polígono industrial de Sabón. Arteixo-A Coruña. Xuño 2012.</p>
    <p>– Información adicional para o procedemento de renovación da autorización ambiental integrada (clave exped. renovación: 2012-IPPC-M-103). Novembro 2012.</p>
    <p>Co fin de que calquera interesado poida consultalo e, se é o caso, formular no dito prazo as alegacións, suxestións ou observacións que considere convenientes, o antedito documento estará á disposición dos administrados, en horario de atención ao público, nas seguintes dependencias:</p>
    <p>• Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>• Xefatura Territorial da Coruña da Consellería de Medio Ambiente, Territorio e Infraestruturas (r/ Vicente Ferrer, 2, 15008 A Coruña).</p>
    <p>• Concello de Arteixo (praza Alcalde Ramón Dopico, 1, 15142 Arteixo, A Coruña).</p>
    <p>Santiago de Compostela, 12 de decembro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

