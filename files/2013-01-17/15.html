---
date: '2013-01-17'
id: G2345-271212-0004
page: 1395
number: 12
agency: Xulgado do Social número 2 da Coruña
section: V. Administración de xustiza.
title: EDICTO (2/2012).
range: Edicto
url: >-
  https://www.xunta.gal/dog/Publicados/2013/20130117/AnuncioG2345-271212-0004_gl.html
---
<p>Óscar Méndez Fernández, secretario substituto do Social número 2 da Coruña, fago saber que por resolución ditada o día 30.8.2012, no proceso seguido por instancia de María Jesús Vázquez Núñez contra Raquel Cardama del Río, en reclamación por despedimento, rexistrouse co número 2/2012 e acordouse notificar a Raquel Cardama del Río, o ditame de sentenza seguinte:</p>
    <p>«Decido que debo estimar e estimo integramente a demanda en materia de despedimento e debo declarar e declaro a improcedencia do despedimento de que o demandante foi obxecto o 5 de decembro de 2001 e debo declarar e declaro extinguida a relación laboral que unía as partes ao cesar na súa actividade a demandada, desde a data da presente resolución, e condeno a entidade Rosas y Grelos, S.L. á readmisión do traballador no prazo de cinco días desde a notificación da sentenza ou á indemnización por despedimento de corenta e cinco días de salario por ano de servizo, rateándose por meses os períodos inferiores a un ano, ademais do aboamento dos salarios de tramitación desde a data do despedimento ata a notificación desta resolución.</p>
    <p>Condeno, así mesmo, a empresa aboar á demandante a cantidade debida na data de despedimento de 5.785,08 euros, como liquidación das cantidades debidas.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Así o pronuncio, mando e asino».</p>
    <p>Advírtese ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que sirva de notificación a Raquel Cardama del Río, en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 27 de decembro de 2012</p>
    <footer><p>A secretaria xudicial</p></footer>

