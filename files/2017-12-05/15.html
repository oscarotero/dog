---
date: '2017-12-05'
id: G2410-141117-0007
page: 55397
number: 231
agency: Xulgado do Social número 1 de Santiago de Compostela
section: V. Administración de xustiza.
title: EDICTO (393/2015).
range: Edicto
url: >-
  https://www.xunta.gal/dog/Publicados/2017/20171205/AnuncioG2410-141117-0007_gl.html
---
<p>Procedemento ordinario (PO) 393/2015</p>
    <p>Sobre: ordinario</p>
    <p>Demandante: José Manuel Mella Silva</p>
    <p>Avogado: Xavier Castro Martínez</p>
    <p>Demandado: Compañía de Protección y Vigilancia Galaica, S.A.</p>
    <p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 393/2015 deste xulgado do social, seguido por instancia de José Manuel Mella Silva contra a empresa Compañía de Protección y Vigilancia Galaica, S.A., sobre ordinario, se ditou a seguinte resolución, cuxa parte dispositiva se xunta:</p>
    <p>«Decisión</p>
    <p>Que estimando integramente a demanda interposta por José Manuel Mella Silva contra Compañía de Protección y Vigilancia Galaica, S.A., debo condenar e condeno a mercantil demandada a aboarlle ao demandante a suma de 975,78 euros polos conceptos indicados no feito probado cuarto desta resolución, máis o xuro por mora do artigo 29.3 do ET respecto da dita cantidade, desde a presentación da papeleta de conciliación ata a presente resolución e o xuro do artigo 576 da LAC a partir da presente resolución.</p>
    <p>Notifíqueselles ás partes a presente resolución, facéndolles saber que fronte a esta non cabe recurso.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que lle sirva de notificación en legal forma a Compañía de Protección y Vigilancia Galaica, S.A., en ignorado paradoiro, expido este edicto para a súa inserción no <em>Diario Oficial de Galicia </em>e no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 14 de novembro de 2017</p>
    <footer><p>A letrada da Administración de xustiza</p></footer>

