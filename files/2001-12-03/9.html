---
date: '2001-12-03'
id: 131D6
page: 15
number: 233
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Anuncio do 19 de novembro de 2001, da Dirección Xeral de Persoal, polo que se
  comunica a apertura dun prazo para solicita-las prazas en comisión de
  servicios de xefe de departamento de orientación nos CEIP Conde de Fenosa e
  Julio Gurriarán Canalejas, ámbolos dous do Barco de Valdeorras.
range: Anuncio
url: 'https://www.xunta.gal/dog/Publicados/2001/20011203/Anuncio131D6_gl.html'
---
<p>Comunícase que está aberto o prazo para a cobertura de xefe de departamento de orientación, en comisión de servicios por un ano.</p>
<p>Titulación: mestre (funcionario de carreira) especialista en pedagoxía terapéutica ou en audición e linguaxe, preferentemente licenciado en psicopedagoxía, ou en psicoloxía, ou en filosofía e ciencias da educación (especialidade de psicoloxía ou ciencias da educación) ou en filosofía e letras (especialidade de pedagoxía ou psicoloxía) ou que foran diplomados nas escolas universitarias de psicoloxía ata 1974.</p>
<p>O prazo para presenta-las solicitudes, na Consellería de Educación e Ordenación Universitaria ou nas delegacións provinciais, será de 10 días hábiles contados a partir do día seguinte ó da publicación deste anuncio no DOG.</p>
<p>A selección realizaraa unha comisión constituída na Delegación Provincial da Consellería de Educación e Ordenación Universitaria de Ourense.</p>
<p>Santiago de Compostela, 19 de novembro de 2001.</p>
<p>Jaime García García</p>
<p>Director xeral de Persoal da Consellería</p>
<p>de Educación e Ordenación Universitaria</p>

