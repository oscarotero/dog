---
date: '2001-12-03'
id: 131C6
page: 15
number: 233
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Resolución do 23 de novembro de 2001, da Secretaría Xeral da Consellería de
  Sanidade e Servicios Sociais, sobre delegación de atribucións en materia de
  farmacia.
range: Resolución
url: 'https://www.xunta.gal/dog/Publicados/2001/20011203/Anuncio131C6_gl.html'
---
<p>Unha vez publicado o Decreto 146/2001, do 7 de xuño, sobre planificación, apertura, traslado, peche e transmisión de oficinas de farmacia e co obxecto de lograr unha maior eficacia e axilidade administrativa que redunde en beneficio tanto da Administración coma dos administrados, faise conveniente que, dentro do respecto ós principios informadores da actuación administrativa, e con suxeición á normativa legal vixente, se deleguen nos delegados provinciais da Consellería de Sanidade e Servicios Sociais determinadas competencias.</p>
<p>Na súa virtude, facendo uso das atribucións que me confire o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro,</p>
<p>RESOLVO:</p>
<p>Primeiro.-Delegar nos delegados provinciais da Consellería de Sanidade e Servicios Sociais a resolución das solicitudes de autorización de funcionamento solicitadas en relación cos expedientes de apertura, traslado, transmisión e modificación de oficinas de farmacia presentados trala entrada en vigor do Decreto 146/2001, do 7 de xuño, sobre planificación, apertura, traslado, peche e transmisión de oficinas de farmacia.</p>
<p>Trala concesión da autorización de funcionamento levantarase a acta de apertura e posta en funcionamento ou, de se-lo caso, de cambio de titularidade, por parte do correspondente servicio da Delegación de Sanidade e Servicios Sociais.</p>
<p>Segundo.-As resolucións administrativas que se adopten facendo uso das delegacións contidas nesta resolución farán constar expresamente esta circunstancia e consideraranse dictadas polo órgano delegante.</p>
<p>Santiago de Compostela, 23 de novembro de 2001.</p>
<p>Manuel A. Silva Romero</p>
<p>Secretario xeral da Consellería de Sanidade</p>
<p>e Servicios Sociais</p>

