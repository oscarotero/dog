---
date: '2020-04-16'
id: G2169-180320-0001
page: 18380
number: 73
agency: Xulgado de Primeira Instancia número 2 de Santiago de Compostela
section: V. Administración de xustiza.
title: EDICTO (414/2019).
range: Edicto
url: >-
  https://www.xunta.gal/dog/Publicados/2020/20200416/AnuncioG2169-180320-0001_gl.html
---
<p>Eu, María del Carmen Vázquez Rodríguez, letrada da Administración de xustiza do Xulgado de Primeira Instancia número 2 de Santiago de Compostela, fago saber que no presente procedemento ordinario 414/2019, seguido por instancia de Claudio Manuel García Hermida e Delfina García Hermida fronte a Inmobiliaria del Noroeste, S.A., se ditou sentenza, cuxo teor literal é o seguinte: </p>
    <p>Sentenza nº 39/2020</p>
    <p>Xuízo ordinario nº 414/2019 </p>
    <p>Maxistrada xuíza: María Jesús Sánchez Carbajales </p>
    <p>Demandantes: Claudio Manuel García Hermida e Delfina García Hermida</p>
    <p>Avogada: Sra. García Arias </p>
    <p>Procurador: Sr. Merelles Pérez </p>
    <p>Demandada: Inmobiliaria del Noroeste, S.A. (en rebeldía) </p>
    <p>Obxecto: elevación a escritura pública </p>
    <p>Santiago de Compostela, 6 de marzo de 2020 </p>
    <p>Resolución </p>
    <p>Estimo integramente a demanda presentada por Claudio Manuel e Delfina García Hermida contra Inmobiliaria del Noroeste, S.A. e, en consecuencia, condeno a Inmobiliaria do Noroeste, S.A. a dar cumprimento ao pactado no contrato privado de compromiso de compravenda subscrito entre Inmobiliaria del Noroeste, S.A. e Josefa García Hermida e Delfina García Hermida, do 28 de xuño de 1979, procedendo a outorgar escritura pública, en que conste que Inmobiliaria del Noroeste, S.A. vendeu o inmoble sito na rúa San Pedro de Mezonzo, nº 28 A, 5º G, de Santiago de Compostela ( A Coruña), inscrito no Rexistro da Propiedade de Santiago nº 1, libro 500, tomo 857, folio 106, predio rexistral número 35952, a Josefa García Hermida e Delfina García Hermida, e que a parte compradora pagou o prezo á vendedora, e a facer constar todos os datos, descrición, cumprindo todos os requisitos precisos e con todos os documentos necesarios para formalizar o dito instrumento público, e con todas as formalidades que resulten necesarias para a súa posterior inscrición no Rexistro da Propiedade correspondente, baixo apercibimento de que, se non o fixer a demandada, será por mandato xudicial ou o tribunal quen outorgue a dita escritura en substitución e en nome da demandada e á súa custa. Condénase a demandada a se ater a tales declaracións, todo iso con expresa imposición de custas á parte demandada. </p>
    <p>Notifíquese esta resolución ás partes coa indicación de que non é firme e que contra ela se poderá interpoñer recurso de apelación ante a Sala do Civil da Audiencia Provincial, recurso que se deberá presentar neste xulgado no prazo de vinte días desde a súa notificación. </p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición de recurso contra a anterior resolución exixe a constitución dun depósito de 50 €. </p>
    <p>O depósito da expresada suma deberá acreditarse ao interpoñer o recurso, con cuxo escrito se achegará copia do xustificante ou da orde de ingreso. Sen este requisito non será admitido a trámite. Están exceptuadas da obriga de constituír o depósito as partes que teñan recoñecido o dereito de asistencia xurídica gratuíta. </p>
    <p>Expídase testemuño da presente resolución para a súa unión aos autos principais e lévese o orixinal ao libro de sentenzas deste xulgado.</p>
    <p>Así, por esta miña sentenza, pronúncioo, mándoo e asínoo, María Jesús Sánchez Carbajales, maxistrada xuíza do Xulgado de Primeira Instancia número 2 de Santiago de Compostela. </p>
    <p>E, como consecuencia do ignorado paradoiro de Inmobiliaria del Noroeste, esténdese esta cédula para que sirva de cédula de notificación. </p>
    <p>Santiago de Compostela, 10 de marzo de 2020 </p>
    <footer><p>A letrada da Administración de xustiza</p></footer>

