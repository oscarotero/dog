---
date: '1997-11-11'
id: C422
page: 10
number: 218
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de outubro de 1997 pola que se autoriza a inclusión da escola de
  música privada Agrupación Musical do Rosal no Rexistro de Escolas de Música.
range: Orde
url: 'https://www.xunta.gal/dog/Publicados/1997/19971111/AnuncioC422_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse estudios de música e danza en escolas específicas. Así mesmo, a Orde do 11 de marzo de 1993 (DOG do 22 de abril), regula as condicións de creación e funcionamento destas escolas na Comunidade Autónoma de Galicia.</p>
<p>Por outra parte, o Decreto 346/1996, do 3 de setembro, no seu artigo 1, establece que lle corresponderá á Consellería de Educación e Ordenación Universitaria as competencias de planificación, regulación e administración do ensino en toda a súa extensión.</p>
<p>Presentada a solicitude de inclusión no Rexistro de Escolas de Música pola escola de música privada Agrupación Musical do Rosal de Pontevedra, os servicios competentes da Consellería de Educación e</p>
<p>Ordenación Universitaria comprobaron a efectividade do cumprimento dos requisitos esixidos na Orde do 11 de marzo de 1993. Na súa virtude,</p>
<p>DISPOÑO:</p>
<p>Primeiro.-A escola da que se sinalan os seus datos no anexo desta orde queda incluída no Rexistro de Escolas de Música.</p>
<p>Segundo.-A escola de música citada no dito anexo queda sometida ó réxime de escolas de música e danza, segundo se establece na Orde do 11 de marzo de 1993 (DOG do 22 de abril), e ós servicios de inspección correspondentes.</p>
<p>Disposicións derradeiras</p>
<p>Primeira.-Facúltase o director xeral de Centros e Inspección Educativa para dicta-las disposicións necesarias no desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 21 de outubro de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Denominación específica: Escola de Música da Agrupación Musical do Rosal.</p>
<p>Enderezo: Auditorio Municipal do Concello.</p>
<p>Rúa: Couso, s/n.</p>
<p>Localidade: O Rosal.</p>
<p>Provincia: Pontevedra.</p>
<p>8617</p>

