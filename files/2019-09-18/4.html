---
date: '2019-09-18'
id: G0424-090919-0004
page: 40501
number: 177
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 4 de setembro de 2019, da Secretaría Xeral de Emprego, pola que
  se dispón a inscrición no rexistro e a publicación, no Diario Oficial de
  Galicia, do acordo da comisión negociadora do convenio de Nea F3 Ibérica,
  S.L.U.
range: Resolución
url: >-
  https://www.xunta.gal/dog/Publicados/2019/20190918/AnuncioG0424-090919-0004_gl.html
---
<p>Visto o acordo da comisión negociadora do convenio de Nea F3 Ibérica, S.L.U. polo que se aproban incrementos salariais para o ano 2018, que se subscribiu entre a representación empresarial e os representantes dos traballadores na xuntanza celebrada o 26 de decembro de 2018, e de conformidade co disposto no artigo 90.2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo,</p>
    <p>A Secretaría Xeral de Emprego</p>
    <h2>RESOLVE: </h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (Rexcon).</p>
    <p>Segundo. Dispoñer a súa publicación no Diario Oficial de Galicia.</p>
    <p>Santiago de Compostela, 4 de setembro de 2019 </p>
    <footer><p>Covadonga Toca Carús<br>Secretaria xeral de Emprego</p></footer>
    <h3>Acta de acordo da comisión negociadora<br>do convenio de Nea F3 Ibérica, S.L.U.</h3>
    <p>En Vigo, 26 de decembro de 2018</p>
    <p>Reunidos:</p>
    <p>Por parte da empresa: César Rodríguez Roca.</p>
    <p>Pola representación do traballadores: Juan Miguel Varela de la Torre, Modesto Martínez Montes, José Juan Vázquez López, José Ventura Veira Mosquera, Fernando Barcia Pérez, Ángel Manuel Gallego Romero.</p>
    <p>Expoñen:</p>
    <p>Que, tras varias reunións entre as partes da comisión negociadora do convenio colectivo da empresa Nea F3 Ibérica, S.L.U., se chegou ao seguinte acordo definitivo:</p>
    <p>Primeiro. Incremento salarial</p>
    <p>Ambas as partes acordan para o exercicio 2018 un incremento salarial do 1,5 por cento, aplicable a todas as categorías profesionais nos conceptos: «salario base integrado, pagas extras, condicións adquiridas máis beneficiosas actualizable e condicións adquiridas máis beneficiosas non actualizable». O incremento durante o ano 2018 da condición adquirida máis beneficiosa non actualizable non implica a perda da súa condición non actualizable, e non xera dereitos futuros nin obriga a empresa para realizar incrementos no devandito concepto en anos posteriores.</p>
    <p>Establécese a seguinte táboa salarial con efectos desde o 1 de xaneiro de 2018:</p>
    <table>
     <tbody>
      <tr>
       <td>Categoría</td>
       <td>Salario base ano 2018 (16 pagas)</td>
      </tr>
      <tr>
       <td>Grupo prof. 0</td>
       <td>21.334,47 €</td>
      </tr>
      <tr>
       <td>Grupo prof. I</td>
       <td>18.758,13 €</td>
      </tr>
      <tr>
       <td>Grupo prof. II</td>
       <td>16.315,63 €</td>
      </tr>
      <tr>
       <td>Grupo prof. III</td>
       <td>15.570,28 €</td>
      </tr>
      <tr>
       <td>Grupo prof. IV</td>
       <td>15.329,38 €</td>
      </tr>
      <tr>
       <td>Grupo prof. V</td>
       <td>14.848,91 €</td>
      </tr>
      <tr>
       <td>Grupo prof. VI</td>
       <td>14.603,18 €</td>
      </tr>
      <tr>
       <td>Grupo prof. VII</td>
       <td>14.395,07 €</td>
      </tr>
     </tbody>
    </table>
    <p>Segundo. Incremento adicional</p>
    <p>Adicionalmente, establécese un incremento salarial do 0,5 por cento, no exercicio 2018, para os traballadores cuxos ingresos no ano 2017 fosen iguais ou inferiores a 17.000 € (dezasete mil euros brutos), a condición de que prestasen servizos durante todo o ano 2017, considerándose para avaliar este límite salarial a suma dos seguintes conceptos: «salario base, pagas extras, condicións adquiridas máis beneficiosas actualizable, condición adquirida máis beneficiosa non actualizable e comisións».</p>
    <p>Este incremento do 0,5 por cento salarial aplicarase exclusivamente sobre os seguintes conceptos salariais:</p>
    <p>– Salario base integrado. </p>
    <p>– Pagas extras.</p>
    <p>– Condicións adquiridas máis beneficiosas actualizable.</p>
    <p>– Condicións adquiridas máis beneficiosas non actualizable.</p>
    <p>O devandito incremento adicional realizarase da seguinte forma: </p>
    <p>– Por unha banda, incrementarase un 0,5 por cento adicional calculado sobre a condición adquirida máis beneficiosas non actualizable incrementado este importe no devandito concepto salarial. </p>
    <p>– E, doutra banda, calcularase o incremento do 0,5 por cento adicional calculado sobre o salario base integrado, pagas extras e da condición adquirida máis beneficiosa actualizable, aplicando este importe sobre o complemento de condición adquirida máis beneficiosa actualizable.</p>
    <p>Terceiro. Devindicación de atrasos</p>
    <p>Ambas as partes acordan que os atrasos devindicados pola sinatura do presente acordo os aboará a empresa aos traballadores coa mensualidade do mes de decembro de 2018.</p>
    <p>Cuarto. Rexistro do acordo</p>
    <p>As partes facultan expresamente a Alberto Pérez Domínguez para que proceda realizar os trámites necesarios para a inscrición, rexistro e publicación dos presentes acordos no Diario Oficial de Galicia incluída a presentación telemática ante a Consellería de Economía, Emprego e Industria-Secretaría Xeral de Emprego-Subdirección Xeral de Relacións Laborais (Rexcon).</p>

