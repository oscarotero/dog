---
date: '2001-09-19'
id: EDAE
page: 12
number: 182
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de bases e estatutos da xunta de
  compensación da A.A.I.2. do Plan especial de mellora do núcleo Porto Loureiro
  (Castrelos) (expediente 4275/411).
range: Anuncio
url: 'https://www.xunta.gal/dog/Publicados/2001/20010919/AnuncioEDAE_gl.html'
---
<p>O consello da xerencia municipal de urbanismo, en sesión do 26 de abril de 2001, adoptou entre outros, o seguinte acordo:</p>
<p>«Primeiro.-Aprobar inicialmente o proxecto de estatutos e bases de actuación da xunta de compensación da área de actuación integrada nº 2 do Plan especial de mellora do núcleo 06-03-Porto-Loureiro (Castrelos), presentado en data 13-2-2001 polo representante da comisión xestora do dito polígono, coas correccións que se conteñen na parte expositiva do presente acordo (expediente 4275/411).</p>
<p>Segundo.-Somete-lo presente acordo ó trámite de información pública polo prazo de vinte días, mediante publicación no Diario Oficial de Galicia e no taboleiro de anuncios do concello do texto dos referidos estatutos e bases de actuación, coas correccións antes sinaladas, así como notificación individualizada ós propietarios integrados no polígono e demais afectados, na forma legalmente prevista».</p>
<p>Sométese o expediente ó trámite de información pública polo prazo de vinte días mediante inserción de anuncios no DOG segundo establece o artigo 133.4º da Lei 1/1997, do 24 de marzo, do solo de Galicia en relación co artigo 102 da mesma lei; e no BOP (artigo 161.3º do RXU), con inserción neste último do proxecto de estatutos.</p>
<p>O prazo de información pública entenderase aberto desde o día seguinte á publicación do primeiro anuncio, ata transcorridos vinte días desde o día seguinte á publicación do derradeiro anuncio, para que presenten documentación ou alegación que estimen pertinente. O expediente atópase á disposición do público en xeral na oficina de Información Urbanística da Xerencia Municipal de Urbanismo (planta baixa do edificio da xerencia).</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que por resultaren descoñecidos ou ignorando o seu enderezo non poidan ser notificados persoalmente.</p>
<p>Vigo, 15 de maio de 2001.</p>
<p>Lois Pérez Castrillo</p>
<p>Alcalde-presidente da Xerencia</p>
<p>Municipal de Urbanismo</p>

