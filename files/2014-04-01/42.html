---
date: '2014-04-01'
id: CA04-120314-0007
page: 14369
number: 63
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de marzo de 2014, da Xefatura Territorial de Ourense, pola
  que se autoriza e se aproba o proxecto de execución dunha instalación
  eléctrica no concello de Piñor (expediente IN407A 2013/68-3).
range: Resolución
url: >-
  https://www.xunta.gal/dog/Publicados/2014/20140401/AnuncioCA04-120314-0007_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se describe:</p>
    <p>Solicitante: Ganadería Chousa Vella, S.C.</p>
    <p>Domicilio social: Piñor de Cea, 32137 Piñor.</p>
    <p>Denominación: LMT e CT para granxa en Chousa Vella (O Castro-San Salvador).</p>
    <p>Situación: Piñor de Cea e Dozón.</p>
    <p>Características técnicas: LMT aérea a 20 kV, de 1161 m de lonxitude, con condutor LA-56, con orixe no apoio existente situado no lugar da Corna-Santa María do Desterro (Piñor de Cea) da LMT de Unión Fenosa Distribución ALB802 Boborás e remate no CT aéreo proxectado de 50 kVA e R/T 20.000 /400-230 V situado en Chousa Vella-O Castro (concello de Dozón).</p>
    <p>Cumpridos os trámites ordenados na Lei 24/2013, do 27 de decembro, do sector eléctrico e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución; tamén poderá interpor calquera outro recurso que estime pertinente ao seu dereito.</p>
    <p>Ourense, 11 de marzo de 2014</p>
    <footer><p>P.S.L. (Decreto 110/2013, do 4 de xullo)<br>Alfonso Tomás Paz Doniz<br>Xefe do Servizo de Administración Industrial</p></footer>

