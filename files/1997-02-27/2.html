---
date: '1997-02-27'
id: EFB6
page: 1
number: 40
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: Orde do 24 de febreiro de 1997 pola que se modifica a do 18 de abril de 1996.
range: Orde
url: 'https://www.xunta.gal/dog/Publicados/1997/19970227/AnuncioEFB6_gl.html'
---
<p>A conveniencia de adaptar determinados artigos da orde da Consellería de Economía e Facenda do 18 de abril de 1996, pola que se establecen axudas para o financiamento das empresas galegas á nova situación, tanto normativa como no que se refire a determinados prazos e conceptos orzamentarios fixados nela mesma, fai necesaria a modificación deles.</p>
<p>Por todo iso, en virtude das atribucións que teño conferidas,</p>
<p>DISPOÑO:</p>
<p>Artigo único.-Modificación normativa.</p>
<p>1. Engádese o seguinte texto ó artigo 1º Obxecto. da orde da Consellería de Economía e Facenda do 18 de abril de 1996:</p>
<p>«... E no Decreto 29/1997, do 20 de febreiro, polo que se modifica o Decreto 309/1995, do 23 de novembro».</p>
<p>2. As referencias normativas dos apartados a) e b) do punto 1 do artigo 2º da orde da Consellería de Economía e Facenda do 18 de abril de 1996, entenderanse referidas, tanto ó Decreto 309/1995, do 23 de novembro, como ó Decreto 29/1997, do 20 de febreiro, polo que se modifica o Decreto 309/1995, do 23 de novembro.</p>
<p>3. Os conceptos de gastos que figuran no punto 2 do artigo 2º da orde da Consellería de Economía e Facenda, do 18 de abril de 1996, substitúense polos seguintes:</p>
<p>«0223.71100.77000   0223.71102.77000</p>
<p>0223.71104.77000   0223.71105.77000</p>
<p>0223.71106.77000   0223.71107.77000</p>
<p>0223.71108.77030   0223.71109.77000</p>
<p>0299.71100.77000.99 0299.71102.77000.99</p>
<p>0299.71104.77000.99 0299.71107.77000.99».</p>
<p>4. A referencia ó tipo de cambio do ECU que se fai no parágrafo 2º do apartado 1.c) do artigo 3º da orde da Consellería de Economía e Facenda do 18 de abril de 1996, entenderase a data de entrada en vigor desta orde.</p>
<p>5. Substitúese o texto do artigo 5º. Prazo de presentación de solicitudes, da orde da Consellería de Economía e Facenda do 18 de abril de 1996, pola seguinte redacción:</p>
<p>«O prazo de presentación de solicitudes de axuda no caso de convocatorias mediante convenios que se vaian subscribir coas entidades de crédito fixarase nos ditos convenios, e non poderá supera-lo 31 de decembro de 1997».</p>
<p>6. Modifícase o último parágrafo do artigo 11 da orde da Consellería de Economía e Facenda do 18 de abril de 1996, quedando redactado na seguinte forma:</p>
<p>«En vista das solicitudes recibidas, o Igape poderá, a partir do 30 de setembro de 1997, redistribuí-las porcentaxes anteditas».</p>
<p>7. Substitúese a referencia ó ano 1995 que se fai no último parágrafo do artigo 12, apartado 1.B) polo ano 1996.</p>
<p>8. Modifícase o texto do artigo 12.4º Tipo de xuro mínimo para o beneficiario, substituíndoo polo seguinte texto:</p>
<p>«O tipo de xuro mínimo para o beneficiario, é dicir, o nominal menos os puntos de subsidiación, será o 3% para aqueles proxectos dentro do programa de investimentos que sexan preferentes por localización ou actividade e que creen emprego neto; no resto de proxectos de investimentos e programas será o 4%. Nos convenios que se subscriban coas entidades de crédito poderanse establecer límites superiores».</p>
<p>Disposición derrogatoria</p>
<p>Queda derrogada a Orde do 13 de xaneiro de 1997, pola que se autorizaba ó Instituto Galego de Promoción Económica a abrir un novo prazo de presentación de solicitudes de axuda financeira acollidas ó convenio Igape-ICO-Entidades Financeiras de 1996.</p>
<p>Disposición derradeira</p>
<p>Esta orde entrará en vigor o día da súa publicación no Diario Oficial de Galicia.</p>
<p>Santiago de Compostela, 24 de febreiro de 1997.</p>
<p>José Antonio Orza Fernández</p>
<p>Conselleiro de Economía e Facenda</p>
<p>1399</p>

