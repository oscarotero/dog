---
date: '1997-02-27'
id: EFDE
page: 1
number: 40
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 5 de febreiro de 1997 pola que se convocan dous cursos sobre a
  reforma do código penal.
range: Resolución
url: 'https://www.xunta.gal/dog/Publicados/1997/19970227/AnuncioEFDE_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1997 de forma descentralizada, e conforme as funcions atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de dous cursos sobre a reforma do código penal, que deberán desenvolverse conforme as seguintes bases:</p>
<p>Primeira.-Obxectivos.</p>
<p>Os cursos teñen por obxectivo actualiza-los policías no coñecemento do novo código penal.</p>
<p>Destinatarios.</p>
<p>Os cursos van dirixidos ós membros dos corpos das policías locais de Galicia, e membros da unidade do CNP adscrita á Comunidade Autónoma de Galicia e, no caso de quedar prazas vacantes, ós membros do Corpo Nacional de Policía e Garda Civil.</p>
<p>Terceira.-Inscrición.</p>
<p>A inscrición dos participantes será totalmente gratuíta.</p>
<p>Cuarta.-Prazas.</p>
<p>O número de prazas que se ofertan para cada curso será de 40.</p>
<p>Quinta.-Solicitudes.</p>
<p>1. O persoal que desexe participar nestes cursos deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematara ás 14 hors, nas seguintes datas:</p>
<p>-Ribadeo: 23 de abril.</p>
<p>-A Estrada: 21 de maio.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas; será isto requisito indispensable para ser admitido no curso; o incumprimento deste requisito levará consigo a non admisión no devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4, polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>6. Contido e duración.</p>
<p>Os cursos celebraranse en sesións de tarde, de luns a venres, e neles trataranse, entre outros, os seuintes temas:</p>
<p>Parte xeral:</p>
<p>Principios básicos inspiradores da reforma.</p>
<p>Delictos e penas. As medidas de seguridade.</p>
<p>Período transitorio.</p>
<p>Parte especial:</p>
<p>1. A protección da vida e a integridade física.</p>
<p>2. Os delictos contra a liberdade (referencia especial ós delictos relacionados coa liberdade sexual).</p>
<p>3. Os delictos contra o dereito ó honor, á intimidade, á propia imaxe ou á dignidade humana relacionados coa difusión de ideas, opinións ou información.</p>
<p>4. Os delictos relacionados coa actividade dos funcionarios públicos.</p>
<p>5. Os delictos contra o medio ambiente e a seguridade colectiva.</p>
<p>6. Os delictos contra o patrimonio e a orde socioeconómica.</p>
<p>7. Os delictos relacionados coa seguridade do tráfico (conducción temeraria, negativa do conductor a realiza-la proba de alcoholemia e conducción baixo os efectos de drogas e alcohol).</p>
<p>Sétimo.-Datas.</p>
<p>Os cursos celebraranse nas seguintes datas:</p>
<p>-Ribadeo: do 12 ó 16 de maio.</p>
<p>-A Estrada: do 9 ó 13 de xuño.</p>
<p>O horario será de 16 a 20 horas do serán.</p>
<p>Oitava.-Relación de admitidos.</p>
<p>A relación de admitidos publicarase nas seguintes datas:</p>
<p>-Ribadeo: o día 30 de abril.</p>
<p>-A Estrada: o día 28 de maio.</p>
<p>A relación de admitidos publicarase no taboleiro de anuncios da Academia Galega de Seguridade,</p>
<p>ou ben poden confirma-la súa asistencia chamando ó teléfono (981) 56 34 00.</p>
<p>Novena.-Lugar.</p>
<p>Os cursos desenvolveranse nos concellos de Ribadeo de A Estrada.</p>
<p>-Ribadeo: Casa do Mar, sita na r/ Clemente Martínez Pasarón, 8.</p>
<p>-A Estrada: Casa da Cultura, sita na Avda. Benito Vigo, 92.</p>
<p>Décima.-Certificado de asistencia.</p>
<p>Ó remate de cada curso entregaráselles un certificado de asistencia a aquelas persoas que acrediten a súa participación continuada a este, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, levará consigo a non expedición do certificado.</p>
<p>Úndecima.-Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 5 de febreiro de 1997.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>José Antonio Álvarez Vidal</p>
<p>Secretario xeral da Consellería de Xustiza, Interior</p>
<p>e Relacións Laborais</p>
<p>635</p>

