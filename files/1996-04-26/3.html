---
date: '1996-04-26'
id: 5DE6
page: 3
number: 82
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de febreiro de 1996, da Delegación Provincial de Ourense, pola
  que se dispón a inscrición e a publicación do convenio colectivo de ámbito
  provincial da empresa Fundación San Rosendo de Ourense.
range: Resolución
url: 'https://www.xunta.gal/dog/Publicados/1996/19960426/Anuncio5DE6_gl.html'
---
<p>Visto o texto do convenio colectivo da empresa Fundación San Rosendo (código nº 3200592) de Ourense, con entrada nesta delegación provincial da Consellería de Xustiza, Interior e Relacións Laborais, subscrito en representación da parte económica pola empresa, e da parte social polo grupo de traballadores, o día 17 de xaneiro de 1996, e de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, texto refundido aprobado por Real decreto 1/1995, do 24 de marzo, Real decreto 1040/1982, de 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la inscrición do convenio colectivo no libro rexistro desta delegación provincial, con notificación ás representacións económicas e sociais da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Ourense, 5 de febreiro de 1996.</p>
<p>Manuel López Casas</p>
<p>Delegado provincial de Ourense</p>
<p>Convenio colectivo da Fundación San Rosendo</p>
<p>Artigo 1º.-Ámbito funcional.</p>
<p>O presente convenio será de aplicación a tódolos centros de traballo que integren a Fundación San Rosendo.</p>
<p>Artigo 2º.-Ámbito territorial.</p>
<p>O presente convenio colectivo será de aplicación ós centros de traballo da Fundación San Rosendo, da provincia de Ourense.</p>
<p>Artigo 3º.-Ámbito persoal.</p>
<p>Quedan comprendidos no ámbito do presente convenio colectivo os traballadores que presten os seus servicios nos centros de traballo afectados por este.</p>
<p>Quedan expresamente excluídos aqueles traballadores en residencia dependente da Administración.</p>
<p>Artigo 4º.-Vixencia e duración.</p>
<p>O presente convenio entrará en vigor o día da súa sinatura, e será a súa duración ata o 31 de decembro de 1999.</p>
<p>Artigo 5º.-Denuncia e prórroga.</p>
<p>Calquera das partes asinantes poderá denuncia-lo presente convenio con tres meses de antelación ó vencemento deste.</p>
<p>Para que a denuncia teña efecto terá que facerse mediante comunicación escrita á outra parte.</p>
<p>En caso de non producirse a mencionada denuncia entenderase que o convenio se prorroga automaticamente polo mesmo período incrementándose unicamente os conceptos económicos no IPC resultante do ano anterior, segundo os datos publicados polo INE.</p>
<p>Artigo 6º.-Vinculación á totalidade.</p>
<p>As condicións pactadas forman un todo orgánico e indivisible e para efectos da súa aplicación práctica serán considerados globalmente.</p>
<p>No caso de que pola xurisdicción laboral, por instancia da autoridade laboral ou calquera dos afectados se procedesa á anulación dalgún dos pactos do presente convenio colectivo, quedará sen efecto a totalidade, debendo as partes afectadas constituír unha nova mesa negociadora no prazo de dous meses a partir da firmeza da sentencia, co obxecto de proceder á renegociación do seu contido.</p>
<p>Artigo 7º.-Garantía ad personam.</p>
<p>Respectaranse as condicións superiores ou máis beneficiosas que viñesen percibindo os traballadores do cadro de persoal á sinatura deste convenio, por pacto individual ou colectivo entre os centros de traballo que integran a fundación.</p>
<p>Artigo 8º.-Comisión negociadora.</p>
<p>A comisión negociadora quedará validamente constituída polos representantes legais da Fundación San Rosendo e os traballadores desta representados polos delegados dos traballadores.</p>
<p>Quedará constituída no prazo máximo dun mes a partir da denuncia do convenio con igual representatividade numérica entre ambas partes, actuando de presidente e secretario da dita mesa as persoas que os membros desta, por maioría de cada unha das representacións acorden.</p>
<p>Artigo 9º.-Comisión paritaria.</p>
<p>Créase unha comisión paritaria do convenio, como órgano de interpretación, arbitraxe e cumprimento do presente convenio.</p>
<p>Ambas partes acordan someter á comisión paritaria, cantos problemas, discrepancias ou conflictos poidan presentarse ou xurdir da interpretación do convenio, con carácter previo á presentación dos distintos supostos perante a autoridade ou xurisdicción laboral competente.</p>
<p>Artigo 10º.-Organización do traballo.</p>
<p>A organización do traballo será facultade da fundación, sen prexuízo do establecido neste convenio, no Estatuto dos traballadores e demais lexislación aplicable.</p>
<p>Artigo 11º.-Cualificación profesional.</p>
<p>Establécense os grupos profesionais, segundo o nivel de titulación, coñecementos ou experiencia esixida para o seu ingreso. En virtude da tarefa que se vai realizar e a idoneidade da persoa, cando non se crea necesario a esixencia de titulación, o contrato determinará no grupo no cal se ten que integra-la persoa contratada, de acordo cos coñecementos e experiencia necesaria en relación ás funcións que se van exercer.</p>
<p>Grupo A 1: Consello de Administración e Xerencia.</p>
<p>Grupo A 2: titulares superiores e mandos.</p>
<p>Grupo B: titulados medios.</p>
<p>Grupo C: persoal técnico e mandos intermedios.</p>
<p>Grupo D: persoal auxiliar.</p>
<p>Grupo E: persoal subalterno e non cualificado.</p>
<p>As categorías profesionais son as que se detallan na táboa salarial deste convenio, na táboa salarial anexa.</p>
<p>Artigo 12º.-Contrato de traballo e período de proba.</p>
<p>A) Tódolos contratos de traballo formalizaranse por escrito e incluirán, en todo caso, a expresión do presente convenio colectivo, o cal reflectirá a relación laboral, así como a categoría profesional e as condicións laborais polas cales se contrata ó traballador.</p>
<p>B) Establécese un período de proba a teor do regulado no E.T.</p>
<p>Grupo A: seis meses.</p>
<p>Grupo B: corenta e cinco días.</p>
<p>Grupo C: trinta días laborables.</p>
<p>Grupo D: trinta días laborables.</p>
<p>Grupo E: quince días laborais.</p>
<p>O período de proba deberá ser pactado por escrito, e poderán durante a vixencia deste, as partes contratantes resolver de forma unilateral e libremente a relación laboral sen necesidade de preaviso e sen dereito a ningunha indemnización.</p>
<p>De acordo coa Lei de dereitos de información ós representantes legais dos traballadores en materia de contratación, Lei 2/1991, de 7 de xaneiro, facilitarase copia básica do presente contrato de traballo ós representantes legais dos traballores.</p>
<p>Artigo 13º.-Cesamentos na fundación.</p>
<p>O persoal que voluntariamente desexe causar baixa na fundación deberá notificarllo á esta e por escrito, e recibirá xustificante da dita petición polo menos coa seguinte antelación á data da baixa definitiva.</p>
<p>Grupo A: dous meses.</p>
<p>Grupo B: un mes.</p>
<p>Grupo C: un mes.</p>
<p>Grupo D: quince días.</p>
<p>Grupo E: quince días.</p>
<p>A falta de preaviso establecido facultará á fundación para deducir das partes proporcionais que hai que aboar no momento da liquidación, o equivalente diario da súa retribución real porque cada día que falte no regulamentario preaviso anteriormente fixado.</p>
<p>Artigo 14º.-Mobilidade no posto de traballo.</p>
<p>Aplicarase o disposto no Estatuto dos traballadores, así como a lexislación concordante.</p>
<p>Artigo 15º.-Formación profesional.</p>
<p>Todo traballador, independentemente do grupo profesional ó que pertenza, terá acceso a cursos, seminarios, conferencias, etc,, de formación e perfeccionamento que organice a fundación.</p>
<p>De conformidade co previsto no artigo 22 do Estatuto dos traballadores e para facilita-la formación e promoción profesional no traballo, o persoal afecto ó presente convenio terá os seguintes dereitos:</p>
<p>A) O desfrute dos permisos necesarios para concorrer a exames nos que se cursen con regularidade estudios para a obtención dun título académico ou profesional.</p>
<p>B) A adaptación da xornada ordinaria de traballo para a asistencia de cursos de formación profesional ou á concesión do permiso oportuno de formación ou perfeccionamento profesional con reserva do posto de traballo.</p>
<p>Artigo 16º.-Revisións periódicas.</p>
<p>O traballador ten dereito a someterse libremente ás revisións médicas tanto previas ó ingreso no traballo como ás periódicas que sexan aconselladas ou propostas pola empresa ou os organismos oficiais competentes, así como a someterse ós medios profilácticos ou de vacinación que sexan obrigatoriamente indicados por estes, con salvagarda do seu dereito constitucional á intimidade.</p>
<p>Artigo 17º.-Xornada de traballo.</p>
<p>A xornada máxima de traballo para todo o persoal comprendido no presente convenio e durante a vixencia deste, será de 40 horas semanais na xornada partida e continuada de traballo efectivo respectivamente.</p>
<p>Na xornada continuada computarase a media hora de comida como xornada efectivamente traballada.</p>
<p>Artigo 18º.-Descanso semanal.</p>
<p>A) Os traballadores terán dereito a un descanso mínimo dun día e medio ininterrompido, ou tres días cada 15 días de traballo.</p>
<p>B) Con independencia do establecido anteriormente respectarase calquera fórmula que se pactase ou se pacte entre a fundación e os seus traballadores.</p>
<p>Artigo 19º.-Vacacións.</p>
<p>O período de vacacións anuais será de 30 días naturais retribuídos, a razón de salario base máis antigüidade. Naqueles casos que non se completase o ano de traballo efectivo terán dereito á parte proporcional.</p>
<p>O período de desfrute das vacacións fíxase nos meses de xullo e setembro ambos inclusives, que poderán fraccionarse en dous períodos de 15 días, respectándose sempre os seguintes criterios:</p>
<p>A) O réxime de quendas de vacacións farase por rigorosa rotación anual dos traballadores entre os distintos meses, iniciándose a dita rotación o primeiro ano de antigüidade na empresa. Para tal efecto constituiranse as correspondentes quendas de vacacións. Estas quendas faranse segundo o calendario laboral e segundo as prestacións do servicio.</p>
<p>O inicio do período de vacacións ou desfrute das festas aboables non poden coincidir cun día de descanso semanal, de forma e maneira que nestes casos entenderanse iniciadas as vacacións ó día seguinte do descanso semanal se o regreso das vacacións coincide co día libre, este deberá respectarse, reiniciándose o traballo ó día seguinte.</p>
<p>B) O calendario de vacacións elaborarase dentro do primeiro trimestre de cada ano, e en todo caso, cun mínimo de dous meses de antelación á data do seu desfrute.</p>
<p>Unha vez iniciado este, se se produce situación ILT, o dito período non se interrompe se é conmutable por novos períodos. O traballador, sen embargo, terá dereito ás súas percepcións salariais a razón da totalidade dos seus haberes durante a duración das vacacións.</p>
<p>As vacacións han de desfrutarse durante o ano natural, e non será posible acumulalas a anos seguintes, nin poden ser compensables economicamente agás nos casos de liquidación por finiquito. Por iso, calquera que sexa a causa, o non desfrute durante o ano natural supón a perda destas ou da fracción pendente de desfrute.</p>
<p>Artigo 20º.-Xubilación ós 65 anos.</p>
<p>Os traballadores independentemente do grupo profesional ó que pertenzan deberán xubilarse forzosamente ós 65 anos de idade, agás que no dito momento non poida acredita-los requisitos correspondentes para tal fin, como son os períodos de carencia de cotización, neste caso a obriga queda supeditada e retrasada ó momento en que se reúnan estes.</p>
<p>Artigo 21º.-Premio de xubilación.</p>
<p>Os traballadores que se xubilen con anterioridade ós 65 anos percibirán un premio de xubilación, atendendo á seguinte escala:</p>
<p>Xubilación ós 60 anos: cinco mensualidades.</p>
<p>Xubilación ós 61 anos: catro mensualidades.</p>
<p>Xubilación ós 62 anos: tres mensualidades.</p>
<p>Xubilación ós 63 anos: dúas mensualidades.</p>
<p>Xubilación ós 64 anos: unha mensualidade.</p>
<p>Artigo 22º.-Licencias.</p>
<p>O traballador, logo do aviso e xustificación poderá ausentarse do traballo con dereito a remuneración, por algún dos seguintes motivos e polo tempo seguinte:</p>
<p>A) Quince días naturais, en caso de matrimonio.</p>
<p>B) Tres días naturais, en caso de nacemento de fillos ou enfermidade grave ou falecemento de parentes ata o segundo grao de consanguinidade ou afi</p>
<p>nidade. No suposto de que o traballador necesite facer un desprazamento, para tal efecto, o prazo será ampliado a catro días. Poderán ampliarse estes descontando os festivos aboables e/ou vacacións, logo da solicitude do traballador.</p>
<p>C) Un día por traslado do domicilio habitual.</p>
<p>D) Polo tempo indispensable para o cumprimento dun deber inexcusable de carácter público e persoal.</p>
<p>E) Os permisos necesarios para concorrer a exames eliminatorios. O traballador desfrutará deste permiso o día natural en que teña o exame, se presta os seus servicios na xornada diurna. Se un traballador traballa de notie, o permiso desfrutarao a noite anterior ó exame.</p>
<p>F) No suposto de parto, a suspensión do contrato terá unha duración de dezaseis semanas ininterrompidas ampliables por parto múltiple ata dezaoito semanas. O período de suspensión distribuirase a opción da interesada sempre que seis semanas sexan inmediatamente posteriores ó parto, e poderán facer uso destas o pai para o coidado do fillo, en caso de falecemento da nai. En canto ós permisos por lactancia haberá qu aterse igualmente ós preceptuados na Lei 3/1989, do 3 de marzo de 1989.</p>
<p>Artigo 23º.-Roupa de traballo.</p>
<p>A fundación está obrigada a facilitarlles dous uniformes, dous pares de zocos e pares de luvas ó ano, así como as pezas de roupa de protección persoal a tódolos traballadores. O traballador estará obrigado a usar durante a realización do seu traballo a roupa e pezas de roupa facilitadas pola empresa, así como do seu coidado.</p>
<p>Artigo 24º.-Dereitos sindicais.</p>
<p>Os delegados do persoal terán, entre outros dereitos e funcións ademais das previstas no E.T. e a L.O.L.S.</p>
<p>a) Ser informados, previamente de tódalas sancións moi graves impostas no seu centro de traballo.</p>
<p>b) De vixilancia do cumprimento das normas vixentes en materia laboral e seguridade Social e ocupación.</p>
<p>c) De vixilancia e control das condicións da Seguridade Social e Hixiene no traballo coas particularidades que prevé o Estatuto dos traballadores, no seu artigo 19.</p>
<p>Artigo 25º.-Pagas extraordinarias.</p>
<p>Os traballadores terán dereito a dúas pagas extraordinarias ó ano, pagadoiras nos meses de xullo e decembro, a razón de salario base máis antigüidade. As ditas pagas aboaranse antes do 18 de xullo e 22 de decembro.</p>
<p>Artigo 26º.-Salarios.</p>
<p>Os salarios do presente convenio serán os que se sinalan na folla como anexo I.</p>
<p>Para efectos do prevido no E.T. faise constar que o salario bruto anual para a categoría de peón sen antigúidade é do 1.208.970 ptas.</p>
<p>Artigo 27º.-Antigüidade.</p>
<p>A antigüidade fíxase en trienios na contía de 3.730 ptas. mensuais.</p>
<p>Artigo 28º. Plus de incentivos para encargados de casa.</p>
<p>Establécese un incentivo para os encargados da casa na contía de 15.000 ptas. mensuais, pagadoiras en doce mensualidades.</p>
<p>Artigo 29º.-Réxime disciplinario.</p>
<p>A) Faltas leves:</p>
<p>1. O retraso e neglixencia no cumprimento das súas funcións, así como a indebida utilización dos locais, materiais ou documentos na fundación, agás que pola súa manifesta gravidade poida ser considerado como falta grave.</p>
<p>2. A non comunicación coa debida antelación da falta de asistencia ó traballo, por causa xustificada, agás que se probe a imposibilidade de facelo.</p>
<p>3. As faltas repetidas de puntualidade sen causa xustificada de tres a cinco ó mes.</p>
<p>B) Faltas graves:</p>
<p>1. A falta de disciplina no traballo.</p>
<p>2. A falta de asistencia ó posto de traballo sen causa xustificada.</p>
<p>3. As faltas repetidas de puntualidade sen causa xustificada durante máis de cinco días e menos de dez ó mes.</p>
<p>4. O abandono do posto de traballo sen causa xustificada.</p>
<p>5. A reincidencia na comisión dunha falta leve, aínda que sexa de diferente natureza dentro dun mesmo trimestre sempre que se produza sanción por este motivo.</p>
<p>C) Faltas moi graves:</p>
<p>1. Dar a coñece-lo proceso patolóxico e intimidade do residente.</p>
<p>2. A fraude, a deslealdade e o abuso de confianza nas xestións encomendadas e calquera conducta que constitúa delicto doloso.</p>
<p>3. As faltas de asistencia ó traballo non xustificadas durante máis de tres días.</p>
<p>4. As faltas reiteradas de puntualidade durante máis de 10 días ó mes ou durante máis de 30 días no trimestre.</p>
<p>5. Os malos tratos de palabra ou obra e o abuso de autoridade.</p>
<p>6. A obtención de beneficios económicos ou en especie dos usuarios dos centros.</p>
<p>7. Apropiarse de obxectos, documentos, material, etc., dos usuarios do centro do persoal.</p>
<p>8. A neglixencia na administración da medicación.</p>
<p>Sancións:</p>
<p>As sancións que poderán imporse en función da cualificación destas faltas serán as seguintes:</p>
<p>Por faltas leves:</p>
<p>Amoestación por escrito.</p>
<p>Suspensión de emprego e soldo durante tres días.</p>
<p>Desconto proporcional das retribucións correspondentes ó tempo real deixado de traballar por faltas de asistencia ou puntualidade non xustificadas.</p>
<p>Por faltas graves:</p>
<p>Suspensión de emprego e soldo de tres días a un mes correspondente ó tempo real deixado de traballar por falta de asistencia ou puntualidade non xustificada.</p>
<p>Por faltas moi graves:</p>
<p>Suspensión de emprego e soldo dun a tres meses.</p>
<p>Despedimento.</p>
<p>Artigo 30º.-Infraccións da empresa.</p>
<p>Son infraccións laborais da empresa as accións ou omisións contrarias ás disposicións legais en materia de traballo, ó convenio colectivo e demais normas de aplicación. Sancionarase a obstaculización ó exercicio das liberdades públicas e ós dereitos sindicais.</p>
<p>Tramitarse de acordo coa normativa vixente.</p>
<p>Tódolos traballadores, ó presentaren a nómina do mes anterior, terán dereito ó 50% da bonificación no balneario da vila termal da Arnoia.</p>
<p>Disposición transitoria</p>
<p>Primeira.-O presente convenio colectivo é asinado pola Fundación San Rosendo e os delegados dos traballadores.</p>
<p>ANEXO I</p>
<p>Táboa salarial</p>
<p>Médico/a181.105 ptas.</p>
<p>Psicologo/a181.105 ptas.</p>
<p>O/a A.T.S149.625 ptas.</p>
<p>Profesor/a138.589 ptas.</p>
<p>O/a contable124.490 ptas.</p>
<p>Encargado/a106.745 ptas.</p>
<p>Gobernante/a106.745 ptas.</p>
<p>Xefe/a de persoal106.745 ptas.</p>
<p>Oficial/a primeira101.945 ptas.</p>
<p>Oficial/a segunda91.152 ptas.</p>
<p>O/a auxiliar de clínica86.355 ptas.</p>
<p>O/a auxiliar de xardín de infancia86.355 ptas.</p>
<p>O/a auxiliar86.355 ptas.</p>
<p>Coidador/a86.355 ptas.</p>
<p>Celador/a86.355 ptas.</p>
<p>Peón/a86.355 ptas.</p>
<p>Persoal de cociña86.355 ptas.</p>
<p>Persoal de limpeza86.355 ptas.</p>
<p>O/a capataz86.355 ptas.</p>
<p>Carpinteiro/a86.355 ptas.</p>
<p>O/a ordenanza86.355 ptas.</p>
<p>1827</p>

