---
date: '1996-04-26'
id: 5DF2
page: 3
number: 82
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 3 de abril de 1996 pola que se convocan unhas xornadas sobre
  política forestal.
range: Resolución
url: 'https://www.xunta.gal/dog/Publicados/1996/19960426/Anuncio5DF2_gl.html'
---
<p>A Escola Galega de Administración Pública e a Dirección Xeral de Montes e Medio Ambiente Natural da Xunta de Galicia, organizan, de acordo coas seguintes bases, unhas xornadas lexislativas sobre política forestal:</p>
<p>1.-Obxectivos.</p>
<p>Debater aspectos de política forestal, coa finalidade de sentar unhas bases e establecer uns criterios sobre o marco lexislativo da política forestal en Galicia. A actividade citada terá lugar na EGAP os días 14 e 15 de maio de 1996.</p>
<p>2.-Contido.</p>
<p>Nestas xornadas abordaranse, entre outras, as seguintes cuestións:</p>
<p>-A necesidade dun novo marco lexislativo para o desenvolvemento da política forestal en Galicia.</p>
<p>-Criterios para un novo marco xurídico dos montes veciñais en man común.</p>
<p>-A xurisprudencia en materia forestal.</p>
<p>-A protección xurídica dos montes: a intervención do Ministerio Fiscal.</p>
<p>-A propiedade forestal no momento actual.</p>
<p>-Dereito comparado no Estado das autonomías, en materia de montes e aproveitamentos forestais.</p>
<p>3.-Destinatarios.</p>
<p>Persoal ó servicio de calquera das administracións públicas galegas.</p>
<p>4.-Desenvolvemento e duración.</p>
<p>As xornadas abriranse o martes, 14 de maio, ás 9.45 horas e rematarán, ás 13 horas do día seguinte.</p>
<p>5.-Inscrición.</p>
<p>-Prazo: remata o mércores, día 8 de maio de 1996.</p>
<p>-Lugar de presentación: no rexistro xeral da EGAP (Polígono das Fontiñas, rúa de Madrid, 2-4, 15703, Santiago de Compostela). Tfno. 57 08 00. Fax nº 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderán enviarse por correo ordinario ou por telefax ó número consignado.</p>
<p>-Inscrición fóra de prazo: só se admitirán de quedaren prazas libres, coa condición de que se cumpran os requisitos xerais antes indicados.</p>
<p>A partir do 10 de maio, os peticionarios poderán obter confirmación da súa posible admisión, chamando por teléfono en días laborables, de 11.30 a 1445 horas, ó seguinte número: 981 57 08 00 (ext. 229), ou ben consultando a lista de admitidos</p>
<p>que se exporá no taboleiro de anuncios da EGAP 48 horas despois de remata-lo prazo de presentación de solicitudes.</p>
<p>6.-Certificado de asistencia.</p>
<p>Entregaráselles ó rematar en estas xornadas a aqueles asistentes que concorresen asiduamente a</p>
<p>estas, e expresarase neste documento a natureza da actividade e a data da súa realización.</p>
<p>Santiago de Compostela, 3 de abril de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>3060</p>

