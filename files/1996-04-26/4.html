---
date: '1996-04-26'
id: 5DEA
page: 3
number: 82
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de febreiro de 1996, da Delegación Provincial de Ourense,
  pola que se dispón a inscrición e a publicación do convenio colectivo de
  ámbito provincial da empresa Unidad de Vehículos Industriales, S.A. (UNVI
  S.A.) de Ourense.
range: Resolución
url: 'https://www.xunta.gal/dog/Publicados/1996/19960426/Anuncio5DEA_gl.html'
---
<p>Visto o texto do convenio colectivo da empresa Unidad de Vehículos Industriales S.A. (UNVI S.A.) (código nº 3200722) de Ourense, con entrada nesta delegación provincial da Consellería de Xustiza, Interior e Relacións Laborais, subscrito en representación da parte económica pola empresa e da parte social polo comité da empresa, en xuntanza celebrada o 11 de xaneiro de 1996, e de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, texto refundido aprobado por Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición do convenio no libro de rexistro rexistro desta delegación provincial, con notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 28 de febreiro de 1996.</p>
<p>Manuel López Casas</p>
<p>Delegado provincial de Ourense</p>
<p>Convenio Colectivo</p>
<p>Unidad de Vehículos Industriales, S.A.</p>
<p>(UNVI, S.A.)</p>
<p>1996</p>
<p>Artigo 1º.-Ambito territorial.</p>
<p>O presente convenio será de aplicación para a empresa Unidad de Vehículos Industriales, S.A. (UNVI, S.A.) e tódolos seus traballadores.</p>
<p>Artigo 2º.-Ambito persoal.</p>
<p>Queda comprendido neste convenio todo o persoal asalariado da Compañía UNVI, S.A., agás os que exerzan funcións de alta dirección ou alto consello e as persoas ligadas por contratos mercantís ou civís.</p>
<p>Artigo 3º.-Duración, prórroga e denuncia.</p>
<p>A duración do presente convenio será dun ano a partir do 1 de xaneiro de 1996 e prorrogarase de ano en ano se non se denuncia con tres meses de antelación ó remate da súa vixencia. A referida denuncia deberá facerse coa comunicación á que</p>
<p>fai referencia o artigo 89 do Estatuto dos traballadores. O texto do presente convenio será de obrigatorio cumprimento mentres non sexa substituído por outro que no seu día se negocie.</p>
<p>Artigo 4º.-Garantía (ad personam).</p>
<p>As cantidades superiores pactadas a título persoal ou calquera outra mellora que teña establecida na empresa serán respectadas na súa totalidade.</p>
<p>Artigo 5º.-Compensación e absorción.</p>
<p>As melloras do presente convenio poderán ser compensadas ou absorbidas con calquera outra mellora voluntaria ou por disposición legal en cómputo anual, agás que expresamente se pacte o contrario.</p>
<p>Artigo 6º.-Xornada de traballo.</p>
<p>A xornada de traballo será de 1.792 horas para o ano de vixencia, distribuídas a través de oito horas diarias de luns a venres. Os quince minutos de bocadillo contaranse como xornada efectiva de traballo.</p>
<p>Artigo 7º.-Vacacións.</p>
<p>As vacacións anuais consistirán no desfrute de 30 días naturais que se desfrutarán preferentemente no mes de agosto.</p>
<p>A nómina correspondente ó período de desfrute de vacacións será de igual á dunha mensualidade normal de traballo.</p>
<p>O traballador en situación de IT ó comezo do período vacacional poderá recupera-los días de vacacións nos que se encontrase en situación de baixa por IT, ata un máximo de 15 días.</p>
<p>A empresa queda facultada para investigar e inspecciona-la realidade da situación de baixa por IT.</p>
<p>O período de vacacións interromperase no suposto de que o traballador contraia matrimonio no período vacacional.</p>
<p>Artigo 8º.-Salarios.</p>
<p>Para 1996 os salarios aumentarán un 2% sobre as táboas vixentes o 31 de decembro de 1995, e farase efectivo na nómina de abril, con efectos económicos desde o 1 de xaneiro de 1996.</p>
<p>Artigo 9º.-Antigüidade.</p>
<p>Establécese un complemento de antigüidade por quinquenios, en contía do 6% do salario base.</p>
<p>Artigo 10º.-Plus de transporte.</p>
<p>Aboarase un plus de transporte por día efectivamente traballado na contía de 159 ptas.</p>
<p>Artigo 11º.-Gratificacións extraordinarias.</p>
<p>Establécense dúas pagas extraordinarias pagadoiras antes do 15 de xullo e outra antes do 22 de decembro, consistentes no aboamento do salario base máis a retribución voluntaria complementaria, iguais ás correspondentes a unha mensualidade normal de traballo.</p>
<p>Artigo 12º.-Gastos de desprazamento.</p>
<p>Os gastos de desprazamento serán aboados pola empresa, logo da súa xustificación.</p>
<p>Artigo 13º.-Licencias e excedencias.</p>
<p>O réxime de licencias acomodarase ó disposto nos seguintes apartados:</p>
<p>-Por matrimonio: 15 días naturais.</p>
<p>-Por nacemento de fillo: 4 días naturais.</p>
<p>-Por matrimonio de fillos: 2 días naturais.</p>
<p>-Por morte ou enfermidade grave do cónxuxe, pais, irmáns, pais políticos, avós, netos e fillos, o tempo indispensable cun mínimo de 2 días naturais.</p>
<p>-Por morte de tíos políticos: 1 día natural.</p>
<p>-Por morte de irmáns políticos, avós políticos e tíos: 2 días naturais.</p>
<p>-Por morte dun sobriño: 1 día natural.</p>
<p>-Por exames o tempo necesario con xustificación.</p>
<p>-Por parto da muller traballadora, haberá que aterse á lexislación vixente.</p>
<p>En caso de que o feito causante ocorrese fóra da provincia, corresponderá un día natural máis ós previstos.</p>
<p>O traballador que teña ó seu cargo algún diminuído físico ou psíquico terá dereito a unha reducción de xornada de polo menos 1/3, coa correspondente reducción salarial.</p>
<p>O traballador terá dereito, con xustificación, ós necesarios períodos de ausencia ó traballo, cando se someta a técnicas de fertilización legalmente autorizadas ou de esterilización.</p>
<p>Para tódolos efectos deste artigo, entenderase por enfermidade grave, sempre que exista necesidade de hospitalización, intervención cirúrxica, necesidade de acompañante e sempre que así sexa cualificado polo facultativo correspondente.</p>
<p>Artigo 14º.-Incapacidade temporal (IT).</p>
<p>O traballador en situación de IT percibirá nos 45 primeiros días da dita situación o 100% do salario cotizable dun mes, agás en caso de accidente laboral en que se percibirá o 100% a partir do primeiro día. O dito complemento aboarase tamén na súa parte proporcional nas pagas extraordinarias.</p>
<p>A mellora de prestacións incluída no parágrafo anterior só operará cando o absentismo non supere o 4%, sen que teñan en conta o cómputo da dita porcentaxe os procesos de longa enfermidade e accidente laboral. Nos casos en que non entre en xogo a mellora de prestacións, seguirase o sinalado pola lexislación vixente.</p>
<p>Artigo 15º.-Póliza de seguros.</p>
<p>A empresa deberá concertar con primas íntegras ó seu cargo unha póliza de seguros que cubra as seguintes indemnizacións:</p>
<p>-Falecemento por causa natural, mesmo enfermidade profesional: 750.000 ptas.</p>
<p>-Invalidez permanente total ou absoluta por causas naturais ou por enfermidade profesional: 750.000.</p>
<p>-Falecemento por accidente laboral ou común: 3.000.000 de ptas.</p>
<p>-Invalidez permanente total, absoluta ou gran invalidez por accidente laboral ou común: 3.000.000 de ptas.</p>
<p>Artigo 16º.-Seguridade e hexiene.</p>
<p>A empresa obrígase ó cumprimento inexcusable das normas sobre seguridade e hixiene acomodando a súa actuación ó prevido na Lei 31/1995, do 8 de novembro, de prevención de riscos laborais.</p>
<p>Artigo 17º.-Comisión mixta paritaria.</p>
<p>Constitúese unha comisión mixta paritaria de interpretación e cumprimento do convenio, integrada polos membros do comité de empresa e os membros da dirección da empresa que interviñesen na negociación do convenio, e que terá como función a interpretación e vixilancia do cumprimento do pactado.</p>
<p>Artigo 18º.-Roupa de traballo.</p>
<p>A empresa entregará desde o primeiro día de traballo a roupa de protección e hixiene necesaria segundo a lexislación vixente.</p>
<p>O persoal obreiro percibirá dúas fundas ou pezas semellantes ó entrar no traballo por primeira vez e unha máis cada seis meses.</p>
<p>Nos postos en que se necesite calzado especial por motivos de seguridade, a empresa facilitarao, fixando a comisión mixta o número de pares que sexan necesarios no ano.</p>
<p>Os productores que realicen traballos especiais, que serán definidos pola comisión mixta paritaria, recibirán unha funda máis cada catro meses. O persoal administrativo terá o mesmo dereito a pezas de roupa asimilables ás súas funcións, sempre que así o soliciten persoalmente.</p>
<p>Disposición derradeira</p>
<p>En todo o non previsto no presente convenio haberá que aterse ó disposto na ordenanza laboral para as industrias siderometalúrxicas, no Real decreto lexislativo 1/1995, do 24 de marzo, polo que se aproba o texto refundido do Estatuto dos traballadores, a Lei orgánica de liberdade sindical e as demais disposicións de legal aplicación.</p>
<p>Anexo. Táboa salarial</p>
<p>Táboa salarial 1996</p>
<table><tbody><tr><td></td></tr>
<tr><td>Categorías</td><td>Sub-Cat. A</td><td>Sub-Cat. B</td></tr>
<tr><td></td></tr>
</tbody></table>
<table><tbody><tr><td>Persoal obreiro</td></tr>
<tr><td>Peón</td><td>3.347</td><td>3.236</td></tr>
<tr><td>Especialista</td><td>3.374</td><td>3.264</td></tr>
<tr><td>Oficial de 3ª</td><td>3.422</td><td>3.312</td></tr>
<tr><td>Oficial de 2ª</td><td>3.484</td><td>3.374</td></tr>
</tbody></table>
<table><tbody><tr><td></td></tr>
<tr><td>Categorías</td><td>Sub-Cat. A</td><td>Sub-Cat. B</td></tr>
<tr><td></td></tr>
</tbody></table>
<table><tbody><tr><td>Oficial de 1ª</td><td>3.574</td><td>3.464</td></tr>
<tr><td>Traballador menor de 18 anos</td><td>3.347</td><td>3.236</td></tr>
<tr><td>Persoal subalterno</td></tr>
<tr><td>Almaceneiro</td><td>3.312</td><td>3.236</td></tr>
<tr><td>Probador</td><td>3.450</td><td>3.374</td></tr>
<tr><td>Listeiro</td><td>3.387</td><td>3.312</td></tr>
<tr><td>Recepcionista</td><td>3.312</td><td>3.236</td></tr>
<tr><td>Vixilante</td><td>3.312</td><td>3.236</td></tr>
<tr><td>Ordenanza</td><td>3.312</td><td>3.236</td></tr>
<tr><td>Porteiro</td><td>3.312</td><td>3.236</td></tr>
<tr><td>Conserxe</td><td>3.312</td><td>3.236</td></tr>
<tr><td>Chofer turimo</td><td>3.450</td><td>3.374</td></tr>
<tr><td>Chofer camión</td><td>3.538</td><td>3.464</td></tr>
<tr><td>Telefonista</td><td>3.387</td><td>3.312</td></tr>
<tr><td>Persoal técnico</td></tr>
<tr><td>Mestre taller</td><td>4.187</td><td>4.112</td></tr>
<tr><td>Xefe de taller</td><td>4.308</td><td>4.234</td></tr>
<tr><td>Encargado</td><td>4.187</td><td>4.112</td></tr>
<tr><td>Titulado medio</td><td>4.308</td><td>4.234</td></tr>
<tr><td>Titulado superior</td><td>4.499</td><td>4.424</td></tr>
<tr><td>Delin. proxectista</td><td>4.040</td><td>3.966</td></tr>
<tr><td>Delineante 1ª</td><td>3.538</td><td>3.464</td></tr>
<tr><td>Calcador-Reprod.</td><td>3.387</td><td>3.312</td></tr>
<tr><td>Delineante 2ª</td><td>3.450</td><td>3.374</td></tr>
<tr><td>Controlador</td><td>3.450</td><td>3.374</td></tr>
<tr><td>Tec. Organiz. 1ª</td><td>3.536</td><td>3.464</td></tr>
<tr><td>Tec. Organiz. 2ª</td><td>3.450</td><td>3.374</td></tr>
<tr><td>Aux. Organiz. 1ª</td><td>3.387</td><td>3.312</td></tr>
<tr><td>Aux. Organiz. 2ª</td><td>3.339</td><td>3.264</td></tr>
<tr><td>Persoal administrativo</td></tr>
<tr><td>Aux. administración</td><td>3.387</td><td>3.312</td></tr>
<tr><td>Oficial Admvo. 1ª</td><td>3.538</td><td>3.464</td></tr>
<tr><td>Oficial Admvo. 2ª</td><td>3.450</td><td>3.374</td></tr>
<tr><td>Viaxante ou vendedor</td><td>3.387</td><td>3.312</td></tr>
<tr><td>Xefe Admvo. 1ª</td><td>3.589</td><td>3.515</td></tr>
<tr><td>Xefe Admvo. 2ª</td><td>3.538</td><td>3.464</td></tr>
<tr><td>Caixeiro</td><td>3.387</td><td>3.312</td></tr>
<tr><td>Xefe almacén</td><td>3.538</td><td>3.464</td></tr>
<tr><td>Xefe contabilidad</td><td>3.589</td><td>3.515</td></tr>
<tr><td>A.T.S.</td><td>4.308</td><td>4.234</td></tr>
<tr><td>Traductor idiomas</td><td>3.450</td><td>3.374</td></tr>
<tr><td>Programador</td><td>3.450</td><td>3.374</td></tr>
<tr><td>Analista</td><td>3.450</td><td>3.374</td></tr></tbody></table>
<p>3094</p>

