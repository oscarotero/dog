---
date: '2001-02-12'
id: 2C3E
page: 1
number: 30
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 16 de xaneiro de 2001 pola que se autoriza o centro privado Barreiro
  de Vigo (Pontevedra) a imparti-las ensinanzas correspondentes ós niveis I, II
  e III, modalidade presencial, da educación básica de adultos.
range: Orde
url: 'https://www.xunta.gal/dog/Publicados/2001/20010212/Anuncio2C3E_gl.html'
---
<p>Visto o expediente sobre autorización para imparti-las ensinanzas correspondentes ós niveis I, II e III, modalidade presencial, da educación básica de adultos, en quenda de tarde-noite, no centro privado Barreiro de Vigo (Pontevedra); iniciado ó abeiro do artigo 5 do Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e do punto primeiro.1 da Orde do 20 de setembro de 1995 (DOG do 15 de decembro) pola que se desenvolve o antedito decreto.</p>
<p>Considerando que dito centro conta con autorización definitiva, por Orde do 26 de xaneiro de 1999 (DOG do 2 de marzo), para imparti-la educación secundaria obrigatoria.</p>
<p>Esta consellería, en virtude do establecido no artigo 14 do Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos mínimos dos centros e por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Concede-la autorización para imparti-las ensinanzas correspondentes ós niveis I, II e III, modalidade presencial, da educación básica de adultos, en quenda de tarde-noite, ó centro privado Barreiro de Vigo (Pontevedra), do que os datos se relacionan no anexo desta orde.</p>
<p>Segundo.-Contra a presente disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o</p>
<p>recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 16 de xaneiro de 2001</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: estrada de Valadares, nº 78 (O Seixo).</p>
<p>Denominación: Barreiro.</p>
<p>Código do centro: 36010939.</p>
<p>Titular: Colegio Academia Barreiro, S.L.</p>
<p>Composición resultante:</p>
<p>a) Educación infantil: 3 unidades.</p>
<p>b) Educación primaria: 6 unidades.</p>
<p>c) Educación secundaria obrigatoria: 4 unidades.</p>
<p>d) Educación básica de adultos (quenda de tarde-noite):</p>
<p>Nivel I: 1 unidade.</p>
<p>Nivel II: 1 unidade.</p>
<p>Nivel III: 2 unidades.</p>

