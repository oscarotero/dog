---
date: '2001-02-12'
id: 2C5E
page: 1
number: 30
agency: INSTITUTO GALEGO DAS ARTES ESCÉNICAS E MUSICAIS
section: III. OUTRAS DISPOSICIÓNS
title: >-
  Resolución do 30 de xaneiro de 2001 pola que se fan públicas as bases que
  rexerán na convocatoria de convenios de fomento da iniciativa profesional no
  eido da danza en Galicia.
range: Resolución
url: 'https://www.xunta.gal/dog/Publicados/2001/20010212/Anuncio2C5E_gl.html'
---
<p>Obxecto: fomento da actividade artística profesional no eido da danza nas compañías cunha traxectoria artística relevante na posta en escena pública de espectáculos de danza, mediante a formalización de convenios de colaboración co IGAEM, mediante coproduccións de espectáculos de danza.</p>
<p>Orzamento: doce millóns de pesetas (12.000.000 de pesetas) con cargo á aplicación orzamentaria 10.50.354A.640.1 do vixente orzamento de gastos do IGAEM.</p>
<p>Prazo de execución: ata o 15 de abril de 2001 para a producción e ata o 31 de decembro de 2001 para a distribución.</p>
<p>As bases da convocatoria, así como o modelo de proposición, poderán ser retirados ou solicitado o seu envío por correo, na sede administrativa do IGAEM (Pavillón de Galicia, San Lázaro, s/n, Santiago de Compostela) no departamento de actividades externas.</p>
<p>A presentación dos proxectos efectuarase no rexistro xeral do IGAEM, xuntando a documentación indicada nas bases da presente convocatoria, nun prazo dun mes a partir do día seguinte ó da publicación deste anuncio no DOG, ou por calquera dos medios previstos no artigo 38.4º da Lei de réxime xurídico das administracións públicas e do procedemento administrativo común.</p>
<p>Dentro dos dez días seguintes ó remate do prazo, a comisión de valoración designada para o efecto examinará as propostas e valorará tanto os requisitos de profesionalidade como a traxectoria artística e o proxecto presentado, remitindo informe ó Consello Rector do IGAEM para, trala súa ratificación, traslada-la súa execución á Xerencia do IGAEM, que formulará a correspondente proposta de convenios.</p>
<p>Santiago de Compostela, 30 de xaneiro de 2001.</p>
<p>Aníbal Otero Fernández</p>
<p>Xerente do Instituto Galego das Artes Escénicas</p>
<p>e Musicais</p>

