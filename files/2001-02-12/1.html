---
date: '2001-02-12'
id: 2C32
page: 1
number: 30
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Orde do 25 de xaneiro de 2001 pola que se fai público o nomeamento dos
  suplentes dos membros da Comisión Galega de Laboratorios de Ensaios e Control
  de Productos Alimenticios Relacionados co Consumo Humano.
range: Orde
url: 'https://www.xunta.gal/dog/Publicados/2001/20010212/Anuncio2C32_gl.html'
---
<p>O Decreto 14/2000, do 7 de xaneiro, de autorización de laboratorios para a realización de determinados ensaios de control de productos alimenticios relacionados co consumo humano, procede no seu artigo 1.1º á creación da Comisión Galega de Laboratorios de Ensaios e Control de Productos Alimenticios Relacionados co Consumo Humano, e determina no artigo 4.2º a súa composición.</p>
<p>Publicada a Orde do 6 de marzo de 2000, pola que se fai público o nomeamento dos membros da Comisión Galega de Laboratorios de Ensaios e Control de Productos Alimenticios Relacionados co Consumo Humano, procede facer público o nomeamento dos suplentes dos devanditos membros.</p>
<p>É polo que, en consecuencia, no uso das facultades que teño atribuídas,</p>
<p>DISPOÑO:</p>
<p>Artigo único.</p>
<p>Faise público o nomeamento dos suplentes dos membros da Comisión Galega de Laboratorios de Ensaios e Control de Productos Alimenticios Relacionados co Consumo Humano, que son as persoas que se relacionan a continuación:</p>
<p>Como suplentes:</p>
<p>1. Pola Consellería de Industria e Comercio, Rafael Álvarez-Sarandes Lavandeira, técnico de laboratorio de consumo.</p>
<p>2. Pola Consellería de Agricultura, Gandería e Política Agroalimentaria, Manuel López Leizán, xefe de Sección de Sanidade de Producción Animal do Laboratorio de Sanidade de Producción Animal de Lugo.</p>
<p>3. Pola Consellería de Sanidade e Servicios Sociais, Sagrario Pérez Castellanos, subdirectora xeral de Programas de Saúde Pública.</p>
<p>4. Pola Consellería de Pesca, Marisqueo e Acuicultura, Juan Maneiro Cadilla, director do Centro de Control da Calidade do Medio Mariño.</p>
<p>5. Como suplente do secretario, Patricia Daporta Padín, xefa do Servicio de Protección da Saúde Fronte a Riscos Xerais da Consellería de Sanidade e Servicios Sociais.</p>
<p>Santiago de Compostela, 25 de xaneiro de 2001.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>

