---
date: '2016-05-24'
id: G2410-030516-0001
page: 19931
number: 97
agency: Xulgado do Social número 1 de Santiago de Compostela
section: V. Administración de xustiza.
title: EDICTO (15/2016).
range: Edicto
url: >-
  https://www.xunta.gal/dog/Publicados/2016/20160524/AnuncioG2410-030516-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 15/2016 deste xulgado do social, seguido por instancia de Nicolás Marcial Illodo Guillén contra Area Longa Surf Clube de Noia, Fogasa, se ditou a seguinte resolución:</p>
    <p>«Decreto: 160/2016.</p>
    <p>Execución de títulos xudiciais 15/2016.</p>
    <p>Procedemento de orixe: despedimento/cesamentos en xeral 650/2015.</p>
    <p>Sobre despedimento.</p>
    <p>Demandante: Nicolás Marcial Illodo Guillén.</p>
    <p>Demandados: Area Longa Sur Clube de Noia e Fogasa.</p>
    <p>Avogado: Fogasa.</p>
    <p>Decreto:</p>
    <p>Letrada da Administración de xustiza: María Teresa Vázquez Abades.</p>
    <p>Santiago de Compostela, 15 de abril de 2016.</p>
    <p>Antecedentes de feito:</p>
    <p>Primeiro. Nicolás Marcial Illodo Guillén presentou demanda de execución fronte a Area Longa Surf Clube de Noia e Fogasa.</p>
    <p>Segundo. Ditouse auto no cal se despacha execución o 29 de xaneiro de 2016 por un total de 400,07 euros en concepto de principal, máis outros 40 euros que se fixan provisionalmente en concepto de xuros que, se é o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Terceiro. Non se encontraron bens susceptibles de traba e déuselles a preceptiva audiencia ao Fondo de Garantía Salarial e ao executante.</p>
    <p>Fundamentos de dereito.</p>
    <p>Único. Dispoñen os artigos 250 e 276 da LXS que, de non se ter coñecemento da existencia de bens suficientes da executada nos que facer traba e embargo, se practicarán as pescudas procedentes e de seren infrutuosas, total ou parcialmente, o/a letrado/a da Administración de xustiza da execución ditará decreto de insolvencia tras oír o Fondo de Garantía Salarial e a parte demandante. </p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Acordo:</p>
    <p>a) Declarar a executada Area Longa Surf Clube de Noia en situación de insolvencia total por importe de 400,07 euros, insolvencia que se entenderá, para todos os efectos, como provisional. </p>
    <p>b) Arquivar as actuacións logo de anotación no libro correspondente, sen prexuízo de reabrir a execución, se no sucesivo se coñecen novos bens da executada.</p>
    <p>c) Unha vez firme a presente resolución, procédase á súa inscrición no rexistro correspondente. </p>
    <p>Notifíqueselles ás partes e fágaselles saber que en aplicación do mandato contido no artigo 53.2 da LXS, no primeiro escrito ou comparecencia perante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean sendo utilizados como instrumentos de comunicación co Tribunal.</p>
    <p>Modo de impugnación: contra a presente resolución cabe recurso directo de revisión que se deberá interpoñer perante quen dita a resolución no prazo de tres días hábiles seguintes ao da notificación desta con expresión da infracción cometida nela a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta número 0049 3569 9200 0500 1274 no Banco Santander, S.A. e deberá indicar no campo concepto, “recurso” seguida do código “31 social-revisión de resolucións letrado da Administración de xustiza”. Se o ingreso se fai mediante transferencia bancaria deberá incluír tras a conta referida, separados por un espazo coa indicación “recurso” seguida do “31 social-revisión de resolucións letrado da Administración de xustiza”. Se efectúa diversos pagamentos na mesma conta deberá especificar un ingreso por cada concepto, incluso se obedecen a outros recursos da mesma ou distinta clase indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A letrada da Administración de xustiza».</p>
    <p>Para que sirva para os efectos de publicidade a declaración de insolvencia de Area Longa Surf Clube de Noia, expido o presente edicto para a súa inserción no Diario Oficial de Galicia.</p>
    <p>Santiago de Compostela, 3 de maio de 2016</p>
    <footer><p>A letrada da Administración de xustiza</p></footer>

