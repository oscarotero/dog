---
date: '2016-05-24'
id: G0424-030516-0004
page: 19943
number: 97
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN  do  26  de  abril  de  2016,  da  Xefatura  Territorial  de 
  Pontevedra,  de  autorización  administrativa  e  autorización 
  administrativa  de  construción  dunha  instalación eléctrica no concello de
  Pontevedra (expediente IN407A 2015/209-4).
range: Resolución
url: >-
  https://www.xunta.gal/dog/Publicados/2016/20160524/AnuncioG0424-030516-0004_gl.html
---
<p>Visto o expediente para outorgamento de autorización administrativa e autorización administrativa de construción para a instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: LMTS e CT Cunchidos.</p>
    <p>Situación: Pontevedra.</p>
    <p>Características técnicas: LMT subterránea a 20 kV con condutor RHZ de 77 metros de lonxitude, con orixe no paso aerosubterráneo para realizar no apoio existente<br>CH-2500/20 que entronca coa LMT LOZ807B Marín Mouta 7, no seu tramo LOZ807B1338, e final no centro de transformación proxectado. Centro de transformación de 250 kVA, RT 20 kV/400-230 V, situado na parcela denominada Cuncheira, lugar de Cunchidos, Lourizán, Pontevedra.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014, pola que se aproba o procedemento de autorización administrativa de construción (DOG nº 54, do 19 de marzo de 2014), esta xefatura territorial resolve:</p>
    <p>Conceder autorización administrativa e autorización administrativa de construción para a dita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Non procede declarar a utilidade pública da instalación eléctrica xa que se dispón de título hábil para a disposición dos terreos precisos para a súa instalación e funcionamento. En todo caso, podería solicitarse no futuro a dita declaración para o caso en que tal título habilitante se extinga e poida invocarse a necesidade de obter a dispoñibilidade dos terreos mediante o exercicio da potestade expropiatoria. </p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha da instalación, de acordo co artigo 131 del Real decreto 1955/2000, será de 12 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da notificación desta resolución; tamén poderá interpor calquera outro recurso que considere pertinente ao seu dereito.</p>
    <p>Pontevedra, 26 de abril de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>

