---
date: '1997-01-20'
id: 281A
page: 574
number: 12
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 8 de xaneiro de 1997, da Secretaría Xeral da Consellería de
  Política Territorial, Obras Públicas e Vivenda, pola que se emprazan as partes
  interesadas no recurso contencioso-administrativo 03/9365/1996, interposto por
  Francisco Anido González.
range: Resolución
url: 'https://www.xunta.gal/dog/Publicados/1997/19970120/Anuncio281A_gl.html'
---
<p>Para os efectos de dar cumprimento ó solicitado polo presidente da Sala do Contencioso Administrativo do Tribunal Superior de Xustiza de Galicia, en relación co recurso contencioso-administrativo número 03/9365/96, interposto por Francisco Anido González, contra Decreto 35/1996, do 25 de xaneiro, que declara a utilidade pública e urxente ocupación dos bens e dereitos afectados polas obras da nova estrada de enlace C-534 ata a N-550, treito A Rocha-Vidán, clave N/AC/90.6, esta consellería resolveu ordena-la remisión do expediente administrativo ó dito tribunal.</p>
<p>O que se notifica para xeral coñecemento de tódalas personas interesadas no procedemento e son emprazadas para que poidan comparecer nos autos na Sala do Contencioso Administrativo do Tribunal Superior de Xustiza de Galicia no prazo de nove días, segundo dispón o artigo 64 da Lei da xurisdicción contencioso-administrativa, reformada pola Lei 10/1992, do 30 de abril.</p>
<p>Santiago de Compostela, 8 de xaneiro de 1997.</p>
<p>José Antonio Fernández Vázquez</p>
<p>Secretario xeral de Política Territorial, Obras Públicas e Vivenda</p>
<p>97-9273</p>

