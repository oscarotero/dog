---
date: '1997-01-20'
id: 285A
page: 596
number: 12
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (129/1996).
range: Edicto
url: 'https://www.xunta.gal/dog/Publicados/1997/19970120/Anuncio285A_gl.html'
---
<p>María Manuela García Jalón de la Lama, secretaria do Xulgado de Primeira Instancia e Instrucción número cinco de Santiago de Compostela, dou fe de que no xuízo executivo que se segue neste xulgado co número 129/1996, se dictou a sentencia que no encabezamento e parte dispositiva ten o teor literal seguinte:</p>
<p>«Sentencia. En Santiago de Compostela o 10 de setembro de 1996. Ángel Pantín Reigada, maxistrado-xuíz titular do Xulgado de Primeira Instancia e Instrucción número cinco dos desta cidade, dictou a presente resolución no procedemento civil de xuízo executivo seguido neste xulgado co nº 129/1996, no que actuou como demandante Banco de Asturias, S.A., representado polo procurador dos tribunais Ricardo García-Piccoli Atanes e asistido pola letrada María José Sánchez Salgueiro, e como demandado Piedra Celta, S.L., Albino López Sanmartín, Carmen Valiña Fidalgo, Isaac Miguel Rosón Ferreiro e Mª Concepción Sánchez Brunete Alija, declarados rebeldes nas actuacións.</p>
<p>Decido que mando seguir adiante a execución despachada contra os bens da demandada ata facer trance dos bens embargados e co seu producto enteiro e cumprido pagamento á entidade demandante da cantidade de 2.141.871 pesetas de principal e xuros, xuros moratorios pactados, custas e gastos, calculándose sen prexuízo de ulterior liquidación contra xuros, custas e gastos a suma de 1.500.000.</p>
<p>Contra esta resolución poderase interpor recurso de apelación neste xulgado para ser resolto pola audiencia provincial polo prazo de cinco días desde a notificación. Así, por esta sentencia, xulgando definitivamente en primeira instancia, pronúncioo, mándoo e asínoo. Asinado e rubricado».</p>
<p>E para que conste e sirva de notificación ós demandados rebeldes, Piedra Celta, S.L., Albino López Sanmartín e Carmen Valiña Fidalgo, expido e asino o presente edicto en Santiago de Compostela o vinteseis de novembro de mil novecentos noventa e seis.</p>
<p>A secretaria</p>
<p>Rubricado</p>
<p>9114</p>

