---
date: '2012-03-01'
id: CA01-200212-12457
page: 7543
number: 43
agency: Consellería de Facenda
section: IV. Oposicións e concursos.
title: >-
  RESOLUCIÓN do 17 de febreiro de 2012, da Dirección Xeral da Función Pública,
  pola que se emprazan os interesados no recurso contencioso-administrativo P.A.
  número 408/2011, interposto por Rosa Ana Calvo Agraso.
range: Resolución
url: >-
  https://www.xunta.gal/dog/Publicados/2012/20120301/AnuncioCA01-200212-12457_gl.html
---
<p>A Dirección Xeral da Función Pública recibiu do Xulgado do Contencioso-Administrativo número 4 da Coruña providencia pola que se admite a trámite o recurso contencioso-administrativo P.A. 408/2011, interposto por Rosa Ana Calvo Agraso, contra a Resolución do 27 de setembro de 2011, da conselleira de Facenda, pola que se desestima o recurso de alzada interposto contra o acordo da Comisión Permanente Central do 1 de xullo de 2011 en relación con diversos nomeamentos de carácter temporal realizados no subgrupo A2 para a execución no exercicio 2011, na Comunidade Autónoma de Galicia, das medidas adoptadas no Real decreto lei 13/2010, do 3 de decembro.</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado do Contencioso-Administrativo número 4 da Coruña no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 17 de febreiro de 2012.</p>
    <footer><p>José María Barreiro Díaz <br>Director xeral da Función Pública</p></footer>

