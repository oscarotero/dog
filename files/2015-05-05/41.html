---
date: '2015-05-05'
id: G1096-200415-0001
page: 17580
number: 83
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 14 de abril de 2015 de emprazamento para trámite de audiencia no
  expediente de reposición da legalidade urbanística COR/216/2014-RP1, devolta
  polo servizo de Correos por resultaren os seus destinatarios ausentes na
  repartición.
range: Cédula
url: >-
  https://www.xunta.gal/dog/Publicados/2015/20150505/AnuncioG1096-200415-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, publícase o emprazamento a Mª José Cousillas Baneira, en representación de Ornitología Cubana Gallega, S.L., e a Jesús García García, para o trámite de audiencia ditado no expediente de reposición da legalidade urbanística COR/216/2014-RP1, en relación coas obras consistentes na construción dunha edificación de planta baixa, fachada de pedra, cuberta a unha auga de tella e carpintaría exterior de PVC, que se levan a cabo no lugar da Garga, Anllóns, no termo municipal de Ponteceso, provincia da Coruña.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselles saber aos interesados que o texto íntegro do acordo que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Os interesados disporán dun prazo de quince (15) días hábiles, contado a partir do día seguinte a aquel en que se teña producido a notificación desta cédula, para alegar e presentar os documentos e informacións que consideren pertinentes.</p>
    <p>Para que conste e lles sirva de notificación aos citados denunciados, en cumprimento do disposto no artigo 59.5 da devandita Lei 30/1992, do 26 de novembro, expido e asino esta cédula.</p>
    <p>Santiago de Compostela, 14 de abril de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

