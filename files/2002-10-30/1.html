---
date: '2002-10-30'
id: 15EB6
page: 15
number: 210
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 23 de outubro de 2002 pola que se lles outorga a consideración de
  edificio administrativo da Xunta de Galicia ós edificios de Ferrol e Ourense.
range: Orde
url: 'https://www.xunta.gal/dog/Publicados/2002/20021030/Anuncio15EB6_gl.html'
---
<p>O Decreto 179/1997, do 10 de xullo, polo que se regula a coordinación nos edificios administrativos da Xunta de Galicia, na súa disposición adicional única faculta o conselleiro da Presidencia, Relacións Institucionais e Administración Pública para outorga-la consideración de edificios administrativos a aqueles recintos administrativos que se axusten ás condicións establecidas nel.</p>
<p>Co fin de levar a cabo mandato das disposicións establecidas no Decreto 179/1997, do 10 de xullo, faise necesario dispoñer dunha norma que outorgue a consideración de edificios administrativos da Xunta de Galicia ós de Ferrol e Ourense.</p>
<p>Por todo isto, no exercicio da facultade establecida na disposición derradeira única do Decreto 179/1997, do 10 de xullo,</p>
<p>DISPOÑO:</p>
<p>Artigo único.</p>
<p>Segundo o establecido na disposición adicional única do Decreto 179/1997, do 10 de xullo, polo que se regula a coordinación nos edificios administrativos da Xunta de Galicia, outórgase a consideración de edificio administrativo da Xunta de Galicia ós edificios actualmente sitos na praza Camilo José Cela, s/n, de Ferrol, e na avenida da Habana, 79, de Ourense.</p>
<p>Disposición adicional</p>
<p>Facúltase o delegado provincial da Consellería da Presidencia, Relacións Institucionais e Administración Pública para levar a efecto o disposto neste decreto nos termos establecidos no Decreto 179/1997, do 10 de xullo, polo que se regula a coordinación nos edificios administrativos da Xunta de Galicia.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 23 de outubro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

