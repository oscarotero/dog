---
date: '2016-10-26'
id: G0422-270916-0005
page: 47878
number: 204
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 20 de setembro de 2016, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para unha fábrica de pensos de Piensos
  Nanfor, S.A., no concello de Begonte (expediente 2015-IPPC-I-99).
range: Anuncio
url: >-
  https://www.xunta.gal/dog/Publicados/2016/20161026/AnuncioG0422-270916-0005_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Proxecto básico para a solicitude da autorización ambiental integrada da fábrica de pensos compostos de Piensos Nanfor, S.A. en Begonte (Lugo), xullo 2016. Ed.2.</p>
    <p>Para que calquera interesado poida consultalo e, se é o caso, formular no dito prazo as alegacións, suxestións ou observacións que xulgue convenientes. O documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela)</p>
    <p>Ademais poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/ &gt;&gt;medio ambiente e sostibilidade &gt;&gt;prevención e control de actividades &gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 20 de setembro de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2015-IPPC-I-99.</p>
    <p>Peticionaria: Piensos Nanfor, S.A.</p>
    <p>Domicilio social e localización da instalación: estrada N-VI, km 517,7, Santo Estevo de Uriz, 27373 Begonte (Lugo).</p>
    <p>Actividade: fábrica de pensos compostos para a alimentación animal.</p>
    <p>Descrición do proxecto: consiste en ampliar a planta cunha nova granuladora. Deste xeito, ante un posible cambio no mix de produción e coa incorporación de novas materias primas, a capacidade de produción de produto acabado pasará das 293 t/día ás 400 t/día.</p>
    <p>Verteduras: as verteduras proceden das augas sanitarias, purgas da caldeira e augas pluviais de escorremento interior.</p>

