---
date: '2016-10-26'
id: G0426-171016-0006
page: 47890
number: 204
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 13 de outubro de 2016, da Dirección Xeral de Ordenación e Produción
  Forestal, polo que se empraza a interesada no expediente de subvención para a
  creación e mellora de empresas de aproveitamentos forestais 15320003/2016.
range: Anuncio
url: >-
  https://www.xunta.gal/dog/Publicados/2016/20161026/AnuncioG0426-171016-0006_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentada a notificación sen que se puidese practicar, notifícaselle á persoa interesada, por medio do presente anuncio publicado no Boletín Oficial del Estado (BOE) e que se sinala no anexo, a resolución do procedemento para declarar a concesión de prórroga da axuda relativa ao expediente de subvención número 15320003/2016 (Orde do 23 de decembro de 2015 pola que se establecen as bases reguladoras e se convocan para o 2016 as axudas aos investimentos en tecnoloxías forestais, procesado, mobilización e comercialización de produtos forestais).</p>
    <p>A interesada poderá comparecer, no prazo de dez (10) días hábiles contados desde o seguinte ao da publicación deste anuncio, nas dependencias da Dirección Xeral de Ordenación e Produción Forestal, situada na rúa San Lázaro, s/n, 15781 Santiago de Compostela, das 9.00 ás 14.00 horas, de luns a venres, para o coñecemento do contido íntegro da mencionada resolución e a constancia de tal coñecemento.</p>
    <p>Transcorrido o dito prazo sen se efectuar a comparecencia, a notificación entenderase producida desde o día seguinte ao da data de finalización deste.</p>
    <p>Concédeselle á interesada un prazo dun mes, contado a partir do seguinte á notificación da resolución, no cal poderá interpoñer potestativamente o recurso de reposición perante a conselleira do Medio Rural ou directamente recurso contencioso-administrativo perante o órgano xurisdicional competente no prazo de dous meses a partir do día seguinte ao da súa notificación, consonte o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que a interesada poida exercer calquera outro que considere pertinente.</p>
    <p>O presente anuncio expídese para que conste e lle sirva de notificación á interesada, en cumprimento do disposto no artigo no artigo 44 da xa citada Lei 39/2015, do 1 de outubro. Así mesmo, este anuncio publicarase no Diario Oficial de Galicia, aínda que se fai constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Santiago de Compostela, 13 de outubro de 2016</p>
    <footer><p>Tomás Fernández-Couto Juanas<br>Director xeral de Ordenación e Produción Forestal</p></footer>
    <h2>ANEXO</h2>
    <p>Expediente: procedemento para declarar a concesión de prórroga da axuda no expediente de subvención número 15320003/2016.</p>
    <p>Interesada: Madeiras Maripele, S.L.</p>
    <p>Acto de notificación: resolución.</p>
    <p>Último enderezo coñecido: avenida de Castela, 56, 2º A, 32600 Verín (Ourense).</p>

