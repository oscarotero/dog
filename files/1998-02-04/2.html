---
date: '1998-02-04'
id: 9AC6
page: 1032
number: 23
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 13 de maio de 1997, da Delegación Provincial da Coruña, pola que
  se aproba definitivamente o proxecto de expropiación forzosa para a apertura
  da rúa Pérez Porto, no concello da Coruña.
range: Resolución
url: 'https://www.xunta.gal/dog/Publicados/1998/19980204/Anuncio9AC6_gl.html'
---
<p>Examinado o expediente 115A- 97/4 relativo ó proxecto de expropiación forzosa para a apertura da rúa Pérez Porto, promovido polo Concello da Coruña para os efectos que determina o artigo 145.6º da Lei 1/1997, do 24 de marzo, do solo de Galicia (DOG nº 59 do 26 de marzo) e visto o informe proposta da Subdirección Xeral de Urbanismo e Arquitectura, do 12 de maio de 1997 e a Orde do 27 de setembro de 1995, pola que se delegan atribucións en materia de urbanismo nos delegados provinciais (DOG nº 194 do 9 de outubro de 1995).</p>
<p>RESOLVO:</p>
<p>Primeiro.-Aprobar definitivamente o proxecto de expropiación forzosa para a apertura da rúa Pérez Porto, promovido polo Concello da Coruña polo procedemento de taxación conxunta previsto nos artigos 145 e seguintes da Lei 1/1997, do 24 de marzo,</p>
<p>do solo de Galicia (DOG nº 59, do 26 de marzo de 1997), facendo constar que a presente resolución implicará a declaración de urxencia da ocupación dos bens e dereitos afectados polo proxecto de expropiación de conformidade co establecido no artigo 146 punto 1º da Lei 1/1997, do 24 de marzo.</p>
<p>En consecuencia o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto (artigo 146 punto 2º da Lei 1/1997, do 24 de marzo).</p>
<p>Segundo.-Notifica-la resolución aprobatoria do expediente a tódolos interesados titulares dos bens e dereitos que figuran nel, conferíndolles un termo de vinte días durante o cal poderán manifestar por escrito ante esta delegación provincial a súa disconformidade coa valoración establecida no expediente aprobado, conforme dispón o artigo 145 punto 7 da Lei 1/1997, do 24 de marzo, advertíndolles que transcorrido o citado prazo de vinte días sen que se formule oposición á valoración, se entenderá aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145 punto 8 da Lei 1/1997 do 24 de marzo).</p>
<p>Terceiro.-Publica- lo presente acordo no DOG así como os seguintes bens e dereitos afectados polo proxecto de expropiación.</p>
<table><tbody><tr><td></td></tr>
<tr><td>Parcela</td><td>Propietario</td><td>Valoración</td></tr>
<tr><td></td></tr>
</tbody></table>
<table><tbody><tr><td>1</td><td>Madres Doroteas</td><td>37.283.348 ptas.</td></tr>
</tbody></table>
<table><tbody><tr><td></td></tr>
<tr><td>Arrendatarios</td><td>Valoración</td></tr>
<tr><td></td></tr>
</tbody></table>
<table><tbody><tr><td>Baixo DMiguel Estévez Doamo</td><td>7.298.670 ptas.</td></tr>
<tr><td>Baixo IJosé Loureiro Fraga</td><td>5.088.832 ptas.</td></tr>
<tr><td>1º DAmelia Millán Ben</td><td>4.573.422 ptas.</td></tr>
<tr><td>1º IManuel García Corredoira</td><td>1.123.920 ptas.</td></tr>
<tr><td>2º DJosé Loureiro Fraga</td><td>5.088.832 ptas.</td></tr>
<tr><td>2º IJosé Loureiro Fraga</td><td>5.088.832 ptas.</td></tr>
<tr><td>3º DConcepción Barros Ferro</td><td>1.727.712 ptas.</td></tr>
<tr><td>3º IJosé L.López Picallo</td><td>2.207.520 ptas.</td></tr>
</tbody></table>
<p>Así mesmo, a publicación desta resolución serviralles de notificación ós propietarios descoñecidos, ós que se ignore o lugar de notificación, ou ben tramitada a notificación, non se puidese realizar. Todo isto de acordo co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27-11-1992).</p>
<p>Contra a citada resolución, que é definitiva en vía administrativa, cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir da data de notificación desta resolución, debéndose comunicar previamente a esta delegación provincial a devandita interposición conforme se dispón no artigo 110 punto 3 da Lei 30/1992, de réxime xurídico das administracións públicas e do procedemento administrativo común.</p>
<p>A Coruña, 13 de maio de 1997.</p>
<p>Jesús Almuíña Loeda</p>
<p>Delegado provincial da Coruña</p>
<p>788</p>

