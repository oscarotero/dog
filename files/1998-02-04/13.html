---
date: '1998-02-04'
id: 9AFA
page: 1059
number: 23
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación (90/1997-08).
range: Cédula
url: 'https://www.xunta.gal/dog/Publicados/1998/19980204/Anuncio9AFA_gl.html'
---
<p>María Begoña Arroyo Martín, secretaria do Xulgado de Primeira Instancia e Instrucción número seis de Santiago de Compostela, certifica: que neste xulgado se seguen autos de xuízo de faltas número 90/1997, sobre lesións e furto, nos cales recaeu sentencia, cun encabezamento e decisión do teor literal seguinte:</p>
<p>En Santiago de Compostela, dezaoito de decembro de mil novecentos noventa e sete. José Gómez Rey, maxistrado xuíz do Xulgado de Primeira Instancia e Instrucción número seis deste partido, pronuncia a seguinte sentencia.</p>
<p>Vistos os presentes autos de xuízo verbal de faltas nº 90/1997, seguidos neste xulgado sobre lesións e furto, nos que son partes, ademais do Ministerio Fiscal, en representación da acción pública, os denunciantes-denunciados Manuel Boo Romero, David Sanjuán Alonso e Cedric Cotos Lindecker.</p>
<p>Fallo que debo condenar e condeno a David Sanjuán Alonso e Cedric Cotos Lindecker como autores dunha falta de furto, á pena de multa dun mes para cada un deles, fixando o importe da cota diaria da pena de multa na contía de duascentas pesetas, e sinalando a responsabilidade persoal subsidiaria dun día de privación de liberdade por cada dúas cotas diarias non satisfeitas. Así mesmo, condénoos ó pagamento pola metade das custas procesuais.</p>
<p>Contra a presente resolución cabe interpor recurso de apelación ante este xulgado, para ante a audiencia provincial, no prazo de cinco días a partir do seguinte ó da súa notificación, na forma que dispoñen os artigos 795 e 796 da Lei de axuizamento criminal.</p>
<p>Así, por esta miña sentencia, da que se levará certificación literal ós autos, definitivamente xulgando en primeira instancia, pronúncioo, mándoo e asínoo.</p>
<p>E para que así conste e lle sirva de notificación a Cedric Cotos Lindecker, en paradoiro descoñecido, expido, selo e asino a presente cédula en Santiago de Compostela o dezaoito de decembro de mil novecentos noventa e sete.</p>
<p>A secretaria</p>
<p>Rubricado</p>
<p>439</p>

