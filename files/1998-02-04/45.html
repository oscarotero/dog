---
date: '1998-02-04'
id: 9B7E
page: 1075
number: 23
agency: CONCELLO DE OUROL
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980204/Anuncio9B7E_gl.html'
---
<p>O Pleno da Corporación, en sesión ordinaria celebrada o día 26 de decembro de 1997, prestoulle aprobación ó prego de cláusulas administrativas particulares que rexerán a venda por poxa, procedemento aberto, trámite de urxencia, da masa forestal do monte de propiedade municipal denominado Boivido II.</p>
<p>Exponse ó público polo prazo de 8 días para efectos de exame e reclamacións, de conformidade co disposto no artigo 122.1 do Real decreto 781/1986, do 18 de abril, polo que se aproba o texto refundido das disposicións legais vixentes en materia de réxime local.</p>
<p>Ourol, 12 de xaneiro de 1998.</p>
<p>Guillermo Salgueiro Abad</p>
<p>Alcalde</p>
<p>Anuncio de licitación</p>
<p>Igualmente, de conformidade co disposto no artigo 122.2 do Real decreto lexislativo 781/1986, do 18 de abril, anúnciase conxuntamente co prego de cláusulas administrativas particulares, a licitación, aínda que esta se aprazará no suposto de que se producisen reclamacións contra o referido prego, ata a súa resolución polo Pleno da Corporación.</p>
<p>1. Obxecto do contrato: constitúe o obxecto do contrato a venda mediante poxa da masa forestal do monte de propiedade municipal, denominado Boivido II, sito na parroquia de Merille, concello de Ourol; a masa forestal consta dun só lote composto de madeira de eucalipto e piñeiro.</p>
<p>2. Tipo de licitación: 725.000 pesetas, IVE á parte; pode ser mellorado á alza.</p>
<p>3. Duración do contrato: o prazo fixado para a corta e retirada da madeira é de dous meses a partir da notificación da adxudicación definitiva.</p>
<p>4. Garantía provisional: 15.080 pesetas.</p>
<p>5. Garantía definitiva: o 4% do prezo da adxudicación.</p>
<p>7. Pagamento: o adxudiciatario estará obrigado a realiza-lo pagamento da madeira antes de proceder á súa corta e, en todo caso, dentro do prazo de execución do contrato.</p>
<p>8. Gastos de adxudicación: por conta do adxudicatario.</p>
<p>9. Publicidade dos pregos: estarán de manifesto tódolos días hábiles nas oficinas municipais, departamento de contratación.</p>
<p>10. Exposición do prego de cláusulas administrativas particulares: durante os 8 primeiros días hábiles seguintes á publicación deste anuncio no Diario Oficial de Galicia; a licitación suspenderase en caso de impugnación.</p>
<p>11. Presentación de proposicións: durante os 13 días naturais contados desde o seguinte ó da data de publicación deste anuncio no Diario Oficial de Galicia.</p>
<p>12. Apertura de proposicións: terá lugar ás 13 horas do primeiro día hábil seguinte á conclusión do prazo para a presentación de proposicións.</p>
<p>13. Modelo de proposición:</p>
<p>D/Dna..., con domicilio en..., concello...., CP... e con DNI nº..., expedido en..., con data do...., en nome propio (ou en representación de..., como acredito por...), informado da convocatoria de poxa por procedemento aberto, anunciada no Diario Oficial de Galicia nº..., do día..., tomo parte nela e comprométome a adquiri-la madeira correspondente ó monte Boivido II, no prezo de... (letra e número), IVE á parte, de acordo co prego de cláusulas administrativas que acepto integramente, facendo constar</p>
<p>que manteño a oferta durante... meses e non estou incurso en ningunha das circunstancias establecidas no artigo 20 da Lei de contratos das administracións públicas. Entrega a documentación esixida no prego de cláusulas administrativas.</p>
<p>En..., ... de.... de 1998.</p>
<p>O licitador (asinado e rubricado)</p>
<p>Ourol, 12 de xaneiro de 1998.</p>
<p>Guillermo Salgueiro Abad</p>
<p>Alcalde-presidente</p>
<p>805</p>

