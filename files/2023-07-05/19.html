---
date: '2023-07-05'
id: G0597-300623-0002
page: 41558
number: 127
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 30 de xuño de 2023, da Dirección Xeral da Función Pública, pola
  que se aproban e se fan públicas as listaxes provisionais de persoas admitidas
  e excluídas ao proceso selectivo extraordinario de estabilización derivado da
  Lei 20/2021, do 28 de decembro, pola quenda de acceso libre e mediante o
  sistema de concurso-oposición, para o ingreso no corpo administrativo da
  Administración xeral da Comunidade Autónoma Galicia e no corpo de axudantes de
  carácter facultativo de Administración especial da Administración xeral da
  Comunidade Autónoma de Galicia (subgrupo C1), e para o ingreso no corpo de
  técnicos de carácter facultativo de Administración especial da Administración
  xeral da Comunidade Autónoma de Galicia (subgrupo B).
range: Resolución
url: >-
  https://www.xunta.gal/dog/Publicados/2023/20230705/AnuncioG0597-300623-0002_gl.html
---
<p>De conformidade co establecido no artigo 12 do Regulamento de selección de persoal da Administración da Comunidade Autónoma de Galicia e na base I.4 das que rexen o proceso selectivo convocado pola Resolución do 22 de decembro de 2022 (DOG núm. 244, do 27 de decembro), modificada polas resolucións do 20 de xaneiro de 2023 (DOG núm. 15, do 23 de xaneiro) e do 6 de febreiro de 2023 (DOG núm. 26, do 7 de febreiro), esta dirección xeral</p>
    <h2>RESOLVE:</h2>
    <p>Aprobar as listaxes provisionais de persoas admitidas e excluídas ao proceso selectivo extraordinario de estabilización derivado da Lei 20/2021, do 28 de decembro, pola quenda de acceso libre e mediante o sistema de concurso-oposición, para o ingreso no corpo administrativo da Administración xeral da Comunidade Autónoma Galicia e no corpo de axudantes de carácter facultativo de Administración especial da Administración xeral da Comunidade Autónoma de Galicia (subgrupo C1) e para o ingreso no corpo de técnicos de carácter facultativo de Administración especial da Administración xeral da Comunidade Autónoma de Galicia (subgrupo B), dos seguintes corpos/escalas:</p>
    <table>
     <thead>
      <tr>
       <td>Corpo/escalas</td>
      </tr>
     </thead>
     <tbody>
      <tr>
       <td>Corpo administrativo</td>
      </tr>
      <tr>
       <td>I. Corpo administrativo da Administración xeral</td>
      </tr>
      <tr>
       <td>Corpo de axudantes de carácter facultativo</td>
      </tr>
      <tr>
       <td>II. Escala técnica de mantemento de servizos</td>
      </tr>
      <tr>
       <td>III. Escala técnica de recursos naturais e forestais:
        – Especialidade de capataz</td>
      </tr>
      <tr>
       <td>IV. Escala técnica de cociña</td>
      </tr>
      <tr>
       <td>V. Escala técnica de condución</td>
      </tr>
      <tr>
       <td>VI. Escala técnica de análise de laboratorio</td>
      </tr>
      <tr>
       <td>Corpo de técnicos de carácter facultativo</td>
      </tr>
      <tr>
       <td>VII. Escala de axentes técnicos facultativos:
        – Especialidade de educación infantil</td>
      </tr>
     </tbody>
    </table>
    <p>As persoas aspirantes poderán consultar o estado das solicitudes de inscrición presentadas e a situación como admitidas ou excluídas en fides.xunta.gal</p>
    <p>A listaxe completa de persoas aspirantes admitidas e excluídas, con indicación da causa determinante da súa exclusión poderase consultar no portal web corporativo funcionpublica.xunta.gal</p>
    <p>Así mesmo, e segundo a base I.4 das que rexen o proceso selectivo, nesta listaxe figuran as persoas aspirantes que teñen pendente de acreditar que están en posesión do Celga requirido.</p>
    <p>As persoas aspirantes excluídas, as que non figuren en ningunha das listaxes, así como aquelas persoas que non acreditaron estar en posesión do Celga requirido, disporán dun prazo de dez días hábiles, contados a partir do día seguinte ao da publicación desta resolución no <em>Diario Oficial de Galicia</em>, para reclamar ou emendar o defecto que motivou a exclusión ou acreditar que posuían antes do día de finalización do prazo de presentación de solicitudes de participación no proceso selectivo o Celga 4 ou equivalente debidamente homologado, de acordo coa disposición adicional segunda da Orde do 16 de xullo de 2007 pola que se regulan os certificados oficiais acreditativos dos niveis de coñecemento da lingua galega (DOG núm. 146, do 30 de xullo), modificada pola Orde do 10 de febreiro de 2014 (DOG núm. 34, do 19 de febreiro). Para isto deberá acceder a fides.xunta.gal, realizar as alegacións que considere oportunas e achegar a documentación acreditativa. Só se admitirán as alegacións que se realicen por medio desta aplicación informática.</p>
    <p>O feito de figurar na relación de persoas admitidas non prexulgará que se lles recoñeza ás persoas aspirantes a posesión dos requisitos exixidos para participar no proceso selectivo, así como da posesión do Celga requirido. Cando da documentación que deben presentar tras superar o proceso selectivo se desprenda que non posúen algún dos requisitos, as persoas aspirantes decaerán en todos os dereitos que poidan derivar da súa participación.</p>
    <p>As persoas aspirantes que dentro do prazo sinalado non emenden os defectos que motivaron a súa exclusión serán definitivamente excluídas. As persoas aspirantes que non acrediten a posesión do Celga 4 terán que realizar a proba de coñecemento da lingua galega.</p>
    <p>Santiago de Compostela, 30 de xuño de 2023</p>
    <footer><p>José María Barreiro Díaz<br>Director xeral da Función Pública</p></footer>

