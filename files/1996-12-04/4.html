---
date: '1996-12-04'
id: C2D6
page: 10
number: 237
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 15 de outubro de 1996, da Delegación Provincial de Lugo, pola
  que se dispón a inscrición no rexistro e publicación no Diario Oficial de
  Galicia do acordo da comisión mixta paritaria, en funcións de comisión
  deliberadora, prevista no convenio colectivo de ámbito provincial para o
  sector de edificación e obras públicas, para a corrección de erros.
range: Resolución
url: 'https://www.xunta.gal/dog/Publicados/1996/19961204/AnuncioC2D6_gl.html'
---
<p>Visto o texto do acordo asinado o día 17 de setembro de 1996, pola comisión mixta paritaria, en funcións de comisión deliberadora, prevista no convenio colectivo para o sector de edificación e obras públicas (código 2700255), da provincia de Lugo, integrada polas representacións da Asociación Provincial de Empresarios da Construcción e das centrais sindicais UGT, USO e CC.OO., mediante o que se acorda a reparación de erros no texto do convenio, e de conformidade co disposto no artigo 90 apartados 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e</p>
<p>no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición do dito acordo no rexistro de convenios desta delegación, así como o seu depósito.</p>
<p>Segundo.-Remiti-lo texto do devandito acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 15 de outubro de 1996.</p>
<p>Manuel Bande Díaz</p>
<p>Delegado provincial de Lugo</p>
<p>Asistentes e representantes</p>
<p>Representación social</p>
<p>Por UGT</p>
<p>Adolfo Mosteirín Turia</p>
<p>Por USO</p>
<p>Carmen Arias Río</p>
<p>Por CC.OO.</p>
<p>Jesús Varela Lodeiro</p>
<p>Pola Asociación Provincial de Empresarios da Construcción de Lugo.</p>
<p>Hipólito Trinidad Losada</p>
<p>Ricardo Castro López</p>
<p>José Antonio Tosar López</p>
<p>En Lugo o 17 de setembro de 1996, reunida a comisión mixta paritaria do convenio colectivo de edificación e obras públicas integrada polos representantes relacionados á marxe e co fin de rectifica-los erros materiais observados no texto do dito convenio acordan, en funcións de comisión deliberadora:</p>
<p>Primeiro.-No artigo 35 (seguridade e hixiene no traballo), corríxese o erro padecido ó non incluí-lo apartado E), co texto seguinte:</p>
<p>E) Cantas outras funcións acorde a propia comisión atribuírse, encamiñadas ós seus fins.</p>
<p>Segundo.-Remitirlle o presente acordo de corrección de erro material á autoridade laboral, para efectos da súa publicación no DOG e no BOP.</p>
<p>7891</p>

