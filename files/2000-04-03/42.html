---
date: '2000-04-03'
id: '7782'
page: 4
number: 65
agency: CONCELLO DE ARTEIXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000403/Anuncio7782_gl.html'
---
<p>Ponse en coñecemento dos propietarios de terreos situados no lugar coñecido como A Revolta no núcleo urbano de Meicende, deste termo municipal, afectados polo plan parcial promovido pola sociedade mercantil Investcos, S.A., representada por José Antonio Souto Meizoso, que desenvolve o sector SAUI-1 das vixentes normas subsidiarias de pla</p>
<p>neamento deste municipio, que a Comisión de Goberno deste concello, en sesión ordinaria do pasado 3 de agosto de 1999, aprobou inicialmente o referido instrumento de planeamento, que dispón o seguinte:</p>
<p>«Primeiro.-Aprobar inicialmente o devandito plan parcial.</p>
<p>Segundo.-Somete-lo expediente a información pública por un período mínimo dun mes, mediante anuncio que se publicará no Diario Oficial de Galicia e nun dos diarios de maior circulación da provincia.</p>
<p>Terceiro.-Emitido informe sobre as alegacións que puidesen producirse, remiti-lo expediente á Consellería de Política Territorial, Obras Públicas e Vivenda para os efectos de emisión de informe preceptivo e vinculante que se sinala no artigo 42.5º da Lei 1/1997, do 24 de marzo, previo á aprobación definitiva do plan».</p>
<p>O que, para os efectos previstos no artigo 59.4º da Ley 30/1992, do 26 de novembro, de réxime xurídico das administracións públicas e do procedemento administrativo común, reformada pola Lei 4/1999, do 13 de xaneiro, notifícase mediante a súa publicación no Diario Oficial de Galicia.</p>
<p>Así mesmo, consonte co previsto no artigo 61 da devandita disposición legal, infórmanse os interesados que poidan ve-los seus intereses e dereitos lexítimos prexudicados polo antedito acordo, que poden coñece-lo seu texto íntegro nas oficinas do Servicio de Urbanismo, situadas na Avda. do Balneario, nº 10-1º, Arteixo, no prazo de dez días contados a partir da publicación deste anuncio.</p>
<p>Arteixo, 20 de marzo de 2000.</p>
<p>P.D. (Decreto 587/1999)</p>
<p>María Isabel Vila Vilas</p>
<p>Primeira tenente de alcalde</p>

