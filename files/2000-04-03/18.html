---
date: '2000-04-03'
id: '7722'
page: 4
number: 65
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de febreiro de 2000, da Delegación Provincial de Pontevedra,
  de autorización administrativa, declaración, en concreto, de utilidade pública
  e a necesidade da urxente ocupación que leva implícita, así como a aprobación
  do proxecto de execución da instalación eléctrica que se cita. (Expediente
  IN407A 99/93-4).
range: Resolución
url: 'https://www.xunta.gal/dog/Publicados/2000/20000403/Anuncio7722_gl.html'
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución da instalación eléctrica que a continuación se detalla:</p>
<p>Solicitante: Unión Fenosa, S.A.</p>
<p>Enderezo social: Avda. García Barbón, 38, 36201 Vigo.</p>
<p>Denominación: L.M.T., C.T. e R.B.T. San Román-Priegue.</p>
<p>Situación: Nigrán.</p>
<p>Descricións técnicas: L.M.T., aérea, a 20 kV, de 233 m de lonxitude, con conductor tipo LA-56, sobre apoios de formigón, desde o apoio 2 da L.M.T. ó C.T. Mámoa ata o C.T. que se proxecta en San Román-Priegue, concello de Nigrán. C.T. de 100 kVA, relación de transformación 20 kV-380/220 V. R.B.T., aérea, de 265 m de lonxitude, con conductor tipo R.Z., sobre apoios de formigón.</p>
<p>Realizada a información pública e a notificación individual a cada un dos propietarios afectados polo paso da liña, o propietario do predio nº 3 presenta dúas posibles alternativas ó trazado de liña.</p>
<p>Trasladadas as alegacións á empresa eléctrica, esta contesta que o dono do predio servinte poderá solicita-lo cambio do trazado, comprometéndose previamente a acredita-la conformidade dos novos propietarios afectados e que a alternativa proposta non pode superar en lonxitude o 10% da parte da liña que é obxecto da variación, o que si sucede coa alternativa proposta. Deuse traslado do escrito da empresa eléctrica ó propietario do predio nº 3.</p>
<p>Considerando que non se facilitou por parte do alegante a xustificación que determina o Decreto 2619/1966, artigo 25 «limitacións» e que ademais a 1ª variante proposta prexudica claramente ós predios 6 e 8, e a variante nº 2 suporía que non se poderían cumpri-las condicións do artigo 26 en canto a lonxitude e custo.</p>
<p>Vistos e cumpridos os trámites ordenados na Lei 54/1997 do 27 de novembro, e nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolve:</p>
<p>Autorizar, declarar, en concreto, a utilidade pública e a necesidade da urxente ocupación que leva implícita, así como a aprobación do proxecto de execución das devanditas instalacións, nas que as características axustaranse en tódalas súas partes ás que figuran no mesmo e as condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan nos expedientes.</p>
<p>Contra a presente resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquer outro recurso que estime pertinente ó seu dereito.</p>
<p>Pontevedra, 28 de febreiro de 2000.</p>
<p>Carmen Bianchi Valcarce</p>
<p>Delegada provincial de Pontevedra</p>

