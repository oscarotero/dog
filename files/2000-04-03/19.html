---
date: '2000-04-03'
id: '7726'
page: 4
number: 65
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de febreiro de 2000, da Delegación Provincial de Pontevedra,
  de autorización administrativa, declaración, en concreto, de utilidade pública
  e a necesidade da urxente ocupación que leva implícita, así como a aprobación
  do proxecto de execución da instalación eléctrica que se cita. (Expediente
  IN407A 99/230-4).
range: Resolución
url: 'https://www.xunta.gal/dog/Publicados/2000/20000403/Anuncio7726_gl.html'
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución da instalación eléctrica que a continuación se detalla:</p>
<p>Solicitante: Unión Fenosa, S.A.</p>
<p>Enderezo social: Avda. García Barbón, 38, 36201 Vigo.</p>
<p>Denominación: L.M.T., C.T. e R.B.T. Rilleira.</p>
<p>Situación: Lalín.</p>
<p>Descricións técnicas: L.M.T., aérea, a 20 kV, de 1.091 m de lonxitude, con conductor tipo LA-56, desde o apoio 49 da L.M.T. LAL 809 ata o C.T. que se proxecta en Rilleira, concello de Lalín. C.T. de 100 kVA, relación de transformación 20 kV-380/220 V. R.B.T., aérea, de 190 m de lonxitude, con conductor tipo R.Z.</p>
<p>Realizada a información pública e a notificación individual a cada un dos propietarios dos predios afectados, presenta alegacións o propietario do predio nº 14, representado pola súa nai, solicitando</p>
<p>se lle remita información detallada da afección do seu predio.</p>
<p>Trasladado o escrito á empresa peticionaria da instalación, esta contesta dicindo que o trazado da líña pasa polo lindeiro do predio 14 co 15 e que o apoio 8 está situado no lindeiro leste e o 9 próximo á estrada N-640. Trasladada a contestación da empresa ó propietario do predio nº 14, este non contesta no prazo concedido para iso.</p>
<p>Considerando que a liña pasa polo lindeiro entre os predios 14 e 15 e polo tanto non impide a súa utilización e supón a menor servidume posible.</p>
<p>Vistos e cumpridos os trámites ordenados na Lei 54/1997 do 27 de novembro, e nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolve:</p>
<p>Autorizar, declarar, en concreto, a utilidade pública e a necesidade da urxente ocupación que leva implícita, así como a aprobación do proxecto de execución das devanditas instalacións, nas que as características axustaranse en tódalas súas partes ás que figuran no mesmo e as condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan nos expedientes.</p>
<p>Contra a presente resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquer outro recurso que estime pertinente ó seu dereito.</p>
<p>Pontevedra, 28 de febreiro de 2000.</p>
<p>Carmen Bianchi Valcarce</p>
<p>Delegada provincial de Pontevedra</p>

