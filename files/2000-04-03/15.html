---
date: '2000-04-03'
id: '7716'
page: 4
number: 65
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 22 de febreiro de 2000, da Delegación Provincial de Pontevedra,
  de autorización administrativa, declaración, en concreto, de utilidade pública
  e a necesidade da urxente ocupación que leva implícita, así como a aprobación
  do proxecto de execución da instalación eléctrica que se cita. (Expediente
  IN407A 99/83-4).
range: Resolución
url: 'https://www.xunta.gal/dog/Publicados/2000/20000403/Anuncio7716_gl.html'
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución da instalación eléctrica que a continuación se detalla:</p>
<p>Solicitante: Unión Fenosa, S.A.</p>
<p>Enderezo social: Avda. García Barbón, 38, 36201 Vigo.</p>
<p>Denominación: L.M.T., C.T. e C. seccionamento e R.B.T. Grupo Escolar I.</p>
<p>Situación: A Cañiza.</p>
<p>Descricións técnicas: L.M.T., subterránea, a 20 kV, de 58 m de lonxitude, con conductor tipo R.H.V., dede o centro de seccionamento que se proxecta na liña existente ó Grupo Escolar, continuando en aérea 607 m de lonxitude, con conductor tipo LA-56, sobre apoios de formigón, ata o C.T. que se proxecta Grupo Escolar II, concello da Cañiza. C.T. de 100 kVA, relación de transformación 20 kV-380/220 V. R.B.T., aérea, de 1.375 m de lonxitude, con conductor tipo R.Z., sobre apoios de formigón, desde o C.T. Grupo Escolar I. R.B.T., aérea, de 555 m de lonxitude, con conductor tipo R.Z., sobre apoios de formigón, desde o C.T. existente Grupo Escolar.</p>
<p>Realizada a información pública e a notificación individual a cada un dos afectados, presentan alegacións os propietarios dos predios números 10 e 22, e o Concello da Cañiza.</p>
<p>O propietario do predio 10 di que está pendente da concesión dunha licencia de obra que solicitou</p>
<p>o 22-1-1999 para a construcción dunha vivenda, polo que solicita que de pasar a liña polo seu predio, a conducción sexa subterránea. O propietario do predio 22 pide que desvíen a liña do seu predio, porque pretende construír unha vivenda na mesma. O concello alega que os veciños da zona pretenden que se varíe o trazado levándoo por camiños, estradas ou rúas e facer parte do mesmo en subterráneo.</p>
<p>Trasladadas as alegacións á empresa eléctrica esta contesta dicindo que o trazado foi elixido dentro dos tecnicamente posibles, o menos prexudicial para a zona, que a servidume de paso dunha liña non impide ó dono da mesma cercalo, plantar ou edificar, deixando a salvo a dita servidume, que está prohibida a instalación de apoios de liñas de alta tensión en zonas de influencia de estradas da rede veciñal a distancia inferior a 15 m e aínda cumprindo esa distancia que non estean a menos de 8 m da arista exterior da explanación ou a unha distancia do borde da plataforma, inferior a vez e media a altura do apoio.</p>
<p>Trasladado o escrito da compañía ós alegantes, o propietario do predio nº 10 contesta dicindo non estar de acordo co mesmo e insiste na desviación da liña.</p>
<p>Considerando que o Decreto 2619/1966 sobre expropiación forzosa, no seu artigo 25 só considera as edificacións e dependencias que existan ó tempo de decretarse a servidume e que no caso presente aínda non se realizou polos propietarios dos predios 10 e 22 edificación algunha e que por outra banda a traza de liña, dada a superficie dos predios, non impide a construcción neles e sí existe dificultade técnica para leva-la liña por camiños ou pistas.</p>
<p>Vistos e cumpridos os trámites ordenados na Lei 54/1997 do 27 de novembro, e nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolve:</p>
<p>Autorizar, declarar, en concreto, a utilidade pública e a necesidade da urxente ocupación que leva implícita, así como a aprobación do proxecto de execución das devanditas instalacións, nas que as características axustaranse en tódalas súas partes ás que figuran no mesmo e as condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan nos expedientes.</p>
<p>Contra a presente resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquer outro recurso que estime pertinente ó seu dereito.</p>
<p>Pontevedra, 22 de febreiro de 2000.</p>
<p>Carmen Bianchi Valcarce</p>
<p>Delegada provincial de Pontevedra</p>

