---
date: '2010-09-21'
page: 16
number: 182
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde do 7 de setembro de 2010 pola que se incorpora un novo procedemento ao
  Rexistro Telemático da Xunta de Galicia, regulado polo Decreto 164/2005, do 16
  de xuño.
range: Orde
---
<p>O Decreto 164/2005, do 16 de xuño, crea o Rexistro Telemático da Xunta de Galicia, que permite a presentación por vía telemática de solicitudes, escritos e comunicacións. Esta orde inclúe no anexo VII do Decreto 164/2005, do 16 de xuño, un novo procedemento, co fin de continuar impulsando o emprego de técnicas e medios electrónicos, informáticos e telemáticos no desenvolvemento da actividade da Xunta de Galicia e no exercicio das súas competencias.</p>
<p>De conformidade co disposto no artigo 2.2º e a disposición adicional primeira b) e derradeira primeira do Decreto 164/2005, do 16 de xuño, polo que se regulan e determinan as oficinas de rexistro propias ou concertadas da Administración da Comunidade Autónoma de Galicia, créase o Rexistro Telemático da Xunta de Galicia e regúlase a atención ao cidadán.</p>
<p>DISPOÑO:</p>
<p>Artigo único</p>
<p>1. Inclúense no anexo VII do Decreto 164/2005, do 16 de xuño, procedementos para os cales está habilitado o Rexistro Telemático da Xunta de Galicia, e queda habilitado cos efectos previstos no seu artigo 5.1º o seguinte procedemento:</p>
<p>MR237B.-Axudas ás agrupacións de defensa sanitaria de Galicia.</p>
<p>2. O procedemento para a tramitación electrónica estará dispoñible no enderezo</p>
<p><a href="http://www.xunta.es/presentacion-electronica-da-xunta-">http://www.xunta.es/presentacion-electronica-da-xunta-</a> de-galicia</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 7 de setembro de 2010.</p>
<p>Alfonso Rueda Valenzuela</p>
<p>Conselleiro de Presidencia, Administracións Públicas e Xustiza</p>

