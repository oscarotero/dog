---
date: '2002-01-28'
id: 1F52
page: 1018
number: 20
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 11 de xaneiro de 2002 pola que se ordena a publicación do acordo
  do Consello da Xunta de Galicia do 10 de xaneiro de 2002, polo que se modifica
  a relación de postos de traballo da Consellería da Presidencia, Relacións
  Institucionais e Administración Pública.
range: Resolución
url: 'https://www.xunta.gal/dog/Publicados/2002/20020128/Anuncio1F52_gl.html'
---
<p>A disposición adicional quinta da Lei 5/2000, do 28 de decembro, de medidas fiscais e de réxime orzamentario e administrativo (DOG nº 251, do 29 de decembro), no seu punto un crea a escala de profesores do Instituto Nacional de Educación Física (INEF) de Galicia, como corpo superior, grupo A, de Administración xeral da Xunta de Galicia, coas competencias propias da función docente, e no seu punto dous establece que os postos docentes do INEF de Galicia configurados como laborais na relación</p>
<p>de postos de traballo se transformarán en postos de persoal funcionario da escala de profesores do INEF de Galicia.</p>
<p>Todo isto, así como a modificación puntual dalgúns postos do INEF e a Subdirección Xeral de Deportes, fan necesario modifica-la relación de postos de traballo da Secretaría Xeral para o Deporte.</p>
<p>En consecuencia, por proposta da Consellería da Presidencia, Relacións Institucionais e Administración Pública, oídas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día dez de xaneiro de dous mil dous, adoptou o seguinte</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería da Presidencia, Relacións</p>
<p>Institucionais e Administración Pública, nos termos que se sinalan no anexo a este acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do dez de xaneiro de dous mil dous, relativo á modificación da relación de postos de traballo da Consellería da Presidencia, Relacións Institucionais e Administración Pública, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 11 de xaneiro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

