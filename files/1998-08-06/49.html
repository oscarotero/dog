---
date: '1998-08-06'
id: 2D66
page: 9
number: 151
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da reforma do proxecto de urbanización da U.E.
  V-02 Vista Alegre.
range: Anuncio
url: 'https://www.xunta.gal/dog/Publicados/1998/19980806/Anuncio2D66_gl.html'
---
<p>O Consello da Xerencia Municipal de Urbanismo, en sesión celebrada o día 10 de xullo de 1998, acordou aprobar inicialmente a reforma do proxecto de urbanización do E.D. V-02 Vista Alegre, presentado por Fernando Casuso Silva en representación da sociedade 20 de Julia Minguillón, S.L. e redactado polos arquitectos José A. Comesaña García e Mª Dolores Somoza Rodríguez-Escudero, co visado do colexio oficial do 5 de agosto, 26 de novembro e 16 de decembro de 1997.</p>
<p>Sométese á información pública polo prazo dun mes, mediante inserción de anuncios no DOG, nun xornal dos de maior circulación da provincia e máis no taboleiro da casa do concello.</p>
<p>Comunícase que o prazo de exposición ó publico se entenderá aberto desde a primeira publicación ata o remate do mes contado desde o último anuncio. A documentación atópase na oficina de información da Xerencia Municipal de Urbanismo ó dispor do público, planta baixa da casa do concello.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que por resultaren descoñecidos ou ignorando o seu enderezo, non poidan ser notificados persoalmente.</p>
<p>Vigo, 27 de xullo de 1998.</p>
<p>Manuel Pérez Álvarez</p>
<p>Alcalde-presidente da Xerencia Municipal</p>
<p>de Urbanismo</p>
<p>7002</p>

