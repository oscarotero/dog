---
date: '1997-01-23'
id: 2A92
page: 744
number: 15
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 13 de xaneiro de 1997 pola que se convoca e regula o réxime de
  concesión de axudas a empresas e asociacións de empresas para a realización de
  investimentos en infraestructuras e investigacións dos recursos mineiros
  encamiñados ó mellor coñecemento e aproveitamento dos recursos obxecto de
  explotación para o ano 1997.
range: Orde
url: 'https://www.xunta.gal/dog/Publicados/1997/19970123/Anuncio2A92_gl.html'
---
<p>As baixas cotizacións de diversas substancias mineiras explotadas na Comunidade Autónoma foi e segue sendo causa da paralización dos traballos de extracción destas, cos conseguintes problemas que isto trae consigo. Ó mesmo tempo, outras substancias minerais de conocida existencia, algunhas delas no noso subsolo, están adquirindo día a día maior importancia.</p>
<p>O desenvolvemento tecnolóxico esixe unha maior calidade das materias primas, especialmente daquelas que se incorporan a procesos de novas tecnoloxías</p>
<p>e, para conseguilo, é necesario mellorar e crear novos procesos e productos de especificacións moi esixentes. Para isto é imprescindible que as empresas mineiras acometan investigacións, sempre de alto risco, tanto para a creación de novas tecnoloxías, como de recoñecemento de novos depósios.</p>
<p>Por outra parte, para a consecución das metas anteriores, é de todo punto imprescindible, mellora-las sempre deficientes infraestructuras mineiras mediante a incentivación necesaria. Na súa virtude, e en uso das atribucións que me foron conferidas,</p>
<p>DlSPOÑO:</p>
<p>Artigo 1º</p>
<p>Con cargo á aplicación orzamentaria 08.02.641-A.770.0 transferencias de capital. Empresas privadas. Fomento de investigación mineira, augas e explotación de lousas, establécense axudas económicas para aquelas empresas e asociacións de empresas que realicen investimentos en infraestructuras e investigacións dos recursos mineiros dentro das seguintes áreas de aplicación:</p>
<p>a) Investigacións tecnolóxicas para definir novos procesos de explotación, tratamento e elaboración, mellora de productos e obtención de novos productos.</p>
<p>b) Aplicación de novas tecnoloxías e incorporación de equipos innovadores nos procesos de explotación, tratamento e elaboración.</p>
<p>c) Investimentos en infraestructuras para a explotación dos recursos.</p>
<p>d) Estudios sobre a minería non ligados ás anteriores áreas.</p>
<p>Artigo 2º</p>
<p>A contía das subvencións poderá acadar ata o 45% do investimento subvencionable nos apartados a), b) e c) anteriores e ata o 100% no caso de estudios do apartado d).</p>
<p>Artigo 3º</p>
<p>As solicitudes, dirixidas ó conselleiro de Industria e Comercio, presentaranse no rexistro xeral das delegacións provinciais, no dos servicios centrais da Consellería de Industria e Comercio ou mediante algunha das formas previstas no artigo 38.4º da Lei 30/92, do 26 de novembro, de réxime xurídico das administracións públicas e do procedemento administrativo común, no prazo dun mes contado a partir do día seguinte ó de publicación da presente orde no Diario Oficial de Galicia.</p>
<p>Artigo 4º</p>
<p>1. As solicitudes axustaranse ó modelo que figura como anexo e deberán presentarse por triplicado exemplares acompañadas dos seguintes documentos:</p>
<p>a) Proxecto de investigación ou infraestructuras, ou estudio, se é o caso, incluíndo unha memoria</p>
<p>descritiva da actividade que se vai desenvolver, finalidade e prazo de execución.</p>
<p>b) Copia cotexada do NIF ou do CIF.</p>
<p>c) Declaración de axudas solicitadas, obtidas ou que se prevé solicitar para o mesmo investimento en calquera outra institución, organismo ou Administración pública.</p>
<p>d) Certificado expedido polo delegado provincial da Consellería de Industria e Comercio de inscrición no Rexistro Industrial e a súa actualización, cando proceda.</p>
<p>e) Declaración expresa de non ter contraída ningunha débeda, por ningún concepto, coa Xunta de Galicia y de estar ó corrente nas obrigas fiscais e coa Seguridade Social.</p>
<p>2. O proxecto de investigación ou infraestructuras deberá contar, como mínimo, cos seguintes apartados:</p>
<p>a) Finalidade de investigación ou infraestructuras proxectadas.</p>
<p>b) Descrición dos traballos que se realizarán.</p>
<p>c) Medios técnicos e humanos para a súa realización.</p>
<p>d) Tempo previsto para a execución.</p>
<p>e) Orzamento dos investimentos que se van realizar.</p>
<p>f) Toda aquela información que o solicitante da subvención crea de interese para unir ó proxecto.</p>
<p>Artigo 5º</p>
<p>Se a solicitude de subvención non reúne os requisitos que sinala o artigo anterior o interesado será requirido para que, nun prazo de dez días emende a falta ou achegue os documentos preceptivos, con indicación de que, se non o fixese, considerarase desistido na súa petición, que se arquivará sen máis trámites.</p>
<p>Examinada a documentación e emitido o correspondente informe técnico, o conselleiro de Industria e Comercio ou o delegado provincial, conforme o establecido no Decreto 88/1990, do 15 de febreiro, sobre desconcentración de competencias para a concesión de axudas e subvencións nos delegados provinciales ou territoriais da Xunta de Galicia, dictará a resolución que proceda.</p>
<p>Unha vez concedida a subvención, esta deberá ser aceptada polo beneficiario, coas condicións especificas que recolle esta orde e as que, se é o caso, se inclúan na resolución.</p>
<p>Artigo 6º</p>
<p>Os criterios que servirán de base para avalia-la prioridade das peticións presentadas serán os seguintes:</p>
<p>a) Minerais que presenten un claro futuro na súas aplicacións ou demanda.</p>
<p>b) Os traballos de investigación mineralúrxica que se desempeñen en colaboración co laboratorio mineralúrxico da Grela (A Coruña).</p>
<p>c) Factores de carácter social da zona onde teña aplicación a investigación.</p>
<p>d) Melloras que, como consecuencia da investigación tecnolóxica, se poidan introducir nas instalacións de tratamento e/ou nos propios productos.</p>
<p>e) Vantaxes derivadas de novas infraestructuras mineiras ou mellora das existentes.</p>
<p>f) Aqueles estudios sobre localización que investiguen recursos con claras expectativas de apertura dunha nova explotación mineira a curto prazo.</p>
<p>Artigo 7º</p>
<p>A non notificación da resolución no prazo de tres meses desde a presentación da correspondente solicitude determinará a súa desestimación presunta, quedando expedita a vía contencioso-administrativa.</p>
<p>Artigo 8º</p>
<p>Para o pagamento das axudas indicadas será indispensable a presentación antes do 30 de novembro de 1997, ante a delegación provincial correspondente, por triplicado exemplar, dos seguintes documentos:</p>
<p>a) Memoria final onde se inclúan as conclusións da realización do proxecto ou estudio.</p>
<p>b) Xustificantes debidamente acreditados do investimento realizado.</p>
<p>Os servicios técnicos da Consellería de Industria e Comercio analizarán a memoria xustificativa e, se, ó seu xuízo, se realizou cos niveis de calidade esixidos e os investimentos están debidamente acreditados, proporá o pagamento da subvención.</p>
<p>Os órganos competentes da Consellería de Industria e Comercio poderán solicita-las aclaracións ou informes que se consideren convenientes e, no caso de non seren remitidos polo beneficiario dentro do prazo que se lle sinale, considerarase que renuncia á subvención.</p>
<p>Artigo 9º</p>
<p>Para o libramento e posterior aboamento da subvención unirase á documentación que se sinala no artigo anterior, certificación da conta bancaria onde debe realizarse o pagamento, expedida pola propia entidade bancaria, así como os certificados acreditativos de estar ó corrente nas obrigas tributarias e sociais e de non ter pendente de pagamento nin</p>
<p>gunha débeda, por ningún concepto, coa Administración pública da Comunidade Autónoma.</p>
<p>Artigo 10º</p>
<p>1. En caso de que o investimento ou a actividade realizada tivese un custo inferior ó inicialmente previsto, a axuda reducirase proporcionalmente.</p>
<p>2. Cando por concorrencia de subvencións ou axudas, o importe total subvencionado exceda, se é o caso, dos límites máximos establecidos no Decreto 309/1995, do 23 de novembro, sobre incentivos para o desenvolvemento económico e fomento da actividade empresarial na Comunidade Autónoma de Galicia, procederá ó reintegro do exceso percibido á Admistración autonómica, sen prexuízo doutras responsabilidades que puidesen derivarse.</p>
<p>Artigo 11º</p>
<p>1. No caso de que o beneficiario das subvencións incumprira algunha das condicións ou obrigas estipuladas, a Consellería de Industria e Comercio instruirá o correspondente expediente sancionador, conforme o previsto na citada Lei 30/1992, do 26 de novembro e Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora.</p>
<p>2. Procederá o reintegro da axuda e dos xuros de demora nos supostos previstos no apartado 5º do artigo 78 da Lei 11/1992, do 7 de outubro, de réxime financeiro e presupostario de Galicia. As cantidades que hai que reintegrar tenderán á consideración de ingresos de dereito público e resultará de aplicación para o seu cobramento o previsto nos artigos 19 a 23 da citada lei.</p>
<p>Artigo 12º</p>
<p>En caso de que o beneficiario renunciase ás axudas unha vez percibidas procederase conforme o artigo anterior.</p>
<p>Artigo 13º</p>
<p>Con independencia do establecido na presente orde, en todo caso haberá que aterse ó disposto na Lei 11/1992, do 7 de outubro, de réxime financiero presupostario de Galicia, na Lei 11/1996, do 30 de decembro, de orzamentos xerais da Comunidade Autónoma de Galicia para 1997 e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>Facúltase o director xeral de Industria para que dicte as disposicións necesarias para o desenvolvemento desta orde.</p>
<p>Santiago de Compostela, 13 de xaneiro de 1997.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>0293</p>

