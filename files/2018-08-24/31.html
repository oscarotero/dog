---
date: '2018-08-24'
id: G0426-200818-0001
page: 39167
number: 161
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 14 de agosto de 2018, da Secretaría Xeral Técnica da Consellería
  do Medio Rural, pola que se emprazan os interesados no recurso
  contencioso-administrativo, procedemento especial sobre protección de dereitos
  fundamentais número 233/2018, interposto pola Unión General de Trabajadores de
  Galicia (UGT Galicia) e a Confederación Intersindical Galega (CIG).
range: Resolución
url: >-
  https://www.xunta.gal/dog/Publicados/2018/20180824/AnuncioG0426-200818-0001_gl.html
---
<p>Esta consellería recibiu un oficio da Sala do Contencioso-Administrativo do Tribunal Superior de Xustiza de Galicia, Sección Primeira, polo que solicita o expediente administrativo relativo ao recurso contencioso-administrativo en materia de protección de dereitos fundamentais núm. 233/2018, interposto polas organizacións sindicais Unión General de Trabajadores de Galicia (UGT Galicia) e Confederación Intersindical Galega (CIG) contra a Orde do 20 de xullo de 2018, conxunta das consellerías de Medio Ambiente e Ordenación do Territorio e do Medio Rural, pola que se determinan os servizos mínimos dirixidos a garantir os servizos esenciais durante a folga do persoal das escalas de axentes forestais e axentes facultativos ambientais convocada para os días 25, 26 e 27 de xullo, e que adquirirá carácter indefinido a partir do día 1 de agosto de 2018 (DOG núm. 140, do 23 de xullo).</p>
    <p>En consecuencia, esta secretaría xeral técnica acordou, de conformidade co disposto no artigo 116 da Lei 29/1998, do 13 de xullo, reguladora da xurisdición contencioso-administrativa, a remisión do expediente administrativo ao referido tribunal.</p>
    <p>O que se notifica para xeral coñecemento das persoas interesadas no procedemento, que son emprazadas para que poidan comparecer como parte nos autos da Sección Primeira da Sala do Contencioso-Administrativo do Tribunal Superior de Xustiza de Galicia, no prazo de cinco días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 14 de agosto de 2018</p>
    <footer><p>María del Carmen Bouso Montero<br>Secretaria xeral técnica da Consellería do Medio Rural</p></footer>

