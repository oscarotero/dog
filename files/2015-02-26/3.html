---
date: '2015-02-26'
id: G0164-180215-0002
page: 8195
number: 39
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 12 de febreiro de 2015, da Secretaría Xeral de Universidades,
  pola que se dá publicidade á relación de másteres universitarios que non
  poderán formar parte da oferta de titulacións oficiais universitarias do
  Sistema universitario de Galicia para o curso 2015/16.
range: Resolución
url: >-
  https://www.xunta.gal/dog/Publicados/2015/20150226/AnuncioG0164-180215-0002_gl.html
---
<p>A Secretaría Xeral de Universidades é o órgano superior da Administración xeral da Comunidade Autónoma de Galicia para a ordenación, planificación e execución das competencias en materia de universidades e ensinanzas universitarias correspondentes a esta consellería.</p>
    <p>Desde a publicación do Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia, e as instrucións do 11 de xuño de 2012, 20 de setembro de 2013 e 23 de xullo de 2014, un dos criterios establecidos pola Secretaría Xeral de Universidades é a racionalización da oferta do mapa de titulacións do Sistema universitario de Galicia. Como continuidade deste proceso de racionalización, os vicerreitores e vicerreitoras responsables de titulacións das tres universidades integrantes do Sistema universitario de Galicia e persoal da Secretaría Xeral de Universidades, reuniuse con data 29 de xaneiro de 2015 para analizar a situación actual da oferta de titulacións de másteres universitarios existentes no Sistema universitario de Galicia.</p>
    <p>O secretario xeral de Universidades, en virtude das competencias e atribucións establecidas no Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria, </p>
    <h2>RESOLVE:</h2>
    <p>Primeiro</p>
    <p>Publicar á relación de másteres universitarios que non poderán formar parte da oferta de titulacións oficiais nas universidades do Sistema universitario de Galicia para o curso 2015/16:</p>
    <p>Universidade da Coruña:</p>
    <p>• Máster universitario en Bioloxía Molecular, Celular e Xenética.</p>
    <p>• Máster universitario conxunto en Computación de Altas Prestacións, coa participación da Universidade da Coruña e da Universidade de Santiago de Compostela.</p>
    <p>• Máster universitario en Literatura, Cultura e Diversidade.</p>
    <p>• Máster universitario en Migracións Internacionais: Investigación, Políticas Migratorias e Mediación Intercultural.</p>
    <p>Universidade de Santiago de Compostela:</p>
    <p>• Máster universitario en Biotecnoloxía.</p>
    <p>• Máster universitario conxunto en Computación de Altas Prestacións, coa participación da Universidade da Coruña e da Universidade de Santiago de Compostela.</p>
    <p>• Máster universitario en Dereito das Administracións e Institucións Públicas.</p>
    <p>• Máster universitario en Innovación en Seguridade e Tecnoloxía Alimentarias.</p>
    <p>Universidade de Vigo:</p>
    <p>• Máster universitario en Ciencias Biolóxicas: Bioloxía Molecular, Computacional e Ambiental e Bio-Industrias. </p>
    <p>• Máster universitario en Enxeñaría Química.</p>
    <p>• Máster universitario conxunto en Enxeñaría Térmica, coa participación da Universidade de Vigo, a Universidade de Burgos e a Universidade do País Vasco.</p>
    <p>Segundo</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Contra a presente resolución poderá interpoñerse recurso de alzada ante o conselleiro de Cultura, Educación e Ordenación Universitaria, no prazo dun mes, de acordo co establecido nos artigos 107.1 y 114 de la Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 12 de febreiro de 2015</p>
    <footer><p>José Alberto Díez de Castro<br>Secretario xeral de Universidades</p></footer>

