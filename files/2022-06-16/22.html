---
date: '2022-06-16'
id: G0532-190522-0003
page: 34718
number: 115
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 18 de maio de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Pescanova España, S.L. para unha planta de elaboración de preparados de
  produtos do mar en Chapela, Redondela (expediente 2020-IPPC-M-51).
range: Anuncio
url: >-
  https://www.xunta.gal/dog/Publicados/2022/20220616/AnuncioG0532-190522-0003_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisión industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19 de outubro de 2013), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>Revisión da autorización ambiental integrada. Planta de elaboración, preparados de produtos do mar.</p>
    <p>Para que calquera persoa interesada poida consultalo e, de ser o caso, presentar dentro do citado prazo as alegacións, suxestións u observacións que considere convenientes.</p>
    <p>Os documentos estarán á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela).</p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>As alegacións, suxestións u observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 18 de maio de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade<br>e Cambio Climático</p></footer>
    <h2>ANEXO</h2>
    <p>Expediente: 2020-IPPC-M-51.</p>
    <p>Número da autorización ambiental integrada: 2016-IPPC-87-320.</p>
    <p>Categoría principal da actividade: anexo I, categoría 9.1.b.i) do Real decreto lexislativo 1/2016, do 16 de decembro.</p>
    <p>Titular: Pescanova España, S.L.</p>
    <p>NIF: B94123916.</p>
    <p>Localización da instalación: polígono industrial de Chapela, 36320 Redondela (Pontevedra).</p>
    <p>Referencia catastral da parcela: 7406208NG2870N0001OM, 7406203NG2870N0001PM.</p>
    <p>Actividade principal: elaboración de preparados de produtos do mar.</p>
    <p>Descrición: a planta de Pescanova España, S.L., ten por actividade principal a elaboración de preparados de produtos do mar. As instalacións ocupan una parcela de aproximadamente 56,322 m² no polígono industrial de Chapela, no concello de Redondela (Pontevedra).</p>
    <p>A actividade produtiva desenvolvida no lugar obxecto de estudo está centrada na fabricación de produtos derivados da pesca, principalmente surimi e, en menor medida, pesca natural e preparado de paella.</p>
    <p>De forma xeral, o proceso para a elaboración de surimi baséase en:</p>
    <p>– Recepción de materias primas, envases e auxiliares.</p>
    <p>– Preparación previa, xelificación/cocción, formación.</p>
    <p>– Conxelación, envasado, pasteurización.</p>
    <p>– Arrefriamento/conxelación.</p>
    <p>– Embalaxe/paletizado e almacenamento.</p>
    <p>Este proceso varía lixeiramente no caso de elaboración de paella e dos produtos da pesca.</p>

