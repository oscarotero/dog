---
date: '2022-06-16'
id: G0427-250522-0004
page: 34733
number: 115
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 19 de maio de 2022 pola que se autoriza a transmisión inter
  vivos das concesións administrativas e das bateas Pasfe I e Miguélez I.
range: Resolución
url: >-
  https://www.xunta.gal/dog/Publicados/2022/20220616/AnuncioG0427-250522-0004_gl.html
---
<p>Vistos os expedientes instruídos para os efectos de transmisión das bateas <em>Pasfe I</em> e <em>Miguélez I</em> e das concesións administrativas que as amparan, resulta:</p>
    <p>a) Antecedentes de feito:</p>
    <p>Mediante escrito do 6 de maio de 2022, Cándido Rosendo Calvar solicitou autorización para a transmisión das concesións administrativas e das bateas <em>Pasfe I</em> e <em>Miguélez I</em>.</p>
    <p>b) Consideracións legais e técnicas:</p>
    <p>Primeira. Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro); e coa Orde do 21 de febreiro de 2022, de delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños en augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos</em>, a favor de Alberto Rosendo Calvar (***0647**) e María del Carmen Barreiro Priego (***0540**), das concesións administrativas e das bateas que se indican a seguir:</p>
    <p>Identificación:</p>
    <p>Tipo: batea.</p>
    <p>Nome: <em>Pasfe I.</em></p>
    <p>Situación: </p>
    <p>Cuadrícula nº: 26.</p>
    <p>Polígono: G.</p>
    <p>Distrito: Cangas (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 21.3.1960.</p>
    <p>Remate da vixencia: 15.12.2029.</p>
    <p>Actual titular: Cándido Rosendo Calvar (***9015**).</p>
    <p>Novos titulares: Alberto Rosendo Calvar (***0647**) e María del Carmen Barreiro Priego (***0540**).</p>
    <p>Tipo: batea.</p>
    <p>Nome: <em>Miguélez I.</em></p>
    <p>Situación: </p>
    <p>Cuadrícula nº: 12.</p>
    <p>Polígono: A.</p>
    <p>Distrito: Vigo (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 21.3.1960.</p>
    <p>Remate da vixencia: 15.12.2029.</p>
    <p>Actual titular: Cándido Rosendo Calvar (***9015**).</p>
    <p>Novos titulares: Alberto Rosendo Calvar (***0647**) e María del Carmen Barreiro Priego (***0540**).</p>
    <p>Baixo as seguintes condicións:</p>
    <p>Primeira. O actual titular deberá presentar no prazo máximo dun mes, contado desde o día seguinte ao da publicación desta resolución no <em>Diario Oficial de Galicia</em>, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da Consellería.</p>
    <p>Terceira. O novo titular da concesión queda subrogado nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 19 de maio de 2022</p>
    <footer><p>A conselleira do Mar<br>P.D. (Orde do 21.2.2022)<br>Sonia Lorenzo Santos<br>Xefa territorial de Vigo</p></footer>

