---
date: '2003-07-08'
id: 15C2E
page: 9
number: 131
agency: 'CONSELLERÍA DE INNOVACIÓN, INDUSTRIA E COMERCIO'
section: I. DISPOSICIÓNS XERAIS
title: >-
  Orde do 2 de xullo de 2003 pola que se amplía a potencia para outorgar a
  parques eólicos singulares determinada na Orde do 29 de outubro de 2002.
range: Orde
url: 'https://www.xunta.gal/dog/Publicados/2003/20030708/Anuncio15C2E_gl.html'
---
<p>A Orde do 29 de outubro de 2002 abriu o prazo para a presentación de solicitudes de autorización para a instalación de parques eólicos singulares, establecendo no segundo parágrafo da súa disposición adicional unha potencia para tramitar de 25 MW.</p>
<p>O Consello da Xunta, mediante acordo de 19 de decembro de 2002, declarou preferentes aquelas solicitudes de instalacións que se situasen en concellos do litoral afectados polas verteduras do Prestige.</p>
<p>Esta circunstancia fai necesaria a ampliación da potencia para tramitar para non facer ilusoria a posibilidade de implantar este tipo de parques noutras zonas da nosa Comunidade Autónoma e que proxectos de alta eficiencia non poidan ser acometidos.</p>
<p>Na súa virtude</p>
<p>DISPOÑO:</p>
<p>Artigo único.-Modifícase a disposición adicional da Orde do 29 de outubro de 2002, ampliando a potencia para outorgar na convocatoria correspondente ó ano 2002, referida a parques eólicos singulares, a 50 MW.</p>
<p>Santiago de Compostela, 2 de xullo de 2003.</p>
<p>Juan Rodríguez Yuste</p>
<p>Conselleiro de Innovación, Industria e Comercio</p>

