---
date: '2017-03-17'
id: CA01-100317-0004
page: 13197
number: 54
agency: Consellería de Facenda
section: IV. Oposicións e concursos.
title: >-
  RESOLUCIÓN do 3 de marzo de 2017, do tribunal designado para xulgar o proceso
  selectivo para o ingreso no corpo auxiliar da Administración xeral da
  Comunidade Autónoma de Galicia, subgrupo C2, convocado pola Orde do 15 de xuño
  de 2015 (Diario Oficial de Galicia número 114, do 18 de xuño), modificada pola
  Orde do 12 de novembro de 2015 (Diario Oficial de Galicia número 220, do 18 de
  novembro), pola que se dá publicidade a diversos acordos.
range: Resolución
url: >-
  https://www.xunta.gal/dog/Publicados/2017/20170317/AnuncioCA01-100317-0004_gl.html
---
<p>En sesión que tivo lugar o día 3 de marzo de 2017, o tribunal nomeado pola Orde do 19 de maio de 2016 (DOG núm. 100, do 27 de maio), encargado de cualificar o proceso selectivo para o ingreso no corpo auxiliar da Administración xeral da Comunidade Autónoma de Galicia, subgrupo C2,</p>
    <p class="dog-titulo">ACORDOU:</p>
    <p>Primeiro. Anular, con base nos recursos de alzada presentados, a pregunta número 2, que pasará a ser substituída pola pregunta de reserva número 23. </p>
    <p>Segundo. Modificar a nota de corte acordada na Resolución do 19 de xaneiro de 2017 (DOG núm. 19, do 27 de xaneiro) e fixar, para a quenda de acceso libre, en oito (8) o número de respostas correctas precisas para acadar a puntuación mínima requirida segundo o disposto na base II.1.2 da convocatoria para superar o segundo exercicio do proceso selectivo, unha vez feitas as deducións previstas.</p>
    <p>Para os/as aspirantes que acceden pola cota de reserva de persoas con discapacidade, base I.1.1, mantense en sete (7) o número de respostas correctas precisas para acadar a devandita puntuación, unha vez feitas as deducións previstas na citada base da convocatoria.</p>
    <p>Terceiro. Publicar as puntuacións obtidas polos/as aspirantes presentados/as ao segundo exercicio do proceso selectivo para o ingreso no corpo auxiliar da Administración xeral da Comunidade Autónoma de Galicia, subgrupo C2, no lugar onde se realizou o exercicio, no taboleiro de anuncios do Rexistro Xeral e Información á Cidadanía da Vicepresidencia e Consellería de Presidencia, Administracións Públicas e Xustiza, e no portal web corporativo (funcionpublica.xunta.gal) da Xunta de Galicia.</p>
    <p>Cuarto. Que, de acordo co disposto na base II.2.7 da orde da convocatoria, os/as aspirantes poderán presentar as alegacións que consideren oportunas en relación coas puntuacións no prazo de dez (10) días hábiles contados desde a publicación desta resolución no <em>Diario Oficial de Galicia.</em></p>
    <p>Quinto. De conformidade co disposto na base III.13 da orde da convocatoria, contra este acordo poderase interpoñer recurso de alzada ante o conselleiro de Facenda, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 3 de marzo de 2017</p>
    <footer><p>Óscar Javier Ponte Estévez<br>Presidente do tribunal</p></footer>

