---
date: '2017-03-17'
id: G1651-070317-0001
page: 13204
number: 54
agency: Instituto Tecnolóxico para o Control do Medio Mariño de Galicia
section: IV. Oposicións e concursos.
title: >-
  RESOLUCIÓN do 20 de febreiro de 2017 pola que se resolve a convocatoria
  pública para a provisión, polo sistema de libre designación, dun posto de
  traballo vacante anunciado por Resolución do 26 de decembro de 2016.
range: Resolución
url: >-
  https://www.xunta.gal/dog/Publicados/2017/20170317/AnuncioG1651-070317-0001_gl.html
---
<p>Por Resolución do 26 de decembro de 2016, publicada no Diario Oficial de Galicia número 6 do 10 de xaneiro de 2017, convocouse a provisión, polo sistema de libre designación, do posto de traballo vacante no Instituto Tecnolóxico para o Control do Medio Mariño de Galicia (Intecmar) que se detalla no anexo desta resolución.</p>
    <p>De conformidade co disposto no artigo 7.3 do V Convenio colectivo único do persoal laboral da Xunta de Galicia e demais normativa vixente, este instituto</p>
    <h2>DISPÓN:</h2>
    <p>Primeiro. Resolver a convocatoria pública efectuada por Resolución do 26 de decembro de 2016 e designar a persoa, cuxos datos se sinalan no anexo desta orde, para ocupar o posto que tamén se especifica.</p>
    <p>Segundo. O cesamento no actual destino efectuarase, segundo o previsto no artigo 7.3 de V Convenio colectivo único do persoal laboral da Xunta de Galicia, no prazo de tres días contados a partir do seguinte ao da publicación no Diario Oficial de Galicia, ou segundo o establecido na normativa de aplicación na súa Administración de orixe.</p>
    <p>O prazo para tomar posesión do novo destino é de tres días, se non implica cambio de residencia, ou de sete, se comporta cambio de residencia.</p>
    <p>Cando a persoa adxudicataria do posto obteña coa súa toma de posesión o reingreso ao servizo activo, o prazo será de vinte días.</p>
    <p>O cómputo dos prazos de toma de posesión iniciarase cando rematen os permisos ou licenzas que, de ser o caso, se lle concedesen á persoa; no caso de incapacidade temporal a partir da data de alta.</p>
    <p>Terceiro. A xefatura de Persoal do centro onde cause baixa a persoa seleccionada, así como a daquel en que acada o destino, efectuará, dentro dos prazos sinalados no punto anterior, as dilixencias de cesamento e toma de posesión e, a seguir, realizaranse os trámites para a súa alta na nómina.</p>
    <p>Cuarto. Contra esta resolución, que pon fin á vía administrativa, os/as interesados/as poderán interpoñer recurso potestativo de reposición, ante a presidenta do Intecmar, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido no artigo 123 da Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Vilaxoán, 20 de febreiro de 2017</p>
    <footer><p>Rosa Mª Quintana Carballo<br>Presidenta do Instituto Tecnolóxico para o Control do Medio Mariño de Galicia</p></footer>
    <h2>ANEXO</h2>
    <p>Apelidos e nome: Molares Vila, José.</p>
    <p>Número de rexistro de persoal: 3604227535 A2068.</p>
    <p>Corpo ou escala: corpo facultativo superior da Xunta de Galicia, escala de biólogos.</p>
    <p>Subgrupo: A1.</p>
    <p>Denominación do posto de traballo: subdirector/a do Intecmar.</p>
    <p>Código do posto de traballo: 410002.</p>
    <p>Grupo: I.</p>
    <p>Centro directivo: Instituto Tecnolóxico para o Control do Medio Mariño de Galicia (Intecmar)</p>
    <p>Dependencia: Dirección do Intecmar.</p>
    <p>Localidade: Vilaxoán.</p>

