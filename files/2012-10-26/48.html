---
date: '2012-10-26'
id: L157-221012-0003
page: 40468
number: 205
agency: Concello de Noia
section: VI. Anuncios. b) Administración local.
title: >-
  ANUNCIO de información pública sobre convocatoria de consurso oposición
  restrinxido.
range: Anuncio
url: >-
  https://www.xunta.gal/dog/Publicados/2012/20121026/AnuncioL157-221012-0003_gl.html
---
<p>Por Resolución da Alcaldía, con data do 10 de outubro, aprobáronse as bases xerais e específicas, así como a convocatoria do concurso-oposición restrinxido para o acceso á Función Pública do persoal laboral do Concello de Noia, que rexen no proceso extraordinario de funcionarización das seguintes prazas:</p>
    <p>Clasificación: 1. Área: Secretaría. Servizo: Secretaría. 2. Área: Urbanismo. Servizo: Urbanismo. 3. Área: Área económica. Servizo: Intervención. Coas seguintes características comúns:</p>
    <p>Denominación do posto: auxiliar administrativo.</p>
    <p>Complemento de destino: nivel 18. Complemento específico: 5.071,78 €.</p>
    <p>Adscrición: administración local, grupo C2, escala de administración xeral, subescala auxiliar.</p>
    <p>Titulación académica: graduado en ESO.</p>
    <p>Funcións: as sinaladas no artigo 169.1.d) do Real decreto lexislativo 781/1986, do 18 de abril.</p>
    <p>Forma de provisión: posto a funcionarizar. Concurso-oposición ao abeiro do disposto na disposición transitoria segunda da Lei 7/2007, do 12 de abril (EBEP).</p>
    <p>No <em>Boletín Oficial</em> da provincia da Coruña número 201, con data do 22 de outubro de 2012, aparecen integramente publicadas as bases da convocatoria para a provisión das prazas indicadas, mediante sistema de concurso-oposición restrinxido pola funcionarización do persoal laboral do Concello de Noia.</p>
    <p>O prazo de presentación de solicitudes será de vinte días naturais contados desde o día seguinte ao da publicación deste anuncio no <em>Boletín Oficial del Estado</em>.</p>
    <p>Os sucesivos anuncios desta convocatoria, cando procedan de conformidade coas bases, publicaranse no <em>Boletín Oficial</em> da provincia da Coruña e no taboleiro de editos do concello.</p>
    <p>Noia, 22 de outubro de 2012</p>
    <footer><p>Rafael García Guerreiro<br>Alcalde</p></footer>

