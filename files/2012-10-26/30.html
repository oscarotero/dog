---
date: '2012-10-26'
id: CA04-181012-0003
page: 40432
number: 205
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de outubro de 2012, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica nos concellos da Coruña e Culleredo (expediente
  IN407A 2012/145).
range: Resolución
url: >-
  https://www.xunta.gal/dog/Publicados/2012/20121026/AnuncioCA04-181012-0003_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa da instalación eléctrica que se describe:</p>
    <p>Solicitante: Red Electrica de España, S.A.</p>
    <p>Domicilio social: Paseo del Conde de los Gaitanes, 177, Alcobendas, 28109 Madrid.</p>
    <p>Denominación: modificación do tramo 323-327 da LAT 220 kV SC Mesón-Porto.</p>
    <p>Situación: concellos da Coruña e Culleredo.</p>
    <p>Características técnicas: modificación da LAT a 220 kV Mesón-Porto no tramo entre os apoios nº 323 e 327, con motivo da construción da autovía de acceso á Coruña e conexión co aeroporto de Alvedro, tramo As Lonzas-A Zapateira. Desmóntanse os apoios nº 324, 325 e 326 e instálanse novos apoios metálicos nº 324A, 324B, 325 e 326, cunha lonxitude de 1,453 km, con condutor tipo LA 455 e dous cables de terra, un do tipo Alumoweld 7/8 de 58,56 mm<span class="dog-superindice">2</span> de sección entre os apoios nº 324A-326, e outro tipo OPGW de 118 m<span class="dog-superindice">2</span> de sección entre os apoios nº 324A-327.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días a partir da última publicación.</p>
    <p>A Coruña, 15 de outubro de 2012</p>
    <footer><p>Susana Vázquez Romero<br>Xefa territorial da Coruña</p></footer>

