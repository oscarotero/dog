---
date: '1996-04-02'
id: 4EE6
page: 3023
number: 66
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de febreiro de 1995 pola que se autorizan novas ensinanzas ó
  instituto de educación secundaria de Frións (Ribeira).
range: Orde
url: 'https://www.xunta.gal/dog/Publicados/1996/19960402/Anuncio4EE6_gl.html'
---
<p>A Consellería de Educación e Ordenación Universitaria por Orde do 24 de febreiro de 1995 auto</p>
<p>rizou a implantación do novo bacharelato na modalidade de Humanidades e Ciencias Sociais ó instituto de formación profesional de Ribeira.</p>
<p>Polo Decreto 162/1995, do 3 de xuño, creouse o instituto de educación secundaria de Frións (Ribeira) como desdobramento do IFP de Ribeira.</p>
<p>Por outra banda, e de acordo coa liña iniciada e co fin de lles dar continuidade ós estudios dos alumnos e alumnas que superaron as ensinanzas de educación secundaria obrigatoria e demandan o acceso a ciclos formativos de grao medio da familia de admnistración, cómpre autorizar estas novas ensinanzas.</p>
<p>En consecuencia e de conformidade coa proposta formulada pola Dirección Xeral de Ordenación Educativa e Centros esta consellería,</p>
<p>DISPÓN:</p>
<p>Primeiro.-Trasladar do instituto de formación profesional de Ribeira ó instituto de educación secundaria de Frión (Ribeira) as ensinanzas correspondentes á especialidade de administrativo da rama administrativa e comercial, e á modalidade de humanidades e ciencias sociais do novo bacharelato segundo o currículum establecido no Decreto 275/1994, do 29 de xullo.</p>
<p>Segundo.-Autoriza-la impartición das ensinanzas correspondestes ó ciclo formativo de grao medio de xestión administrativa da familia de administración establecido no Real decreto 1662/1994, do 30 de setembro.</p>
<p>Terceiro.-Autoriza-la Dirección Xeral de Ordenación Educativa e Centros para adopta-las medidas precisas para a execución da presente orde.</p>
<p>Santiago de Compostela, 23 de febreiro de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>9602282</p>

