---
date: '1996-04-02'
id: 4EEE
page: 3024
number: 66
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 6 de marzo de 1996, da Dirección Xeral de Ordenación Educativa e
  Centros, pola que se lle autoriza a ampliación dunha unidade do segundo ciclo
  de educación infantil ó centro privado Padre Feijoo-Zorelle de Ourense.
range: Resolución
url: 'https://www.xunta.gal/dog/Publicados/1996/19960402/Anuncio4EEE_gl.html'
---
<p>Examinado o expediente incoado pola titularidade do centro privado Padre Feijoo-Zorelle de Ourense no que solicita a ampliación dunha unidade do 2º ciclo de educación infantil no dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Ourense, que o envía cos informes emitidos pola Inspección de Educación, pola Unidade Técnica.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), o Decreto 133/1995, do 10 de maio (DOG do 22), a Orde do 20 de setembro de 1995 (DOG do 15 de decembro) e demais disposicións complementarias.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste real decreto, enténdense autorizados para poder imparti-lo segundo ciclo de educación infantil, suposto que se dá no centro solicitante.</p>
<p>Considerando que a disposición transitoria quinta do antedito real decreto, no seu apartado 3, obriga ós centros de educación preescolar que teñan autorización definitiva para unha ou dúas unidades a completa-las unidades necesarias para imparti-lo segundo ciclo completo de educación infantil.</p>
<p>Esta dirección xeral, resolveu:</p>
<p>Autoriza-la ampliación dunha unidade do segundo ciclo de educación infantil, ó centro privado que se relaciona no anexo da presente resolución, facendo constar que, para a súa posta en funcionamento, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 6 de marzo de 1996.</p>
<p>Luis Framil Álvarez</p>
<p>Director xeral de Ordenación Educativa e Centros</p>
<p>ANEXO</p>
<p>Provincia de Ourense.</p>
<p>Concello: Ourense.</p>
<p>Localidade: Ourense.</p>
<p>Enderezo: Doutor Fleming, 21.</p>
<p>Denominación: Padre Feijoo-Zorelle, S.L.</p>
<p>Titular: Colegio Padre Feijoo-Zorelle, S.L.</p>
<p>Nivel: educación infantil 2º ciclo.</p>
<p>Unidades de que constaba: 2.</p>
<p>Unidades novas autorizadas: 1.</p>
<p>Total de unidades autorizadas: 3.</p>
<p>9602281</p>

