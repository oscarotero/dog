---
date: '1996-04-02'
id: 4F66
page: 3065
number: 66
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 22 de marzo de 1996, da Dirección Xeral de Marisqueo e
  Acuicultura, pola que se anuncia a contratación da consultoría e asistencia
  para o procesado de mostras e análise de organoclorados, metais pesados e
  arsénico, na liña de contaminación química do Centro de Control de Calidade do
  Medio Mariño, a través do procedemento aberto por concurso, polo trámite de
  urxencia.
range: Resolución
url: 'https://www.xunta.gal/dog/Publicados/1996/19960402/Anuncio4F66_gl.html'
---
<p>Entidade adxudicadora: Consellería de Pesca, Marisqueo e Acuicultura, Dirección Xeral de Marisqueo e Acuicultura, San Caetano, 5-2º, Santiago de Compostela.</p>
<p>Orzamento máximo: dezaseis millóns oitocentas mil pesetas (16.800.000 ptas.).</p>
<p>Prazo de execución: desde a sinatura do contrato ata o 31-12-1996. Non obstante, a Administración poderá acorda-lo comenzo da execución conforme o sinalado no artigo 72.2º c) da Lei de contratos das administracións públicas, 13/1995, do 18 de maio.</p>
<p>Fianza provisional: trescentas trinta e seis mil pesetas (336.000 ptas.).</p>
<p>Información adicional: os pregos de cláusulas administrativas e prescricións técnicas que rexen o presente procedemento de contratación estarán,</p>
<p>para o seu exame, a disposición dos interesados en horario de oficina nos servicios centrais desta consellería.</p>
<p>Presentación de proposicións: as proposicións deberán presentarse no rexistro xeral desta consellería ou nos rexistros das súas delegacións territoriais.</p>
<p>O prazo de presentación rematará ás catorce horas do décimo terceiro día natural seguinte ó da publicación deste anuncio no Diario Oficial de Galicia. No caso de que o dito día coincida en sábado ou festivo o prazo rematará ás catorce horas do seguinte día hábil.</p>
<p>No caso de utilizarse calquera dos medios previstos no artigo 100 do Regulamento xeral de contratación do Estado, remitiráselle un telegrama á Dirección Xeral de Marisqueo e Acuicultura, no que se comunique a presentación da oferta.</p>
<p>Apertura de proposicións: a apertura de proposicións, que será pública, será realizada pola mesa de contratación nas oficinas centrais desta consellería, ás dez horas do terceiro día hábil seguinte ó do peche do prazo de presentación de propostas. No caso de que o dito día coincida en sábado ou festivo, a apertura terá lugar o primeiro día hábil seguinte.</p>
<p>O importe do presente anuncio será por conta do adxudicatario.</p>
<p>Santiago de Compostela, 22 de marzo de 1996.</p>
<p>Amancio Landín Jaráiz</p>
<p>Director xeral de Marisqueo e Acuicultura</p>
<p>1821</p>

