---
date: '1996-07-22'
id: '8716'
page: 7069
number: 143
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 9 de xullo de 1996, da Dirección Xeral de Universidades e
  Investigación, pola que se resolve o concurso público para a concesión de
  bolsas para actualización do profesorado respecto da materia que imparten e
  axudas para a formación de profesorado en novas titulacións, convocados nos
  anexos I e II da Orde do 26 de abril de 1996 (DOG do 10 de maio) pola que se
  convocan e aproban as bases polas que se rexerán as convocatorias de bolsas e
  axudas de apoio á formación e actualización do profesorado universitario.
range: Resolución
url: 'https://www.xunta.gal/dog/Publicados/1996/19960722/Anuncio8716_gl.html'
---
<p>A Orde do 26 de abril de 1996 (DOG do 10 de maio), pola que se convocan e aproban as bases que rexerán as convocatorias de bolsas e axudas de apoio á formación e actualización do profesorado universitario prevé, respectivamente, nos seus anexos I e II, a concesión de bolsas para actualización do profesorado respecto da materia que imparten e de axudas para a formación de profesores en novas titulacións.</p>
<p>Na súa virtude, de acordo co establecido nas bases da convocatoria e atendendo ás propostas elaboradas pola Comisión de Selección de Política Científica creada polo Decreto 160/1991, do 16 de maio (DOG do 28 de maio) e orde da Consellería de Educación e Ordenación Universitaria do 27 de xullo de 1994 (DOG do 10 de agosto), esta dirección xeral,</p>
<p>RESOLVE:</p>
<p>Primeiro.-Concederlle unha bolsa para actualización do profesorado respecto da materia que</p>
<p>imparten ás persoas que se relacionan no anexo I á presente resolución, para realizar unha estadía no centro que se sinala, durante o período que se especifica e na contía que se indica en cada caso.</p>
<p>Segundo.-Concederlle unha axuda para a formación de profesores en novas titulacións ás persoas que se relacionan no anexo II á presente resolución, durante o período que se especifica e na contía que se sinala en cada caso.</p>
<p>Terceiro.-Os pagamentos destas bolsas faranse de acordo co establecido nas respectivas bases da convocatoria (puntos I.3 e II.4).</p>
<p>Cuarto.-A inobservancia por parte dos beneficiarios de calquera das bases establecidas na orde de convocatoria do 26 de abril de 1996 suporá a perda do dereito a percibi-la subvención correspondente.</p>
<p>Quinto.-Contra a presente resolución os interesados poderán interpoñer recurso ordinario ante o conselleiro de Educación e Ordenación Universitaria no prazo dun mes contado a partir do día seguinte ó da publicación da presente resolución no DOG, de acordo co disposto nos artigos 114 e seguintes da Lei 30/1992, de réxime xurídico das administracións públicas e do procedemento administrativo común.</p>
<p>Disposicion derradeira</p>
<p>A presente resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 9 de xullo de 1996.</p>
<p>José Manuel Touriñán López</p>
<p>Director xeral de Universidades e Investigación</p>
<p>ANEXO I</p>
<table><tbody><tr><td>Bolseiro</td><td>Lugar</td><td>Duración
(meses)</td><td>Contía
mensual</td><td>Axuda
Institucional</td><td>Contía
total</td></tr>
<tr><td></td></tr>
</tbody></table>
<table><tbody><tr><td>Baña Castro, Manoel</td><td>Facultade de Psicoloxía.
Universidade da Laguna
España</td><td>1</td><td>100.000</td><td>50.000</td><td>150.000</td></tr>
<tr><td>Barbeito Varela, José Manuel</td><td>School o English Studies
Universidade de Cardiff
Reino Unido</td><td>1</td><td>150.000</td><td>80.000</td><td>230.000</td></tr>
<tr><td>Blanco Outón, Cristina</td><td>Biblioteca da Universidade de Londres
Reino Unido</td><td>1</td><td>150.000</td><td>80.000</td><td>230.000</td></tr>
<tr><td>Criado Boado, Cecilia</td><td>Facoltá di Lettere e Filosofía
Universidade de Pisa
Italia</td><td>1</td><td>150.000</td><td>80.000</td><td>230.000</td></tr>
</tbody></table>
<p>ANEXO II</p>
<table><tbody><tr><td>Bolseiro</td><td>Lugar</td><td>Duración
(meses)</td><td>Contía
mensual</td><td>Axuda
Institucional</td><td>Contía
total</td></tr>
<tr><td></td></tr>
</tbody></table>
<table><tbody><tr><td>González Fontao, Mª del Pilar</td><td>Universidade de Sevilla
España</td><td>1</td><td>100.000</td><td>50.000</td><td>150.000</td></tr>
<tr><td>Lavandeira Villot, Xavier</td><td>University College
Londres</td><td>3</td><td>150.000</td><td>80.000</td><td>530.000</td></tr>
</tbody></table>
<p>5315</p>

