---
date: '2017-05-05'
id: G0422-260417-0001
page: 22082
number: 86
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 31 de marzo de 2017 pola que se lle dá publicidade a unha
  encomenda de xestión, para o ano 2017, á Empresa Pública de Servizos Agrarios
  Galegos, S.A. (Seaga), cofinanciada polo Fondo Europeo de Desenvolvemento
  Rexional, nunha porcentaxe máxima dun 80 % no marco do programa operativo
  Feder Galicia 2014-2020, eixe 06, prioridade de investimento 06.04, obxectivo
  específico 06.04.01.
range: Resolución
url: >-
  https://www.xunta.gal/dog/Publicados/2017/20170505/AnuncioG0422-260417-0001_gl.html
---
<p>1. Resolución do 30 de marzo de 2017 pola que se lle encomenda ao medio propio Empresa Pública de Servizos Agrarios Gallegos, S.A. as obras de recuperación, restauración, adecuación e limpeza de puntos de vertedura incontrolada en diferentes concellos de Galicia, cofinanciada polo Fondo Europeo de Desenvolvemento Rexional nun máximo dun 80 % no marco do programa operativo Feder Galicia 2014-2020. Eixe 06, prioridade de investimento 06.04, obxectivo específico 06.04.01. </p>
    <p>– Actividade. Execución das obras de recuperación, restauración, adecuación e limpeza de puntos de vertedura incontrolada en diferentes concellos de Galicia. Os traballos encomendados consisten en actuacións de clasificación dos residuos para a súa reciclaxe ou valorización no perfilado e acondicionamento dos residuos inertes e na revexetación mediante o estendido de terra vexetal e a sementeira con especies pratenses. Inclúese o levantamento GPS do punto de vertedura incontrolada, reportaxe fotográfica anterior e posterior á execución e a elaboración e redacción de informes. </p>
    <p>– Natureza e alcance da xestión encomendada. Esta encomenda ten natureza intersubxectiva ao ter Seaga a consideración de medio instrumental da Administración, segundo o disposto no punto 2 do artigo 1 da instrución conxunta das consellerías de Economía e Facenda e do Medio Rural, sobre o réxime das encomendas á empresa pública de Servizos Agrarios Galegos, S.A., do 19 de marzo de 2007. </p>
    <p>– Prazo de vixencia. Os traballos encomendados executaranse nun prazo máximo de 5 meses contados desde o día seguinte a que a Dirección Xeral de Calidade Ambiental e Cambio Climático, a través da persoa designada pola Dirección Xeral de Calidade Ambiental e Cambio Climático como coordinadora do encargo, da orde do comezo dos traballos.</p>
    <p>– Modalidade de financiamento. Esta encomenda financiase nun 80 %, a través do Fondo Europeo de Desenvolvemento Rexional, no marco do programa operativo Feder Galicia 2014-2020. Eixe 06, prioridade de investimento 06.04, obxectivo específico 06.04.01.</p>
    <p>Santiago de Compostela, 31 de marzo de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

