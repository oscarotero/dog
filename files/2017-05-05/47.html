---
date: '2017-05-05'
id: C3K1-240417-0001
page: 22186
number: 86
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 5 de abril de 2017, da Xefatura Territorial de Pontevedra, pola que
  se notifica o acordo de inicio do expediente sancionador 2016386AM-PO incoado
  por infraccións en materia de sanidade ambiental.
range: Cédula
url: >-
  https://www.xunta.gal/dog/Publicados/2017/20170505/AnuncioC3K1-240417-0001_gl.html
---
<p>O 23 de novembro de 2016, a xefa territorial da Consellería de Sanidade en Pontevedra ditou o acordo de inicio do expediente sancionador 2016386AM-PO incoado a Hotel Vialmar, S.L.</p>
    <p>Intentada a notificación deste acordo segundo o disposto no artigo 44 da Lei 39/2015, do 1 de outubro, do procedemento administrativo común das administracións públicas, e non sendo posible a súa práctica, por medio desta cédula notifícaselle a Hotel Vialmar, S.L. o contido do referido acordo que figura como anexo para que poida ter coñecemento del.</p>
    <p>Así mesmo, fáiselle saber o dereito que a asiste, ao abeiro do disposto no artigo 76 da Lei 39/2015, para presentar alegacións, ante esta xefatura territorial, no prazo de quince (15) días hábiles contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra, na avenida Fernández Ladreda, núm. 43-1º, e a obter, se é o caso, copia del, segundo o previsto no artigo 53.1.a) da Lei 39/2015, do 1 de outubro.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, a iniciación poderá ser considerada proposta de resolución cando conteña un pronunciamento preciso acerca da responsabilidade imputada, cos efectos previstos no artigo 64.2.f) da Lei 39/2015.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 44 da Lei 39/2015, do 1 de outubro.</p>
    <p>A eficacia desta notificación quedará supeditada á súa publicación no taboleiro de edictos único do <em>Boletín Oficial del Estado</em> (BOE).</p>
    <p>Pontevedra, 5 de abril de 2017</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número de expediente: 2016386AM-PO.</p>
    <p>Denunciada: Hotel Vialmar SL., con CIF B36367878.</p>
    <p>Último enderezo coñecido: Saramagoso, s/n, 36637 Meis.</p>
    <p>Feito imputado: supostas infraccións en materia de sanidade ambiental.</p>
    <p>Preceptos infrinxidos:</p>
    <p>− Artigo 7 do Real decreto 865/2003, do 4 de xullo, polo que se establecen os criterios hixiénicos-sanitarios para a prevención e control da lexionelose.</p>
    <p>− Artigos 5 e 17 do Real decreto 140/2003, do 7 de febreiro, polo que se establecen os criterios sanitarios da calidade da auga de consumo humano.</p>
    <p>− Artigos 4, 10, 11 e 14 do Real decreto 742/2013, do 27 de outubro, polo que se establecen os criterios técnico-sanitarios das piscinas.</p>
    <p>Tipificación: impútaselle unha infracción grave, segundo o artigo 42.e) da Lei 8/2008, do 10 de xullo, de saúde de Galicia.</p>
    <p>Sanción proposta: tres mil cinco euros (3.005,00 €).</p>

