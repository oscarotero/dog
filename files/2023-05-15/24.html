---
date: '2023-05-15'
id: V0653-200423-0016
page: 30072
number: 92
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 18 de abril de 2023, da Xefatura Territorial da Coruña, pola que
  se concede a autorización administrativa previa, de construción e declaración
  de utilidade pública, en concreto, dunha instalación de distribución eléctrica
  no concello de Ponteceso (expediente-e IN407A 2022/91-1).
range: Resolución
url: >-
  https://www.xunta.gal/dog/Publicados/2023/20230515/AnuncioV0653-200423-0016_gl.html
---
<p>Expediente-e: IN407A 2022/91-1.</p>
    <p>Promotora: UFD Distribución Electricidad, S.A.</p>
    <p>Instalación: regulamentación da LMT BRT803 (Buño-Auto1)-AP 77-69 ao 77-73, no lugar de Santo André de Tallo.</p>
    <p>Concello: Ponteceso.</p>
    <p>Feitos:</p>
    <p>1. O 22 de marzo de 2022, a empresa promotora solicitou a autorización administrativa previa, a autorización administrativa de construción e a declaración de utilidade pública da dita instalación de distribución eléctrica, co fin de realizar obras de regulamentación no treito de liña LMTA BRT-803 (expediente 31039), no concello de Ponteceso. A empresa distribuidora de enerxía eléctrica UFD, proxecta a substitución de dous apoios existentes por tres novos tipo celosía e un novo van.</p>
    <p>Achegan o proxecto, que inclúe memoria, planos e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>– Proxecto de execución nomeado: regulamentación LMT BRT-803 (Buño-Auto1)-AP 77-69 ao 77-73, asinado o 15 de xuño de 2021 por Rubén Fervenza Nicolás, enxeñeiro técnico industrial, graduado en Enxeñaría Eléctrica con número colexial 4.684 de Vigo (COITIVigo).</p>
    <p>– Anexo, asinado o 22 de xuño de 2022 por Javier Fernández Mitre, enxeñeiro industrial con número colexial 15.670 de Madrid.</p>
    <p>2. O proxecto someteuse ao trámite de información pública mediante resolución publicada nos seguintes medios:</p>
    <p>– Acordo de información pública: 14 de xullo de 2022.</p>
    <p>– DOG: 12 de agosto de 2022.</p>
    <p>– BOP: 27 de xullo de 2022.</p>
    <p>– Xornal La Voz de Galicia: 26 de xullo de 2022.</p>
    <p>– Taboleiro de anuncios do concello: segundo certificado municipal da secretaria en acumulación de funcións do Concello de Ponteceso do 5 de setembro de 2022.</p>
    <p>– Portal da Transparencia e Goberno aberto da Vicepresidencia Primeira e Consellería de Economía, Industria e Innovación.</p>
    <p>3. Durante o período en que se someteu o proxecto ao trámite de información pública non se presentou ningunha alegación, reclamación ou suxestión relacionada coa documentación obxecto de publicación. </p>
    <p>4. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, Augas de Galicia-Consellería de Infraestruturas e Mobilidade; Servizo de Patrimonio Cultural-Xefatura Territorial da Consellería de Cultura, Educación, Formación Profesional e Universidades da Coruña e o Concello de Ponteceso. A empresa promotora manifestou a súa conformidade co condicionado establecido polo organismo afectado, a saber, Patrimonio. A día desta resolución, non consta no expediente resposta dos organismos afectados, é dicir, Augas e o concello, á solicitude dos condicionados solicitados. </p>
    <p>5. O 30 de marzo de 2023 emitiuse o informe técnico.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, no Decreto 73/2022, do 25 de maio, polo que se fixa a estrutura orgánica das vicepresidencias e das consellerías da Xunta de Galicia, e no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación.</p>
    <p>2. Lexislación de aplicación: </p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>3. Características técnicas:</p>
    <p>– Novo van en condutor tipo LA-110 de 90 metros, coa orixe no apoio 9PT8BE87//77-72 e final no apoio 9PQWQWRI//77-73. Substitución dos apoios existentes 9Q2AXVAS//77-69, 9PT8BE87//77-7 e 9PQWQWRI//77-73 da LMT BRT-803, a 20 kV (expediente 31.039), por 3 novos apoios tipo celosía de características C-1000/14 (2) e C-1000/16, no treito actual abranguido entre a derivada aos CCTT Tallo (15CJJM, expediente IN407A 2011/52) e Pardina (15ACC7, expediente IN407A 2016/1447-1) e a derivada ao CT parque empresarial (15CNS6, expediente IN407A 2016/521-1). Retensado dos vans adxacentes sobre os apoios proxectados na LA-110 mm2 Al de 585 m.</p>
    <p>4. Na visita de campo realizada para examinar o lugar da instalación non se apreciou, nos predios sometidos a expropiación, ningunha das limitacións á constitución da servidume sinaladas no artigo 58.a) da Lei 24/2013, do 26 de decembro, do sector eléctrico.</p>
    <p>5. No expediente consta un informe favorable dos servizos técnicos desta xefatura territorial.</p>
    <p>Consonte con todo o sinalado, </p>
    <h2>RESOLVO:</h2>
    <p>A) Conceder a autorización administrativa previa, a autorización administrativa de construción e a declaración de utilidade pública, en concreto, da dita instalación de distribución eléctrica.</p>
    <p>B) A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>C) Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas axeitadas para a montaxe da instalación e posta a punto.</p>
    <p>– Planimetría as built da instalación eléctrica en formato shape.</p>
    <p>D) Esta autorización outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o vicepresidente primeiro e conselleiro de Economía, Industria e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren axeitado.</p>
    <p>Mediante este documento notifícaselle aos interesados esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 18 de abril de 2023</p>
    <footer><p>Isidoro Martínez Arca<br>Xefe territorial da Coruña</p></footer>

