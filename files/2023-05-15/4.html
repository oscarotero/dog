---
date: '2023-05-15'
id: G0656-090523-0003
page: 29954
number: 92
agency: Consellería de Promoción do Emprego e Igualdade
section: III. Outras disposicións.
title: >-
  CORRECCIÓN DE ERROS. Orde do 21 de abril de 2023 pola que se establecen as
  bases reguladoras das axudas e subvencións para os obradoiros duais de emprego
  da Comunidade Autónoma de Galicia, e se procede á súa convocatoria para o ano
  2023 (código de procedemento TR353A).
range: Corrección de orde
url: >-
  https://www.xunta.gal/dog/Publicados/2023/20230515/AnuncioG0656-090523-0003_gl.html
---
<p>Advertidos erros na citada orde, publicada no <em>Diario Oficial de Galicia</em> número 85, do 4 de maio de 2023, cómpre facer as oportunas correccións: </p>
    <p>Na páxina 27484, onde di: «Este requisito do número mínimo de persoas desempregadas non será de aplicación cando a solicitude agrupe, cando menos, tres concellos limítrofes da mesma provincia, ou dous no caso de que un deles sexa resultado da fusión de dous ou máis concellos.», debe dicir: «Este requisito do número mínimo de persoas desempregadas non será de aplicación cando a solicitude agrupe, cando menos, tres concellos da mesma provincia, ou dous no caso de que un deles sexa resultado da fusión de dous ou máis concellos.»</p>
    <p>Na páxina 27491, onde di: «2. Os contratos de traballo do alumnado formalizaranse por escrito no modelo oficial correspondente, código 421-Formación, e deberase facer constar a súa pertenza aos programas de emprego para persoas mozas incluídas no ficheiro do Sistema nacional de garantía xuvenil, a denominación do proxecto para o que se formaliza e, se é o caso, o número da oferta de emprego utilizada. Serán mecanizados e comunicados ao Servizo Público de Emprego de Galicia a través do aplicativo Contrat@ marcando a opción específica “ET/ CO/TE/FD” que figura a epígrafe “Datos específicos do contrato”. Unha vez indicada esta opción, aparecerá un despregable que permitirá elixir de entre varias opcións a correspondente a “Alumno/Traballador”.», debe dicir: «2. Os contratos de traballo do alumnado formalizaranse por escrito no modelo oficial correspondente, código 421-Formación, e deberase facer constar a denominación do proxecto para o que se formaliza e, se é o caso, o número da oferta de emprego utilizada. Serán mecanizados e comunicados ao Servizo Público de Emprego de Galicia a través do aplicativo Contrat@ marcando a opción específica “ET/ CO/TE/FD” que figura na epígrafe “Datos específicos do contrato”. Unha vez indicada esta opción, aparecerá un despregable que permitirá elixir de entre varias opcións a correspondente a “Alumno/Traballador”.»</p>
    <p>Na páxina 27500, onde di: «1. O órgano instrutor dos expedientes será o Servizo de Formación e Colocación da xefatura territorial da Consellería de Promoción do Emprego e Igualdade competente por razón do territorio.», debe dicir: «1. O órgano instrutor dos expedientes será o Servizo de Formación para o Emprego e Orientación da xefatura territorial da Consellería de Promoción do Emprego e Igualdade competente por razón do territorio.»</p>

