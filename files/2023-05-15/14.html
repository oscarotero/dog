---
date: '2023-05-15'
id: G0655-090523-0003
page: 30006
number: 92
agency: 'Consellería de Cultura, Educación, Formación Profesional e Universidades'
section: IV. Oposicións e concursos.
title: >-
  ORDE do 9 de maio de 2023 pola que se modifica a Orde do 19 de outubro de 2022
  pola que se convocan procedementos selectivos extraordinarios de
  estabilización para o ingreso, mediante concurso de méritos, aos corpos de
  profesores de ensino secundario, profesores especialistas en sectores
  singulares da formación profesional, profesores de escolas oficiais de
  idiomas, catedráticos de música e artes escénicas, profesores de música e
  artes escénicas, profesores de artes plásticas e deseño, mestres de taller de
  artes plásticas e deseño e de mestres da Comunidade Autónoma de Galicia
  (código de procedemento ED001B).
range: Orde
url: >-
  https://www.xunta.gal/dog/Publicados/2023/20230515/AnuncioG0655-090523-0003_gl.html
---
<p>A base 13.6 da Orde do 19 de outubro de 2022, pola que se convocan procedementos selectivos extraordinarios de estabilización para o ingreso, mediante concurso de méritos, aos corpos de profesores de ensino secundario, profesores especialistas en sectores singulares da formación profesional, profesores de escolas oficiais de idiomas, catedráticos de música e artes escénicas, profesores de música e artes escénicas, profesores de artes plásticas e deseño, mestres de taller de artes plásticas e deseño e de mestres da Comunidade Autónoma de Galicia (código de procedemento ED001B), establece o seguinte:</p>
    <p>«13.6 Imposibilidade de ingresar por máis dunha especialidade no mesmo corpo.</p>
    <p>De acordo coa publicación da listaxe provisional de persoas propostas para superar o procedemento selectivo, aquelas persoas aspirantes que acaden a puntuación para ingresar por máis dunha especialidade do mesmo corpo deberán optar por ingresar nunha delas no prazo de cinco (5) días hábiles computados a partir da publicación provisional das persoas que ingresan, na páxina web da Consellería de Cultura, Educación, Formación Profesional e Universidades (www.edu.xunta.gal). De non facer opción entenderase que acceden pola última especialidade na que prestaron servizos, cando sexa o caso, e, na súa falta, pola especialidade con menor código de identificación.»</p>
    <p>Así mesmo, na base 13.7 da dita orde establécese o seguinte:</p>
    <p>«13.7. Publicación definitiva da lista de persoas propostas que superan o procedemento selectivo.</p>
    <p>Rematado o prazo de renuncias previsto na subepígrafe anterior, a Comisión de Selección publicará na páxina web da Consellería de Cultura, Educación, Formación Profesional e Universidades (www.edu.xunta.gal) a relación definitiva de persoas propostas para superar o procedemento selectivo, por corpos e especialidades e reservas.</p>
    <p>A renuncia aos dereitos derivados do procedemento selectivo con anterioridade ao 31 de maio de 2023 dará lugar a que se declare aprobada a persoa que lle corresponda conforme os criterios establecidos nesta base. En ningún caso se declarará aprobada unha persoa que xa teña esa condición noutra especialidade do mesmo corpo.»</p>
    <p>Publicada a puntuación provisional do concurso de méritos o día 25 de abril de 2023 e tendo en conta os trámites que é necesario realizar para finalizar este procedemento, cómpre modificar tanto o prazo establecido para formular as renuncias como as referencias á data do 31 de maio de 2023.</p>
    <p>Na súa virtude, esta Consellería de Cultura, Educación, Formación Profesional e Universidades</p>
    <p class="dog-titulo">DISPÓN:</p>
    <p>Artigo único. <em>Modificación da Orde do 19 de outubro de 2022 pola que se convocan procedementos selectivos extraordinarios de estabilización para o ingreso, mediante concurso de méritos, aos corpos de profesores de ensino secundario, profesores especialistas en sectores singulares da formación profesional, profesores de escolas oficiais de idiomas, catedráticos de música e artes escénicas, profesores de música e artes escénicas, profesores de artes plásticas e deseño, mestres de taller de artes plásticas e deseño e de mestres da Comunidade Autónoma de Galicia (código de procedemento ED001B)</em></p>
    <p>Un. Modifícase a base 13.6, que queda redactada do seguinte xeito:</p>
    <p>«13.6 Imposibilidade de ingresar por máis dunha especialidade no mesmo corpo.</p>
    <p>De acordo coa publicación da listaxe provisional de persoas propostas para superar o procedemento selectivo, aquelas persoas aspirantes que acaden a puntuación para ingresar por máis dunha especialidade do mesmo corpo deberán optar por ingresar nunha delas no prazo de tres (3) días hábiles, computados a partir da publicación provisional das persoas que ingresan na páxina web da Consellería de Cultura, Educación, Formación Profesional e Universidades (www.edu.xunta.gal). De non facer opción, entenderase que acceden pola última especialidade en que prestaron servizos, cando sexa o caso, e, na súa falta, pola especialidade con menor código de identificación.»</p>
    <p>Dous. Modifícase a base 13.7, que queda redactada do seguinte xeito:</p>
    <p>«13.7. Publicación definitiva da lista de persoas propostas que superan o procedemento selectivo.</p>
    <p>Rematado o prazo de renuncias previsto na subepígrafe anterior, a Comisión de Selección publicará na páxina web da Consellería de Cultura, Educación, Formación Profesional e Universidades (www.edu.xunta.gal) a relación definitiva de persoas propostas para superar o procedemento selectivo, por corpos e especialidades e reservas.</p>
    <p>A renuncia aos dereitos derivados do procedemento selectivo con anterioridade á realización da proposta de nomeamento como persoal funcionario de carreira dará lugar a que se declare aprobada a persoa que corresponda conforme os criterios establecidos nesta base. En ningún caso se declarará aprobada unha persoa que xa teña esa condición noutra especialidade do mesmo corpo.</p>
    <p>Disposición derradeira primeira. <em>Recursos</em></p>
    <p>De conformidade co establecido nos artigos 112, 123 e 124 da Lei 39/2015, do 1 de outubro, do procedemento administrativo común das administracións públicas, e 10, 14 e 46 da Lei reguladora da xurisdición contencioso-administrativa, a presente orde, que pon fin á vía administrativa, poderá ser impugnada potestativamente en reposición ante a persoa titular da Consellería de Cultura, Educación, Formación Profesional e Universidades no prazo dun mes, contado desde o día seguinte ao da súa publicación no <em>Diario Oficial de Galicia</em>, ou poderá formularse directamente recurso contencioso-administrativo perante o Tribunal Superior de Xustiza de Galicia no prazo de dous meses, contado desde o día seguinte ao da súa publicación no <em>Diario Oficial de Galicia</em>.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 9 de maio de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

