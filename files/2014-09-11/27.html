---
date: '2014-09-11'
id: C3K1-050914-0001
page: 38360
number: 173
agency: Consellería de Sanidade
section: VI. Anuncios. a) Administración autonómica.
title: >-
  ANUNCIO do 2 de setembro de 2014 polo que se notifica a resolución ditada no
  procedemento sancionador PSC/2014/01 en materia sanitaria.
range: Anuncio
url: >-
  https://www.xunta.gal/dog/Publicados/2014/20140911/AnuncioC3K1-050914-0001_gl.html
---
<p>O 4 de xullo de 2014 a conselleira de Sanidade ditou a resolución pola que se impón a Jesús Devesa Múgica, NIF núm. 35944826N, unha sanción pecuniaria, tras a instrución do procedemento sancionador PSC/2014/01 por infracción en materia sanitaria. </p>
    <p>Ao non poderse practicar a notificación persoal da dita resolución, intentada no enderezo designado para tal efecto, logo do seu envío a través do servizo de Correos, de Postal Express e por burofax, e tras ser devolta, notifícaselle a citada resolución ao interesado por medio deste anuncio, ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (en diante, LPAC).</p>
    <p>Tendo en conta que, en atención ao disposto no artigo 61 LPAC, o acto notificado non se publica na súa integridade, senón unha breve indicación do seu contido no anexo, fáiselle saber ao interesado que o texto íntegro da resolución que se lle notifica se encontra á súa disposición nas dependencias da Subdirección Xeral de Inspección, Auditoría e Acreditación de Servizos Sanitarios, Edificio Administrativo San Lázaro, en Santiago de Compostela, das 9.00 ás 14.00 horas, durante o prazo de 10 días hábiles contados desde o día seguinte ao da publicación deste anuncio. Desde o día da comparecencia do interesado na antedita unidade administrativa ou do vencemento do dito prazo, a notificación entenderase producida.</p>
    <p>O presente anuncio remitirase, así mesmo, ao concello correspondente ao último enderezo coñecido do interesado en aplicación do artigo 59.5 da LPAC, co obxecto de que proceda á súa exposición no seu taboleiro de edictos.</p>
    <p>Contra a resolución obxecto de notificación, que pon fin á vía administrativa, o interesado poderá interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados desde o día seguinte ao da súa notificación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que con carácter previo e potestativo poida presentar recurso de reposición ante a conselleira de Sanidade no prazo dun mes contado desde o día seguinte a aquel en que se producise a notificación, segundo o previsto nos artigos 116 e 117 da LPAC. </p>
    <p>No caso de conformidade coa resolución sancionadora, o interesado deberá aboar a multa imposta, de acordo co previsto na Orde da Consellería de Economía e Facenda do 23 de novembro de 2001 (DOG núm. 235, do 5 de decembro), nos prazos que establece o artigo 62.2 da Lei 58/2003, do 17 de decembro, xeral tributaria, a través do seu correspondente ingreso en calquera das oficinas colaboradoras, mediante o modelo impreso que se lle facilitará na Subdirección Xeral de Inspección, Auditoría e Acreditación de Servizos Sanitarios.</p>
    <p> Santiago de Compostela, 2 de setembro de 2014</p>
    <footer><p>Antonio Fernández-Campa García-Bernardo<br>Secretario xeral técnico da Consellería de Sanidade</p></footer>
    <h2>ANEXO</h2>
    <p>Número do expediente: PSC/2014/01.</p>
    <p>Interesado: Jesús Devesa Múgica.</p>
    <p>NIF: 35944826N.</p>
    <p>Último enderezo coñecido: Travesía de Montouto, 24, Cacheiras 15883 Teo (A Coruña).</p>
    <p>Sanción imposta: cento vinte mil euros (120.000 €).</p>

