---
date: '2014-09-11'
id: CA02-290814-0011
page: 38349
number: 173
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 11 de agosto de 2014, da Secretaría Xeral de Calidade e Avaliación
  Ambiental, polo que se somete a información pública o estudo de impacto
  ambiental do proxecto de procesamento, selección e clasificación de materiais
  navais para posterior reciclaxe, promovido por Metalships and Docks, S.A.U.,
  no porto de Vigo en Teis pertencente ao concello de Vigo (expediente
  2012-SC-I-00290).
range: Anuncio
url: >-
  https://www.xunta.gal/dog/Publicados/2014/20140911/AnuncioCA02-290814-0011_gl.html
---
<p>Para os efectos previstos no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos (BOE núm. 23, do 26 de xaneiro), faise público que, por espazo de trinta (30) días hábiles, contados a partir do día seguinte ao da publicación deste anuncio, quedará exposto en horas de atención ao público o estudo de impacto ambiental para as instalacións do proxecto referido no encabezamento, co fin de que calquera interesado poida consultalo e, de ser o caso, formular nese prazo as alegacións, suxestións e/ou observacións que considere convenientes. A documentación que se expón será:</p>
    <p>«Libro 1/4: Estudo de impacto ambiental do proxecto de procesamento, selección e clasificación de materiais navais para posterior reciclaxe».</p>
    <p>«Libro 2/4: Anexo documental do proxecto de procesamento, selección e clasificación de materiais navais para posterior reciclaxe».</p>
    <p>«Libro 3/4: Documento de síntese do proxecto de procesamento, selección e clasificación de materiais navais para posterior reciclaxe».</p>
    <p>«Libro 4/4: Anexo-Alegacións do proxecto de procesamento, selección e clasificación de materiais navais para posterior reciclaxe».</p>
    <p>Para isto poranse á disposición dos administrados, en horario de atención ao público, exemplares da citada documentación nas seguintes dependencias:</p>
    <p>• Secretaría Xeral de Calidade e Avaliación Ambiental, Servizo de Control da Xestión de Residuos e Calidade dos Solos (San Lázaro, s/n, 15781 Santiago de Compostela).</p>
    <p>• Consellería de Medio Ambiente, Territorio e Infraestruturas, Xefatura Territorial de Pontevedra (rúa Fernández Ladreda, 43-1º-4º, 36003 Pontevedra).</p>
    <p>• Concello de Vigo (praza do Rei, 1, 36202 Vigo (Pontevedra).</p>
    <p>Santiago de Compostela, 11 de agosto de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

