---
date: '2014-09-11'
id: G0244-030914-0001
page: 38320
number: 173
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 1 de setembro de 2014 pola que se resolve a convocatoria pública para
  la provisión, polo sistema de libre designación, dun posto de traballo,
  anunciada pola Orde do 4 de xuño de 2014.
range: Orde
url: >-
  https://www.xunta.gal/dog/Publicados/2014/20140911/AnuncioG0244-030914-0001_gl.html
---
<p>Mediante Orde do 4 de xuño de 2014, publicada no <em>Diario Oficial de Galicia</em> núm. 107, do 6 de xuño, convocouse a provisión, polo sistema de libre designación, dun posto de traballo vacante na Vicepresidencia e Consellería de Presidencia, Administracións Públicas e Xustiza.</p>
    <p>De conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e demais normativa vixente,</p>
    <h2>DISPOÑO:</h2>
    <p>Primeiro. Declarar deserto o posto de traballo de secretario/a da Delegación da Xunta en Montevideo, co código de posto PR.C07.00.000.15770.050, de conformidade co disposto no punto sexto da citada Orde do 4 de xuño de 2014.</p>
    <p>Segundo. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante este mesmo órgano, no prazo dun mes contado desde o día seguinte ao da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderán impugnala directamente ante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de setembro de 2014</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

