---
date: '2019-01-28'
id: G2347-070119-0002
page: 5345
number: 19
agency: Xulgado do Social número 4 da Coruña
section: V. Administración de xustiza.
title: EDICTO (875/2016).
range: Edicto
url: >-
  https://www.xunta.gal/dog/Publicados/2019/20190128/AnuncioG2347-070119-0002_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 875/2016 por instancia de Mutua Midat Cyclops contra o Instituto Nacional da Seguridade Social, a Tesouraría Xeral da Seguridade Social, e a empresa Transportes Logísticos Pocomaco, S.L., sobre cantidade, nos cales recaeu sentenza en data 4 de decembro de 2016 que copiada nos particulares necesarios di así:</p>
    <p>«Decido.</p>
    <p>Estimar a demanda formulada por Mutua Midat Cyclops fronte á empresa Transportes Logísticos Pocomaco, S.L., o Instituto Nacional da Seguridade Social e a Tesourería Xeral da Seguridade Social e, en consecuencia, condénase a empresa Transportes Logísticos Pocomaco, S.L., a aboar á Mutua Midat Cyclops, como responsable directo, a cantidade de setecentos setenta e catro euros con corenta e sete céntimos de euro (774,47 euros) con responsabilidade subsidiaria do INSS para o caso de insolvencia da empresa. </p>
    <p>Notifíquese esta resolución ás partes, facéndolles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia, e deberá anunciarse neste xulgado no prazo dos cinco días seguintes á notificación desta resolución; bastará a manifestación da parte ou do seu avogado, graduado social, ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, consignar a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Transportes Logísticos Pocomaco, S.L., expido e asino este edicto.</p>
    <p>A Coruña, 7 de xaneiro de 2019</p>
    <footer><p>A letrada da Administración de xustiza </p></footer>

