---
date: '2019-01-28'
id: G0424-281218-0021
page: 5154
number: 19
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 20 de decembro de 2018 pola que se establecen as bases
  reguladoras do Programa de axudas para implantar a responsabilidade social
  empresarial (RSE), a igualdade laboral e a conciliación laboral e persoal,
  cofinanciadas polo programa operativo FSE Galicia 2014-2020, e se procede á
  súa convocatoria para o ano 2019.
range: Orde
url: >-
  https://www.xunta.gal/dog/Publicados/2019/20190128/AnuncioG0424-281218-0021_gl.html
---
<p>BDNS (Identif.): 435677.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarias</p>
    <p>As empresas solicitantes poderán ser pemes ou persoas traballadoras autónomas, que teñan subscritos contratos con persoas traballadoras por conta allea, con domicilio social e centro de traballo en Galicia, calquera que sexa a súa forma xurídica, e que estean validamente constituídas no momento de presentar a solicitude de axudas, e deberán contar cun mínimo de 6 persoas traballadoras.</p>
    <p>No caso da liña II (plans de igualdade) terán que contar como mínimo con 10 persoas traballadoras.</p>
    <p>Tamén poderán presentar solicitude as empresas con axencia, sucursal, delegación ou calquera outra representación en Galicia que deberán ter contratado nesta comunidade autónoma un mínimo de 8 persoas ou de 10, no caso de plans de igualdade.</p>
    <p>Segundo. Obxecto</p>
    <p>Establecer as bases reguladoras, para o ano 2020, para a concesión, en réxime de concorrencia competitiva, de axudas e incentivos a pemes, incluídas persoas traballadoras autónomas, para implantar sistemas de xestión de RSE (TR357B), a igualdade laboral (TR357C), así como para adoptar medidas de corresponsabilidade e de conciliación da vida familiar, persoal e laboral (TR357D), no ámbito da Comunidade Autónoma de Galicia.</p>
    <p>Terceiro. Bases reguladoras</p>
    <p>Orde do 20 de decembro de 2018 pola que se establecen as bases reguladoras do Programa de axudas para implantar a responsabilidade social empresarial (RSE), a igualdade laboral e a conciliación laboral e persoal, cofinanciadas polo programa operativo FSE Galicia 2014-2020, e se procede á súa convocatoria para o ano 2019.</p>
    <p>Cuarto. Importe</p>
    <p>Para a concesión destas axudas destínase un millón cincocentos catro mil cento noventa e oito euros (1.504.198 €), de acordo coa seguinte distribución:</p>
    <p>Liña I. Certificacións de RSE: cento sesenta mil euros (160.000 €).</p>
    <p>Liña II. Elaboración e implantación de plans de igualdade: catrocentos mil euros (400.000 €).</p>
    <p>Liña III. Conciliación da vida laboral, familiar e persoal. </p>
    <p>Subliña 1. Incentivos para o fomento do teletraballo: trescentos mil euros (300.000 €).</p>
    <p>Subliña 2. Incentivos para o fomento da flexibilidade horaria: trescentos setenta e cinco mil euros (375.000 €).</p>
    <p>Subliña 3. Subvencións para a adquisición de elementos tecnolóxicos que posibiliten o teletraballo: douscentos sesenta e nove mil cento noventa e oito euros (269.198 €).</p>
    <p>Quinto. Prazo de presentación de solicitudes</p>
    <p>O prazo para a presentación de solicitudes será de 45 días naturais contados desde o día seguinte ao da súa publicación no Diario Oficial de Galicia.</p>
    <p>Santiago de Compostela, 20 de decembro de 2018</p>
    <footer><p>Francisco Conde López<br>Conselleiro de Economía, Emprego e Industria</p></footer>

