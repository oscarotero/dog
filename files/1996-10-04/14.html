---
date: '1996-10-04'
id: A5A2
page: 8878
number: 195
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 2 de setembro de 1996, da Dirección Xeral de Obras Públicas e
  Transportes, pola que se inicia expediente de substitución de concesións de
  servicio público regular permanente de uso xeral de transporte de viaxeiros
  por estrada de competencia exclusiva da Xunta de Galicia.
range: Resolución
url: 'https://www.xunta.gal/dog/Publicados/1996/19961004/AnuncioA5A2_gl.html'
---
<p>Ó abeiro do establecido na disposición transitoria segunda da Lei 16/1987, do 30 de xullo, de ordenación dos trasportes terrestres e do Decreto 302/1988, do 3 de novembro, da Consellería de Ordenación do Territorio e Obras Públicas da Xunta de Galicia, iniciouse o expediente de substitución</p>
<p>das concesións de servicio público regular permanente de uso xeral de transporte de viaxeiros por estrada que a continuación se indican: V-0101; XG-004, da Cruz do Incio a Sarria, con prolongación a Cabude; V-2897; XG-324, de Requeixo (Val de Lóuzara) a Samos, con prolongación a Zoo, da titularidade da empresa Transportes David Alvárez, S.L.</p>
<p>Os interesados ou afectados neste expediente poderán presentarse no procedemento e, tralo exame da documentación pertinente no Servicio Provincial de Transporte de Lugo (estación de autobuses), efectua-las observacións que coiden oportunas no prazo dun mes, contado a partir da publicación deste anuncio no Diario Oficial de Galicia.</p>
<p>Santiago de Compostela, 2 de setembro de 1996.</p>
<p>Emilio García Gallego</p>
<p>Director xeral de Obras Públicas e Transportes</p>
<p>7147</p>

