---
date: '1996-10-04'
id: A57E
page: 8866
number: 195
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de xuño de 1996, da Delegación Provincial de Pontevedra, pola
  que se dispón o rexistro, depósito e publicación no Diario Oficial de Galicia
  do convenio colectivo da empresa Snack Ventures Europe, S.C.A
range: Resolución
url: 'https://www.xunta.gal/dog/Publicados/1996/19961004/AnuncioA57E_gl.html'
---
<p>Visto o expediente do convenio colectivo para a empresa Snack Ventures Europe S, CA que tivo entrada nesta delegación provincial o día 26-12-1995, subscrito en representación da parte económica por unha representación da empresa, e da parte social, polos delegados de persoal, en data 24-5-1995. De conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negocaidora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbiotraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 13 de xuño de 1996.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa Snack Ventures Europe, S, CA</p>
<p>Capítulo I</p>
<p>Ámbito de aplicación</p>
<p>Artigo 1º.-Ámbito persoal.</p>
<p>Este convenio aplicarase á totalidade dos traballadores que presten os seus servicios no centro de traballo indicado no artigo seguinte e pertenzan a algunha das categorías profesionais que se describen no artigo 5º do presente convenio.</p>
<p>Artigo 2º.-Ámbito territorial.</p>
<p>O presente convenio será de aplicación á delegación de vendas que a empresa ten actualmente en Mos, Vigo.</p>
<p>Artigo 3º.-Ámbito temporal.</p>
<p>O presente convenio terá unha duración de cinco anos, entrando en vigor o día 1 de marzo de 1995 e finalizando o 28 de febreiro do 2000.</p>
<p>O termo da súa vixencia, calquera das partes poderá denunciar á outra este convenio colectivo mediante escrito. A dita denuncia deberá efectuarse cunha antelación mínima dun mes antes da expiración do presente convenio ou de calquera das súas prórrogas.</p>
<p>O convenio quedará prorrogado tacitamente de non mediar denuncia en tempo, segundo o previsto nel.</p>
<p>Artigo 4º.-Unidade de convenio.</p>
<p>As condicións pactadas no presente convenio constitúen un todo orgánico e indivisible. Polo dito motivo, o convenio será nulo e quedará sen efecto, na súa totalidade de ser anulado ou modificado por resolución administrativa ou xudicial calquera pacto contido neste.</p>
<p>Capítulo II</p>
<p>Categorías profesionais</p>
<p>Artigo 5º.-Categorías profesionais.</p>
<p>1. Vendedor autovenda.</p>
<p>É quen se ocupa de efectua-la distribución a clientes da empresa, conducindo o vehículo apropiado que se lle asigne, efectuando os traballos de carga e descarga do dito vehículo, cobro e liquidación da mercadoría, rexistros e anotacións de promoción de productos e colocación da publicidade, informando diariamente os seus supervisores da súa xestión, responsabilizándose do mantemento e conservación do seu vehículo.</p>
<p>Niveis:</p>
<p>a) Vendedor 1. É o vendedor de autovenda que acredita unha antigüidade no posto menor dun ano.</p>
<p>b) Vendedor 2. É o vendedor de autovenda que acredita unha antigüidade no dito posto dun ano.</p>
<p>c) Vendedor 3. É o vendedor de autovenda que acredita unha antigüidade superior a dous anos no dito posto.</p>
<p>2. Vendedor de campaña.</p>
<p>É o vendedor con autovenda contratado especialmente para cubrir unhas rutas novas ou non consolidadas e/ou para campañas especiais.</p>
<p>3. Merchadiser ou enchedor de expositores.</p>
<p>É aquela persoa que conduce unha furgoneta e realiza traballos de carga e descarga dela, visita os clientes da empresa que lle son asignados e repón o producto no material de exhibición que se lle indica, etiquetando o PVP e seguindo as normas da empresa en canto a exhibición e merchandising dos productos.</p>
<p>Vixía e cumpre coas condicións pactadas pola campaña co cliente no que a exposición do producto e gama do producto se refire, coloca o material de publicidade que se lle asigna para cada cliente e realiza as tarefas administrativas propias do posto, como a de confección de albaráns da entrega do producto e a realización do inventario de productos da furgoneta e anotacións na ficha do cliente. Dentro das súas funcións non están, a diferencia do vendedor de autovenda, a prospección e captación de novos clientes, a introducción e venda de novos productos nos clientes habituais e o cobramento en efectivo do producto.</p>
<p>4. Monitor.</p>
<p>É o que realiza as funcións de ensino e suplencia de vendedores, así como a axuda nas tarefas administrativas do grupo e, nos casos que a empresa considere conveniente, por necesidade de incrementa-las vendas de algunha ruta, se lle poden asignar esta polo tempo determintado ata cumplimenta-lo obxectivo, dependendo xerarquicamente dun superior.</p>
<p>5. Conductor.</p>
<p>É o traballador que, conducindo un vehículo que se lle asigne, se encarga de transporta-lo producto ó punto de venda, tomando nota dos pedidos. Realiza funcións de carga e descarga do producto e é o responsable do cuidado e conservación deste.</p>
<p>6. Repoñedor.</p>
<p>É o traballador que se encarga de repoñer e rota-lo xénero no punto de venda. E responsable da colocación do producto, así como da publicidade, etiquetaxe e retirada do producto caducado.</p>
<p>Capítulo III</p>
<p>Organización do traballo</p>
<p>Artigo 6º.-Organización do traballo.</p>
<p>A organización do traballo é facultade exclusiva dos órganos directivos da empresa.</p>
<p>Artigo 7º.-Cambio de ruta.</p>
<p>De conformidade co disposto na Ordenanza laboral, a empresa resérvase expresamente a facultade de reorganiza-las rutas de vendas da forma que considere como máis conveniente para o bo funcionamento da organización do traballo.</p>
<p>Ó vendedor con autovenda que sexa cambiado de ruta garantiráselle durante 3 períodos o promedio das vendas que efectuase durante os últimos 13 períodos anteriores ó cambio, no caso de que estas na nova ruta sexan inferiores a este promedio.</p>
<p>No caso de restructuración da ruta, que supoña un menoscabo dos ingresos do vendedor, aplicaráselles a garantía prevista no parágrafo anterior.</p>
<p>Capítulo IV</p>
<p>Condicións de traballo</p>
<p>Artigo 8º.-Períodos de proba.</p>
<p>Fíxase un período de proba para tódalas categorías de 3 meses de duración.</p>
<p>Artigo 9º.-Xornada de traballo.</p>
<p>A xornada de traballo será, exceptuando os descansos de 40 horas de traballo efectivo semanais de luns a venres, excepto para os merchandisers que será de luns a sábado. Como ata o presente e sen que iso supoña cambio sobre o sistema de traballo actual, os vendedores con autovenda estará suxeitos ás normas establecidas pola empresa.</p>
<p>Non obstante, e dado que a actividade laboral do vendedor se desenvolva, debido ás especiais características do seu traballo, con relativa independencia no que a ritmo e intensidade se refire, iso pode conlevar posibles prolongacións de xornada, percibindo por elas un incentivo sobre a venda en forma de comisións, segundo o indicado no artigo 12 h) non tendo as ditas prolongacións de xornada, carácter de horas extraordinarias, polo que tampouco se verificará ningún cálculo por este concepto. Así mesmo, cando o vendedor non terminase o venres a totalidade das visitas correspondentes á ruta que tivese asignada, deberá de traballa-lo sábado para terminala.</p>
<p>Por razóns de orde práctica, acórdase rexerse polas festas locais do municipio de Vigo.</p>
<p>Artigo 10º.-Vacacións.</p>
<p>Os traballadores incluídos no ámbito de aplicación do presente convenio desfrutarán de 30 días naturais de vacacións.</p>
<p>Para o cálculo da súa retribución computaranse os conceptos salariais que se sinalan no anexo A para cada categoría.</p>
<p>Correspóndelle á empresa sinala-las quendas de desfrute e número de persoas e ós traballadores a designación das persoas concretas. Isto levarase a efecto dentro do primeiro trimestre do ano.</p>
<p>Capítulo V</p>
<p>Condicións económicas</p>
<p>Artigo 11º.-Condicións máis beneficiosas.</p>
<p>Calquera mellora ou modificación establecida por disposición legal ou convenio de ámbito superior poderá ser absorbida ou compensada sempre que as condicións establecidas no presente convenio sexan no seu conxunto e cómputo anual máis favorable.</p>
<p>Artigo 12º.-Conceptos salariais.</p>
<p>Os traballadores percibirán algún dos conceptos salariais que se detallan a continuación e que se indican no anexo A.</p>
<p>a) Salario base: considérase formado polo salario mínimo interprofesional que estea en vigor.</p>
<p>b) Plus de empresa: ten carácter de plus voluntario e o seu importe pode absorber posibles incrementos do salario base realizados durante a vixencia do presente acordo.</p>
<p>c) Plus asistencia.</p>
<p>1. Denvengarase por día de asistencia ó traballo. A súa contía é a que se detalla na columna correspondente das táboas salariais.</p>
<p>2. O plus de asistencia percibirase por día efectivamente traballado, en xornada completa, así como nos domingos, festivos, días de vacacións e nos permisos que levan aparellados o dereito a percibo de retribución.</p>
<p>3. O plus asistencia non se computará para o cálculo de ningún concepto retributivo, nin complemento salarial (antigüidade, horas extraordinarias, plus de nocturnidade, etc.), sin máis excepcións cás gratificacións extraordinarias de beneficios, verán e Nadal.</p>
<p>4. A perda deste complemento nun ou máis días da semana, levará aparellada a perda do correspondente ó domingo da mesma semana, así como a súa parte proporcional das pagas extraordinarias de beneficiosv verán e Nadal.</p>
<p>5. En casos especiais, a empresa e os representantes dos traballadores estudiarán os supostos nos que deba percibirse este plus, atendendo ás circunstancias que poidan concorrer.</p>
<p>d) Plus administrativo: seralles aboado ós monitores en doce mensualidades en consideración á súa especial responsabilidade administrativa, de control e de vendas dun grupo ou delegación.</p>
<p>e) Plus conducción: seralles aboado ós merchadisers durante os seus primeiros seis meses de contrato.</p>
<p>f) Plus canal libre servicio: ten carácter voluntario e o seu importe pode absorber ou compensar posibles incrementos de salario base que poidan realizarse durante a vixencia deste convenio. Este plus seralles aboado ós merchandisers a partir do seu sétimo mes de contrato, substitutuindo ó plus de conducción que queda absorbido por este.</p>
<p>g) Pagas extraordinarias: os traballadores afectados polo presente convenio terán dereito ó aboamento das gratificacións extraordinarias de beneficios, verán e Nadal nas contías que a continuación se indican:</p>
<p>1. A de beneficios, a razón de 30 días de salario base, antigüidade, pluses de acordo á categoría, tal como se detallan no anezo A, e promedio de comisións, calculadas sobre o período comprendido entre o 1 de xaneiro e o 31 de decembro anteriores, prorrateables polo tempo traballado. No caso dos monitores o promedio de comisión será sobre o 50% das rutas máis altas de DTS.</p>
<p>2. As de verán e Nadal, a razón de 30 días de salario base, antigúidade e pluses, de acordo á categoría tal como se detallan no anexo A prorrateables polo tempo traballado.</p>
<p>Para todo o persoal que se atope cumplindo o servicio militar ou servicio social substitutorio, seranlle aboadas as tres gratificacións extraordinarias que se establecen no presente convenio, a razón de 30 días de salario base, antigüidade, plus de empresa e plus de asistencia sen que, en ningún caso, ningunha delas poida supera-lo percibido polo traballador por estes concenptos no seu último mes de traballo na empresa.</p>
<p>En calquera caso, só se computarán para cada categoría, os conceptos salariais asignados a elas nas táboas do anexo A.</p>
<p>h) Comisións: os traballadores afectados polo presente convenio que perciban cominsións en función do sinalado no anexo A, farano de acordo coas porcentaxes seguintes:</p>
<p>1. Vendedor 1: o 3.0% da venda neta por período.</p>
<p>2. Vendedor 2: o 4,0% da venda neta por período.</p>
<p>3. Vendedor 3: o 5,5% da venda neta por período.</p>
<p>4. Vendedor de campaña: o 5,5% da venda neta por período.-5. Merchandiser: o 1,0% da venda neta por período durante o seu primeiro contrato e o 1,5% da súa venda por período durante o seu segundo contrato e posteriores.</p>
<p>6. Monitor: promedio comisión sobre o 50% das rutas máis altas de DTS.</p>
<p>Enténdese por venda neta por período cantidade de venda do período en pesetas por cada traballador, despois de deduci-las devolucións.</p>
<p>Para a liña de productos denominada prezo xove establécese unha comisión única para tódolos niveis de vendedor incluídos neste convenio do 4%.</p>
<p>Así mesmo, as comisións percibiranse con base a ptas. por unidade de venda, aínda gardando a mesma equivalencia económica que rexía no sistema tradicional.</p>
<p>No caso de enfermidade ou accidente, a empresa aboaralles unha comisión ós vendedores. Para o seu cómputo, aplicarará a porcentaxe correspondente de cada vendedor, ó promedio das vendas por el realizadas, durante os 13 períodos anteriores a causa-la baixa.</p>
<p>i) Antigüidade: o persoal afectado polo presente convenio percibirá aumentos periódicos por anos de servicio, nas condicións que a continuación se indican:</p>
<p>1. O aumento periódico pagarase por trienios vencidos, e será ilimitado o número de trienios que poderá acumula-lo traballador, cos topes do incremento salarial establecidos no artigo 25.1º do Estatuto dos traballadores.</p>
<p>2. Cada trienio pagarase ó tipo do 6% sobre o salario base establecido na táboa salarial e correspondente á categoría laboral que se ostente no momento do aboamento.</p>
<p>Artigo 13º.-Conceptos non salariais.</p>
<p>Estes conceptos teñen o carácter de compensación de gastos producidos polo traballador e en ningún caso supoñen retribución de ningún tipo polos servicios prestados.</p>
<p>a) Quebranto de moeda: esta cantidade percíbena unicamente os vendedores de autovenda e non se computará para efectos de cálculo de pagas extraordinarias nin de vacacións. A cantidade mensual percibirarse de acordo co indicado no anexo B.</p>
<p>b) Axuda comida: a empresa aboaralles ós vendedores con autovenda con dereito ad personam adquirido a percibi-lo concepto axuda comida a cantidade de 1000 ptas. sempre e cando o trazado da ruta obrigue a xantar fóra do seu domicilio.</p>
<p>En ningún caso será acumulable esta cifra ás cantidades que o traballador tivese dereito a percibir en virtude do disposto nos parágrafos c) e d).</p>
<p>c) Axudas de custo: o persoal ó que se lle confire algunha misión de servicio fóra da área de cobertura da súa delegación, terá dereito ás cantidades sinaladas no anexo B.</p>
<p>d) Pernocta: Para aqueles vendedores con autovenda ós que o itinerario da súa ruta os obrigue a pernoctar fóra do seu domicilio a cantidade quedará reflectida no anexo B.</p>
<p>e) Axuda escolar: establécese unha axuda escolar por traballador con fillos en idade escolar nos niveis de preescolar e EXB de 8.000 ptas por unidade familiar e ano.</p>
<p>Aboarase dunha soa vez dentro do último trimestre do ano, logo da presentación da certificación demostrativa.</p>
<p>Estes conceptos teñen carácter de compensación de gastos producidos polo traballador, e en ningún caso supón retribución de ningún tipo polos servicios prestados.</p>
<p>Artigo 14º.-Incremento salarial.</p>
<p>Para o primeiro ano de vixencia do presente convenio páctase un aumento salarial nos conceptos fixos do salario do 3,5%.</p>
<p>Para o segundo e terceiro ano de vixencia o aumento salarial pactado nos conceptos fixos do salario establécese no IPC do ano anterior máis 0,5%.</p>
<p>Para o cuarto e quinto ano de vixencia negociarase o incremento dos conceptos fixos do salario tomando como referencia o IPC real do ano anterior, o mercado e o resto de delegacións que teñan un convenio que se negocie.</p>
<p>Capítulo VI</p>
<p>Uniformidade</p>
<p>Artigo 15º.-Uniformes.</p>
<p>A empresa facilitaralles anualmente ós vendedores con autovenda o seguinte vestiario: 4 camisas, ( 2 de verán e 2 de inverno), 4 pantalóns (2 de verán e 2 de inverno) e 1 gravata. Así mesmo facilitará cada tres anos 1 anorak. A criterio do supervisor e cando se produza unha causa que o xustifique poderase proporciona-lo anorak con carácter individual nun prazo inferior ó anteriormente sinalado.</p>
<p>Capítulo VII</p>
<p>Seguridade e hixiene</p>
<p>Artigo 16º.-Recoñecemento médico.</p>
<p>A empresa comprométese a que a totalidade dos traballadores afectados por este convenio pasen unha revisión médica ó ano, a través dos servicios sanitarios da mutua patroal que proceda.</p>
<p>Artigo 17º.-Comisión mixta paritaria.</p>
<p>Constitúese a comisión mixta paritaria para a vixilancia e interpretación do presente convenio.</p>
<p>Estará formada por dous membros por cada unha das partes e poderá ter cada unha delas ter un asesor con voz pero sen voto.</p>
<p>A comisión reunirase por requirimento de calquera das partes e os seus pronunciamentos terán carácter vinculante. En caso de non chegarse a un acordo nas cuestións debatidas someteranse estas á decisión da autoridade xudicial competente.</p>
<p>A comisión fixa como sede desta o domicilio social da empresa.</p>
<p>Artigo 18º.-Atrasos.</p>
<p>A empresa comprométese a aboar no prazo máximo dun mes os atrasos que se produzan como consecuencia da retroactividade do convenio.</p>
<p>Disposición derradeira</p>
<p>No non previsto neste convenio estarase ó disposto na Ordenanza laboral para as industrias de alimentación, Estatuto dos traballadores e demais disposicións legais vixentes.</p>
<p>ANEXO A</p>
<p>Condicións salariais 1995</p>
<p>DC     Vigo     3,50%     Desde 1-3-1995   Ata 28-2-1996</p>
<table><tbody><tr><td></td></tr>
<tr><td>Condicións económicas salario fixo</td><td>Condicións económi-
cas salario variable</td></tr>
<tr><td></td></tr>
<tr><td>Categoría</td><td>Salario
base</td><td>Plus
empresa</td><td>Plus
asistencia</td><td>Plus
Admon.</td><td>Plus
CLS</td><td>Plus
conducción</td><td>% comisións</td></tr>
<tr><td></td></tr>
</tbody></table>
<table><tbody><tr><td>Vendedor 1</td><td>62,700</td><td>31,538</td><td>3,000</td><td>3,0%</td></tr>
<tr><td>Vendedor 2</td><td>62,700</td><td>31,538</td><td>3,000</td><td>4,0%</td></tr>
<tr><td>Vendedor 3</td><td>62,700</td><td>31,538</td><td>3,000</td><td>5,5%</td></tr>
<tr><td>V. campaña</td><td>62,700</td><td>5,5%</td></tr>
<tr><td>Monitor</td><td>62,700</td><td>31,538</td><td>3,000</td><td>20,307</td><td>Garantidas</td></tr>
<tr><td>Mercha 1</td><td>62,700</td><td>9,865</td><td>1,0%</td></tr>
<tr><td>Mercha 2</td><td>62,700</td><td>18,935</td><td>1,5%</td></tr>
<tr><td>Conductor (*)</td><td>62,700</td><td>34,567</td></tr>
<tr><td>Repoñedor (*)</td><td>62,700</td><td>34,567</td></tr>
<tr><td></td></tr></tbody></table>
<p>ANEXO B</p>
<p>Condicións non salariais</p>
<p>DC   Vigo</p>
<table><tbody><tr><td></td><td>1995</td><td>1996</td><td>1997</td></tr>
</tbody></table>
<table><tbody><tr><td>Axuda comida</td><td>1.000</td><td>1.000</td><td>1.000</td></tr>
<tr><td>Quebranto moeda</td><td>10%
1.582</td><td>10%
1.740</td><td>10%
1.914</td></tr>
<tr><td>Axuda escolar (u.f.)</td><td>10%
8.000</td><td>10%
8.800</td><td>10%
9.680</td></tr>
</tbody></table>
<p>4850</p>

