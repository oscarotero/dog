---
date: '1996-10-04'
id: A582
page: 8871
number: 195
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 17 de xuño de 1996, da Delegación Provincial de Pontevedra, pola
  que se dispón o rexistro, depósito e publicación no Diario Oficial de Galicia
  do convenio colectivo da empresa Servimgal, S.L.
range: Resolución
url: 'https://www.xunta.gal/dog/Publicados/1996/19961004/AnuncioA582_gl.html'
---
<p>Visto o expediente do convenio colectivo para a empresa Servimgal, S.L., que tivo entrada nesta delegación provincial o día 7-6-1996, subscrito en representación da parte económica por unha representación da empresa, e da parte social, polos delegados de persoal, en data 30-5-1996. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 17 de xuño de 1996.</p>
<p>Antonio Coello Bufill</p>
<p>Delegado provincial de Vigo (Pontevedra)</p>
<p>Convenio colectivo para a empresa Servimgal</p>
<p>Disposicións xerais</p>
<p>Artigo 1º.-Partes contratantes.</p>
<p>O presente convenio colectivo foi negociado e subscrito pola empresa Servimgal e os seus delegados de persoal co ámbito territorial e persoal que máis abaixo se indica.</p>
<p>Artigo 2º.-Ámbito territorial.</p>
<p>O ámbito territorial do convenio é o do centro de traballo da empresa Servimgal, existente na actualidade na provincia de Pontevedra.</p>
<p>Artigo 3º.-Ámbito persoal.</p>
<p>O convenio afecta á totalidade do persoal de lavandería pertencente ó cadro de persoal da empresa, coas excepcións que a normativa vixente prevé.</p>
<p>Artigo 4º.-Vixencia e duración.</p>
<p>O convenio entrará en vigor o día do seu asinamento sen prexuízo do cal as condicións económicas serán aplicadas a partir do 1 de maio de 1996.</p>
<p>Terá unha vixencia dun ano que expirará o 31 de decembro de 1996.</p>
<p>Artigo 5º.-Prórroga e denuncia.</p>
<p>Este convenio quedará automaticamente denunciado dous meses antes do seu vencemento. Non obstante, subsistirán os seus preceptos ata a entrada en vigor do que o substitúa.</p>
<p>Artigo 6º.-Condicións e compensación de melloras.</p>
<p>As condicións contidas neste convenio colectivo establécense con carácter de mínimas.</p>
<p>Tódalas melloras que se implanten por normas legais ou outras, serán compensables e absorbibles ata onde alcancen, cos aumentos e melloras existentes ou que poidan establecerse no futuro, sempre que en cómputo anual a suma das condicións do convenio sexan máis beneficiosas.</p>
<p>Artigo 7º.-Comisión paritaria.</p>
<p>De acordo coa lexislación vixente, crearase unha comisión paritaria para a interpretación do convenido, composta por tres membros da representación dos traballadores e tres da empresa.</p>
<p>A propia comisión establecerá as normas de funcionamento.</p>
<p>Persoal</p>
<p>Artigo 8º.-Cadros de persoal.</p>
<p>A empresa dará a coñecer no transcurso do mes de febreiro de cada ano un rexistro do persoal ó seu servicio ordenado polo seu número e facendo consta-los seguintes datos: nome e número do traballador, categoría laboral e a súa antigüidade nela, profesión ou oficio e servicio no que traballa.</p>
<p>Estes datos referiranse á situación laboral e profesional dos traballadores o 1 de xaneiro de cada ano de publicación no rexistro.</p>
<p>Artigo 9º.-Categorías.</p>
<p>-Técnico/a grao medio electrónico.</p>
<p>-Encargado/a.</p>
<p>-Xefe/a de equipo.</p>
<p>-Oficial administrativo/a.</p>
<p>-Auxiliar administrativo/a.</p>
<p>-Oficial 1ª lavandería.</p>
<p>-Oficial 2ª lavandería ou ofical 2ª conductor/a.</p>
<p>-Especialista oficial 3ª ou axudante lavandería e sereno.</p>
<p>-Peón mozo de reparto.</p>
<p>Artigo 10º.-Mobilidade funcional.</p>
<p>A empresa na caso de necesidade xustificada pode encomendar tarefas correspondentes a categoría inferior a aquela pola que está contratado o traballador, limitándoa temporalmente, neste caso o traballador recibirá a retribución correspondente á categoría pola que está contratado. En todo caso a empresa non poderá encomenda-la realización das tarefas descritas por un prazo superior ó necesario.</p>
<p>Se se lle encomendase ó traballador o desempeño de funcións correspondentes a categorías superiores, percibirá o salario correspondente á categoría na cal realice as súas funcións. Trancorridos seis meses desde que comezou o desempeño de tales funcións consolidarase o ascenso para tódolos efectos.</p>
<p>Artigo 11º.-Formación.</p>
<p>Constituirase unha comisión de formación, composta por un delegado do persoal e un membro da dirección.</p>
<p>Facer un estudio de necesidades. Os delegados deberá realizar un informe anual do estudio de necesidades da empresa, co fin de detectar que formación se necesita e que tipo de curso se debe realizar.</p>
<p>Unha vez detectadas as necesidades e definidos os cursos que se deberan impartir, elaborarase un informe determinando o nivel de prioridades deles e por grupo de necesidade.</p>
<p>Os delegados deberán elabora-los programas dos cursos, xunto coa empresa.</p>
<p>Artigo 12º.-Ascensos.</p>
<p>Tódalas vacantes que se produzan na empresa cubriranse en primeiro lugar mediante o sistema de ascensos, por consenso cos criterios que se marquen.</p>
<p>Os delegados de persoal deberán participar no concurso para cubri-las vacantes por ascensos.</p>
<p>Artigo 13º.-Persoal de novo ingreso (período de proba).</p>
<p>Ó persoal de novo ingreso faráselle un contrato de traballo por escrito, debendo quedar no seu poder unha copia del.</p>
<p>Os períodos de proba para o persoal de novo ingreso serán os seguintes:</p>
<p>-Persoal técnico: 4 meses.</p>
<p>-Persoal administrativo e de recibo e entrega: 30 días.</p>
<p>-Persoal subalterno: 15 días.</p>
<p>-Persoal restante: 15 días.</p>
<p>Artigo 14º.-Contratación de novo persoal e medidas de fomento de emprego.</p>
<p>A empresa comunicará ós representantes dos traballadores, con suficiente antelación, a súa intención de contratar novo persoal, sexa eventual ou fixo.</p>
<p>Co fin de fomenta-la contratación e debido ós límites a esta impostos a causa das últimas modificacións lexislativas, as partes acordan que a duración máxima do contrato eventual por circunstancias da producción serán de 12 meses nun período de 15 meses. Poderán acollerse a esta disposición os contratos que estean en vigor na data de publicación do presente convenio e aínda non esgotasen a súa duración máxima.</p>
<p>Réxime de traballo</p>
<p>Artigo 15º.-Xornada.</p>
<p>Establécese que a xornada será a mesma en día laborables e horas efectivas de traballo en cómputo anual para todo o persoal.</p>
<p>O número de horas efectivas de traballo en cómputo anual será de 1.820 horas.</p>
<p>Sempre que se poida realizarase a xornada continua. Esta non poderá exceder de 8 horas diarias.</p>
<p>En caso de xornada continua terase dereito a un descanso para bocadillo de 20 minutos, que serán contabilizados como xornada efectiva.</p>
<p>A xornada de traballo estará abranguida entre luns e sábado e con tres quendas rotativas. O cadro horario confeccionarase nos primeiros días de xaneiro, coa conformidade dos delegados dos traballadores.</p>
<p>Artigo 16º.-Traballo nocturno.</p>
<p>As horas traballadas durante o período abranguido entre as dez da noite e as seis da mañá, terá unha retribución específica incrementada nun 30 por 100 sobre o salario base de cada traballador e percibirase sobre as horas efectivas traballadas.</p>
<p>Para cubri-las necesidades da quenda de noite recorrerase preferentemente a persoal voluntario.</p>
<p>Artigo 17º.-Vacacións.</p>
<p>O período de vacacións será dun mes natural.</p>
<p>O calendario onde consten as vacacións do persoal laboral fixarase antes do 31 de xaneiro, elaborándose de mutuo acordo entre a empresa e os representantes dos traballadores.</p>
<p>Se ó inicio das vacacións un traballador estivese de baixa por accidente, enfermidade grave ou enfermidade con hospitalización, entendendo esta dentro do período de baixa terá dereito ó desfrute delas ó mes seguinte da súa incorporación ó traballo.</p>
<p>As vacacións desfrutaranse preferentemente no período abranguido entre o 1 de xuño e o 30 de setembro.</p>
<p>Os traballadores que desfruten as súas vacacións por necesidade da empresa nun mes distinto dos abranguidos no período descrito terán dereito a unha</p>
<p>bolsa de vacacións, cun importe mínimo que se fixa en 10.000 pesetas.</p>
<p>Artigo 18º.-Licencias.</p>
<p>O traballador, logo de aviso e xustificación poderá ausentarse do traballo, con dereito a remuneración, incluída prima media mensual para o persoal horario, polo tempo e os motivos seguintes:</p>
<p>Casamento: 15 días naturais.</p>
<p>Nacemento fillo ou adopción legal: 3 días laborables que se poderán desfrutar dentro dos sete días seguintes ó parto. No caso de necesidade de desprazamento a distancia superior a 50 km serán 4 días.</p>
<p>Falecemento:</p>
<p>-De pais, fillos ou cónxuxe do traballador: 3 días naturais.</p>
<p>-De avós, netos e irmáns do traballador: 3 días naturais.</p>
<p>-De pais, avós, netos e irmáns do cónxuxe: 2 días naturais.</p>
<p>Se existe necesidade de desprazamento a distancia superior a 50 km corresponderán 2 días naturais máis.</p>
<p>Para efectos de cómputo dos días de permiso por falecemento considerarase o seguinte:</p>
<p>-Computarase como de permiso o día de falecemento se este se producise antes de transcorrida a metade da xornada laborable do traballador.</p>
<p>-Se o falecemento se produce en día non laborable para o traballador, computarase como día de permiso no caso de que o falecemento tivese lugar antes das 12 horas.</p>
<p>Enfermidade grave:</p>
<p>-De pais, fillos e cónxuxe do traballador: 3 días naturais. En caso de necesidade de desprazamento a distancia superior a 50 km corresponderá un día máis.</p>
<p>-De avós, netos e irmáns do traballador: 2 días naturais.</p>
<p>-De pais, avós, netos e irmáns do cónxuxe: 2 días naturais.</p>
<p>Neste dous últimos casos se existe necesidade de desprazamento a distancia superior a 50 km corresponderán dous días naturais máis.</p>
<p>A referencia a cónxuxe nos permisos antes citados, faise extensiva á persoa que conviva maritalmente co traballador que acredite a súa situación de convivencia mediante certificado do concello, libro de familia ou documento substitutorio.</p>
<p>Casamento:</p>
<p>-De pais, fillos, irmáns e netos: 1 día natural.</p>
<p>Traslado de domicilio: 1 día natural.</p>
<p>Cumprimento de deber público: polo tempo indispensable para o cumprimento dun deber inescusable</p>
<p>de carácter público e persoal, con posterior xustificación.</p>
<p>Exames:</p>
<p>-Os traballadores matriculados en centros oficiais ou recoñecidos polo MEC, que cursen con regularidade estudios para a obtención dun título académico ou profesional, a teor da Lei xeral de educación, terán dereito ós permisos necesarios para concorrer ós exames correspondentes.</p>
<p>Asuntos propios: 1 día natural ó ano.</p>
<p>Artigo 19º.-Excedencias.</p>
<p>1. O traballador con polo menos unha antigüidade na empresa dun ano ten dereito a que se lle recoñeza a posibilidade de situarse en excedencia coa conservación do posto de traballo por un prazo non menor de un ano e non maior de tres. Este dereito só poderá ser exercido outra vez polo mesmo traballador se trancorreron catro anos desde o final da anterior excedencia.</p>
<p>2. Para cursar estudios por tempo superior a un ano e inferior a cinco anos. Este período só poderá ser desfrutado outra vez polo traballador, se trancorreron catro anos desde o final doutra excedencia xa sexa voluntaria ou especial.</p>
<p>3. Cando concorran circunstancias de enfermidade grave de longa duración ou defunción do cónxuxe ou familiares abranguidos no 1º grao de consanguinidade e se acredita a necesidade de atender persoalmente as consecuencias derivadas daquelas situacións.</p>
<p>Esta excedencia non será inferior a tres meses nin superior a un ano.</p>
<p>4. Cando o cónxuxe sexa trasladado por razóns laborais a un centro de traballo fóra da súa provincia onde o traballador preste os seus servicios. Esta excedencia non poderá ser inferior a seis meses nin superior a dous anos.</p>
<p>5. Cando opten por seguir un tratamento baixo vixilancia médica por razóns da alcoholemia ou toxicomanía. Esta excedencia non poderá ser superior a un ano e só poderá solicitarse unha vez. Para reintegrarse deberá acreditarse o rigoroso seguimento do tratamento.</p>
<p>As excedencias citadas non computarán ningunha antigüidade.</p>
<p>A comunicación para reintegrarse á empresa deberá formularse por escrito e cun mes de antelación á data do remate da excedencia.</p>
<p>Artigo 20º.-Excedencia para o coidado dos fillos.</p>
<p>Os traballadores fixos con polo menos un ano de antigüidade terán dereito a solicitar unha excedencia especial, con reserva do posto de traballo, para o coidado persoal e directo dos fillos menores de catro anos, tanto cando o sexa por natureza como por adopción.</p>
<p>Cando o pai e a nai traballen, só un deles poderá exercer este dereito. A dita situación de excedencia non poderá exceder de tres anos.</p>
<p>Artigo 21º.-Servicio militar ou prestación social.</p>
<p>O traballador que pase a presta-lo servicio militar activo terá dereito á reserva do seu posto de traballo, comunicándolle este á empresa nos dous meses anteriores a súa intención de reincorporarse ó traballo.</p>
<p>Rexime de retribucións</p>
<p>Artigo 22º.-Retribucións.</p>
<p>As retribucións entenderanse sobre xornada completa, realizándose o aboamento por meses dentro dos tres primeiros días do mes seguinte como máximo.</p>
<p>O traballador terá dereito a percibir anticipos a conta do traballo realizado e ata o 90% da retribución devengada.</p>
<p>Dentro do salario, para efectos de definición, distinguiranse os seguintes conceptos remunerativos:</p>
<p>a) Soldo base: cantidade mínima diaria garantida ó traballador que efectúe o seu traballo co rendemento normal segundo queda definido no presente convenio.</p>
<p>b) Soldo: cantidade mínima mensual garantida ó traballador que preste o seu traballo polo rendemento normal, segundo queda definido no presente convenio.</p>
<p>c) Xornal: importe total das retribucións que por calquera concepto perciba o traballador.</p>
<p>Ver táboa anexa.</p>
<p>Artigo 23º.-Pagas extraordinarias.</p>
<p>Os traballadores percibirán dúas gratificacións extraordinarias, que se aboarán nos meses de xullo e decembro, con anterioridade ó día 15 de cada un deles. O importe de cada unha das pagas será dunha mensualidade de salario base convenio, aplicando o que corresponda a cada un dos niveis, mailo importe dunha mensualidade do plus de antigüidade.</p>
<p>Artigo 24º.-Complementos e pluses.</p>
<p>Antigüidade: todo o persoal afectado por este convenio percibirá un premio por antigüidade polo importe de 4% do seu salario base por cada trienio cumprido.</p>
<p>Transporte: fíxase un plus de transporte na contía de 6.000 pesetas, que será igual para tódalas categorías e aboarase nas doce mensualidades.</p>
<p>Artigo 25º.-Horas extraordinarias.</p>
<p>O pagamento da hora extraordinaria normal será de 560 ptas., nocturnas 750 ptas., festivos 1.000 ptas.</p>
<p>Os representantes dos traballadores recibirán periodicamente información do número de horas realizadas por traballador e por departamento.</p>
<p>Artigo 26º.-Acoplamento do persoal con capacidade diminuída.</p>
<p>O persoal que por deficiencias das súas condicións físicas ou por outras circunstancias non estea en situación de dar rendemento normal na súa categoría, pasará a outro traballo e respectaráselle o salario que tivese acreditado antes de pasar á dita situación.</p>
<p>Artigo 27º.-Incapacidade transitoria por accidente de traballo.</p>
<p>Nos períodos de baixa por accidente de traballo, o traballador terá dereito a que a empresa complete ó seu cargo exclusivo as prestacións da Seguridade Social, de forma que o traballador perciba durante os días de baixa o 100% do salario real, tanto se o traballador é substituído como se non o é.</p>
<p>Melloras sociais</p>
<p>Artigo 28º.-Seguros.</p>
<p>Contratarase un seguro colectivo de vida con cargo á empresa, e que abrangue todo o persoal dela. O capital asegurado será equivalente ó salario anual, tomando o nivel do 1 de xaneiro de cada ano.</p>
<p>As coberturas deste seguro serán:</p>
<p>a) Morte por accidente laboral.</p>
<p>b) Invalidez permanente absoluta: derivada de enfermidade profesional.</p>
<p>c) Gran invalidez: aboamento do capital asegurado derivada de enfermidade profesional.</p>
<p>Artigo 29º.-Roupa de traballo.</p>
<p>A empresa facilitaralle ó persoal a correspondente roupa de traballo. Serán entregados dous equipos completos ó ano, con calzado incluído. Estes serán entregados no verán e no inverno.</p>
<p>Artigo 30º.-Recoñecementos médicos.</p>
<p>Todo o persoal someterase a unha revisión médica e xinecolóxica anual obrigatoria, que será por conta da empresa.</p>
<p>O resultado do dito recoñecemento será entregado a cada traballador.</p>
<p>Artigo 31º.-Saúde laboral.</p>
<p>Nomearase un comité de saúde laboral con tódalas demais normas contidas segundo a Lei 31/1995, de riscos laborais.</p>
<p>Artigo 32º.-Acción sindical.</p>
<p>Os delegados de persoal terán dereito a:</p>
<p>Seren informados pola dirección da empresa periodicamente, sobre a evolución xeral, situación da producción, programa de producción e evolución probable do emprego.</p>
<p>Anualmente coñece-lo balance, a conta de resultados e a memoria.</p>
<p>A empresa informará previamente sobre sancións por faltas graves e en especial en supostos de despedimento.</p>
<p>A empresa facilitaralles ós delegados de persoal o modelo ou modelos de contrato de traballo que habitualmente utilice, igualmente facilitaralles unha copia básica de tódolos contratos que se realicen.</p>
<p>Existirá un taboleiro de anuncios, que porá a empresa, para que os delegados de persoal poidan publicar, inserir, etc.</p>
<p>Os representantes dos traballadores deberán emitir informe previo e participar nas seguintes cuestións:</p>
<p>Os delegados de persoal non poderán ser discriminados na súa promoción económica ou profesional por causas ou en razón do desempeño da súa función.</p>
<p>Poderán exerce-la liberdade de expresión no interior da empresa nas materias propias da súa representación, podendo publicar ou distribuír, sen perturba-lo normal desenvolvemento do proceso productivo, aquelas publicacións de interese laboral ou social, e exercerá tales tarefas de acordo coa normativa legal vixente para o efecto.</p>
<p>Táboa salarial para o ano 1996</p>
<table><tbody><tr><td>Categoría</td><td>Salario
base</td><td>Plus
penosidade</td><td>Plus
transporte</td></tr>
<tr><td></td></tr>
</tbody></table>
<table><tbody><tr><td>Encargado/a xeral</td><td>97.600</td><td></td><td>6.000</td></tr>
<tr><td>Técnico/a gº medio</td><td>97.600</td><td></td><td>6.000</td></tr>
<tr><td>Xefe/a de equipo</td><td>82.000</td><td></td><td>6.000</td></tr>
<tr><td>Oficial administrativo/a</td><td>81.000</td><td></td><td>6.000</td></tr>
<tr><td>Auxiliar administrativo/a</td><td>70.000</td><td></td><td>6.000</td></tr>
<tr><td>Oficial 1ª lavandería</td><td>81.000</td><td>8.350</td><td>6.000</td></tr>
<tr><td>Oficial 2ª lavandería ou oficial 2ª conductor/a</td><td>75.000</td><td></td><td>6.000</td></tr>
<tr><td>Especialista oficial 3ª ou axudante lavandería e sereno</td><td>67.000</td><td></td><td>6.000</td></tr>
<tr><td>Peón, mozo reparto</td><td>65.000</td><td></td><td>6.000</td></tr>
</tbody></table>
<p>7255</p>

