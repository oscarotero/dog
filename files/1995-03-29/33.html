---
date: '1995-03-29'
id: C99A
page: 2
number: 62
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 17 de febreiro de 1995, do Servicio de Estructuras e
  Desenvolvemento Rural de Ourense, pola que se anuncia a publicación das bases
  definitivas da concentración parcelaria de Flariz (Monterrei-Ourense).
range: Resolución
url: 'https://www.xunta.gal/dog/Publicados/1995/19950329/AnuncioC99A_gl.html'
---
<p>Ponse en coñecemento dos interesados na concentración parcelaria da zona de Flariz (Monterrei-Ourense), declarada de utilidade pública e interese social a urxente execución da zona polo Decreto da Xunta de Galicia nº 184/1993, do 29 de xullo (Diario Oficial de Galicia nº 156 do 16 de agosto de 1993) que a xunta local da zona, na súa reunión do 17-2-1995, aprobou as bases definitivas da concentración, que estarán expostas ó público nos locais da Casa de Cultura de Flariz e nos locais de costume das parroquias afectadas,</p>
<p>durante o prazo de trinta días, contados desde o seguinte ó da última inserción deste aviso no Diario Oficial de Galicia e no Boletín Oficial da provincia, de conformidade co que determina o artigo 36 da Lei de concentración parcelaria para Galicia.</p>
<p>Os documentos que se poden examinar nos locais sinalados refírense á determinación do perímetro (colección de planos coas parcelas incluídas e excluídas e relación destas), á clasificación de terras e á fixación de coeficientes que servirán de base para face-las compensacións que sexan necesarias así como a determinación de propietarios e titulares de gravames e outras situacións xurídicas das que se declara formalmente a titularidade.</p>
<p>Contra estas bases poden os interesados interpoñe-lo recurso de alzada perante o conselleiro de Agri</p>
<p>cultura, Gandería e Montes, dentro do prazo dos trinta días sinalados, nesta Xefatura de Estructuras e Desenvolvemento Rural (Rúa Curros Enríquez, 1-6º, Ourense) ou nas oficinas centrais da consellería (Edificio Administrativo San Caetano, Santiago de Compostela), así como en calquera das dependencias a que se refire o artigo 66 da Lei de procedemento administrativo. Para este efecto deberán expresar no escrito no que se promova a reclamación un domicilio dentro do termo municipal de que se trate e, se é o caso, a persoa residente no mesmo a quen teñan que facerse as notificacións.</p>
<p>Ourense, 17 de febreiro de 1995.</p>
<p>Francisco Marín Muñoz</p>
<p>Xefe do Servicio de Estructuras e Desenvolvemento</p>
<p>Rural de Ourense</p>

