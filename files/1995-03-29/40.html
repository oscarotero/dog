---
date: '1995-03-29'
id: C9B6
page: 2
number: 62
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 23 de febreiro de 1995, da Delegación Provincial de Pontevedra,
  pola que se anuncia o prego de cargos que se formula no expediente número
  916/11-94 de desafiuzamento administrativo de vivendas de protección oficial.
range: Resolución
url: 'https://www.xunta.gal/dog/Publicados/1995/19950329/AnuncioC9B6_gl.html'
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro) notifícaselle a María Fernández Barros, con domicilio na rúa Gregorio Espiño, nº 47-3º B, da localidade de Vigo, da provincia de Pontevedra, o prego de cargos que se lle formula no expediente número 916/11-94, de desafiuzamento administrativo de vivendas de protección oficial, que, de acordo co establecido nos artigos do texto refundido de vivendas de protección oficial e 138 do seu regulamento, dará lugar ó desafiuzamento administrativo da vivenda situada no enderezo sinalado.</p>
<p>PREGO DE CARGOS:</p>
<p>«Non destina-la vivenda a domicilio habitual e permanente»; e requirímola para o pagamento dos recibos que debe por 771.261 ptas. a setembro de 1994, sen prexuízo dos posteriores vencementos que resulten sen pagar, e que se irán incorporando ó total da débeda.</p>
<p>Polo tanto, concédeselle o prazo de oito días hábiles, para que realice as alegacións que coide necesarias e propoña a práctica das probas que considere oportunas para o seu descargo. En caso contrario notificaráselle a resolución administrativa na que se acorde desafiuzamento e lanzamento da devandita vivenda.</p>
<p>En cumprimento do disposto no artigo 84 da Lei de réxime xurídico das administracións públicas e do procedemento administrativo común poderá comparecer ante esta delegación para facer efectivo o trámite de audiencia ó interesado, para os efectos de presenta-los documentos e xustificacións na defensa dos seus dereitos.</p>
<p>Pontevedra, 23 de febreiro de 1995.</p>
<p>Justo José González Ballesta</p>
<p>Delegado provincial de Pontevedra</p>

