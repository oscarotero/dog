---
date: '2015-07-06'
id: G2410-150615-0001
page: 28033
number: 125
agency: Xulgado do Social número 1 de Santiago de Compostela
section: V. Administración de xustiza.
title: EDICTO (345/2012).
range: Edicto
url: >-
  https://www.xunta.gal/dog/Publicados/2015/20150706/AnuncioG2410-150615-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 345/2012 deste xulgado do social, seguido por instancia de José Luis González Blanco contra Andor Acústica, S.L., Fogasa, sobre ordinario, se ditou a seguinte resolución cuxa decisión expresa:</p>
    <p>«Declárase a falta de competencia territorial deste xulgado para coñecer do presente procedemento ordinario número 345/2012, seguido por instancia de José Luis González Blanco contra Andor Acústica, S.L. e Fogasa; previndo a parte demandante que será competente para coñecer da demanda o Xulgado do Social de Toledo a que por quenda corresponda, ante o cal deberá presentar a demanda se ao seu dereito conviñer; e, en consecuencia, sen entrar a coñecer do fondo do asunto, desestímase a demanda que deu lugar á incoación do procedemento. </p>
    <p>Notifíqueselles ás partes e ao Ministerio Fiscal a presente resolución, facéndolles saber que fronte a ela cabe recurso de suplicación para ante a Sala do social do Tribunal Superior de Xustiza de Galicia, no prazo de cinco días contados desde o seguinte ao da súa notificación (artigo 191.1, 191.3.e) da LRXS).</p>
    <p>A anterior resolución entregaráselle ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que lle sirva de notificación en legal forma a Andor Acústica, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 15 de xuño de 2015</p>
    <footer><p>A secretaria xudicial</p></footer>

