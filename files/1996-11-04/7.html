---
date: '1996-11-04'
id: B16A
page: 9761
number: 215
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 23 de agosto de 1996, da Delegación Provincial de Pontevedra,
  pola que se dispón o rexistro, depósito e publicación no Diario Oficial de
  Galicia do convenio colectivo da empresa Club de Campo de Vigo.
range: Resolución
url: 'https://www.xunta.gal/dog/Publicados/1996/19961104/AnuncioB16A_gl.html'
---
<p>Visto o expediente do convenio colectivo para a empresa Club de Campo de Vigo, que tivo entrada nesta delegación provincial o día 21-8-1996, subscrito en representación da parte económica por unha representación da empresa, e da parte social, polos delegados de persoal con data 2-5-1996. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación de Pontevedra,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 23 de agosto de 1996.</p>
<p>Ramón Hermo Rey</p>
<p>Delegado provincial en funcións de Pontevedra</p>
<p>Convenio colectivo da empresa Club de Campo de Vigo</p>
<p>Artigo 1º.-Ámbito.</p>
<p>O presente convenio será de aplicación no centro de traballo da empresa Club de Campo de Vigo, existente no momento da súa sinatura e, por extensión, a calquera lugar onde o persoal do cadro de persoal do dito centro puidese presta-los seus servicios a este.</p>
<p>Artigo 2º.- Vixencia.</p>
<p>O presente convenio terá unha vixencia de dous anos, entrando en vigor a partir do 1º de xaneiro</p>
<p>de 1996 e rematando o 31 de decembro de 1997. Calquera que sexa a data da súa sinatura ou publicación no BOP, os efectos económicos retrotraeranse ó 1º de xaneiro.</p>
<p>Artigo 3º.-Retribucións salariais.</p>
<p>As retribucións salariais serán as que figuran na táboa anexa.</p>
<p>Para o ano 1997, establecerase un incremento igual ó do IPC do ano 1996 máis 0,5 puntos.</p>
<p>Artigo 4º.-Antigüidades.</p>
<p>Os aumentos por antigüidade serán calculados por trienios desde o ingreso na empresa do traballador. Aboaranse a razón de:</p>
<p>1º trienio: 8%</p>
<p>2º trienio: 16%</p>
<p>3º trienio: 20%</p>
<p>4º trienio: 23%</p>
<p>5º trienio: 25%</p>
<p>6º trienio: 35%</p>
<p>7º trienio: 40%</p>
<p>8º trienio: 50%</p>
<p>A partir dos vintecinco anos de antigüidade, o 60%.</p>
<p>Artigo 5º.-Pagas extraordinarias.</p>
<p>Todo o persoal percibirá 4 pagas extraordinarias, que serán aboadas nas seguintes datas: 10 de marzo, 15 de xullo, 10 de outubro e 21 de decembro.</p>
<p>O importe das pagas extraordinarias será de trinta días (30) de salario real base máis antigüidade. En ningunha delas se computará a prima de asistencia nin o plus de transporte.</p>
<p>Artigo 6º.-Plus de transporte.</p>
<p>Por este concepto cobrarase a cantidade de 460 ptas. por día de traballo efectivo.</p>
<p>Artigo 7º.-Plus de asistencia.</p>
<p>Por este concepto cobrarase a cantidade de 245 ptas. por día de traballo efectivo.</p>
<p>Artigo 8º.-Xornada.</p>
<p>A xornada semanal será de 40 horas de traballo efectivo, é dicir, 1.800 horas ó ano.</p>
<p>Artigo 9º.-Vacacións.</p>
<p>Tódolos traballadores que se regulen por este convenio terán dereito a trinta días (30) naturais de vacacións ininterrompidas. Non obstante, no presente ano 1996, desfrutarán 5 días máis, a cambio de non desfrutalas nos meses de xuño, xullo e agosto e desde o período abranguido entre o 20 de decembro de 1996 e o 10 de xaneiro de 1997 (ambos inclusive). Nestes cinco (5) días extraordinarios non se descontarán os pluses de asistencia nin de transporte. As vacacións serán rotativas.</p>
<p>Artigo 10º.-Descanso.</p>
<p>O club permanecerá pechado o día un de xaneiro de 1997, despois de remata-la festa de fin de ano.</p>
<p>Artigo 11º.-Licencias.</p>
<p>O persoal terá dereito a que se lle conceda permiso con percepción dos salarios correspondentes nos seguintes casos e polo tempo que se expresa:</p>
<p>a) Por matrimonio: 20 días naturais.</p>
<p>b) Por nacemento dun fillo: 3 días naturais.</p>
<p>c) Por enfermidade grave ou falecemento de parentes de primeiro e segundo grao de consanguinidade e afinidade: 3 días naturais.</p>
<p>d) Por traslado de domicilio habitual: 1 día natural.</p>
<p>Calquera traballador que teña que trasladarse fóra da provincia por calquera dos motivos anteriormente citados, terá dereito a dous días máis.</p>
<p>Artigo 12º.-Enfermidade.</p>
<p>En caso de accidente de traballo con baixa de internamento, completarase a prestación da Seguridade Social ata o 100% do salario base.</p>
<p>Artigo 13º.-Horas extraordinarias.</p>
<p>Para o presente ano 1996, as horas extraordinarias que se realicen serán devengadas de acordo co establecido no artigo 35 do Estatuto dos traballadores e demais disposicións xerais.</p>
<p>Artigo 14º.-Revisión médica.</p>
<p>Realizáraselle por conta da empresa unha revisión médica anual a todo o persoal. Esta revisión farase preferentemente en novembro.</p>
<p>Artigo 15º.-Roupa de traballo.</p>
<p>A todo o persoal afectado por este convenio que necesite para o seu traballo uniforme ou roupa adecuada, a empresa proporcionaralle muda de acordo coas súas necesidades. A revisión de vestiario farase preferiblemente en primavera.</p>
<p>Artigo 16º.-Dereito sindical.</p>
<p>O representante dos traballadores deberá ser informado dos plans da empresa por parte do xerente desta.</p>
<p>Artigo 17º.-Lexislación subsidiaria.</p>
<p>En todo o non expresamente considerado neste convenio, haberá que aterse ó que dispoñan as normas de vixente aplicación.</p>
<p>Artigo 18º.-Comisión paritaria.</p>
<p>Constitúese unha comisión paritaria como órgano de interpretación e vixilancia do cumprimento do convenio e comporase dun presidente, un secretario e un vocal de cada unha das partes, social e económica.</p>
<p>Serán presidentes e secretarios os actuais titulares da negociación do convenio e, no seu defecto, os</p>
<p>designados pola comisión. Ámbalas partes acordan someter a esta comisión cantas dúbidas, discrepancias ou conflictos puidesen derivarse como consecuencia da aplicación, desenvolvemento ou aplicación do convenio, para que esta emita o seu informe como trámite previo, antes de acudir á xurisdicción correspondente.</p>
<p>Artigo 19º.-Comedores.</p>
<p>Tódolos traballadores incluídos en cadro de persoal terán dereito a manutención sempre que o requiran as necesidades do servicio.</p>
<p>Considéranse necesidades do servicio:</p>
<p>a) Cando o traballador teña menos dunha hora de descanso entre xornada e xornada de traballo.</p>
<p>b) Cando a xornada sexa continua non se descontarán nin o tempo nin haberes por manutención.</p>
<p>c) As que non estean incluídas nestes apartados poderán comer na empresa, pagando unha cantidade que fixará a xerencia ó respecto.</p>
<p>Artigo 20º</p>
<p>Este convenio negociárono:</p>
<p>Pola parte económica:</p>
<p>Ramón González-Babé Ozores (presidente).</p>
<p>Juan Manuel Cividanes Barreras (tesoureiro).</p>
<p>José Laureano Iglesias Caride (xerente).</p>
<p>Pola parte social:</p>
<p>Hipólito Rodríguez Viéitez (delegado).</p>
<p>Manuel Fernández Alfaya (cociña).</p>
<p>Estes dous últimos traballadores foron elixidos polo resto do persoal en asemblea para a súa representación.</p>
<p>ANEXO</p>
<p>Táboa salarial do convenio colectivo da empresa Club de Campo de Vigo. Ano 1996</p>
<table><tbody><tr><td>Categorías</td><td>Salario bruto</td><td>Grat. Vol. Absor.</td></tr>
<tr><td></td></tr>
</tbody></table>
<table><tbody><tr><td>Persoal administrativo</td></tr>
<tr><td>Xerente</td><td>246.700</td></tr>
<tr><td>Oficial 1ª</td><td>115.619</td><td>13.515</td></tr>
<tr><td>Oficial 2ª</td><td>95.931</td></tr>
<tr><td>Auxiliar administrativo</td><td>74.037</td></tr>
<tr><td>Aspirante Advo. (17 anos)</td><td>47.266</td></tr>
<tr><td>Aspirante advo. (16 anos)</td><td>29.413</td></tr>
<tr><td>Persoal subalterno</td></tr>
<tr><td>Consexe</td><td>88.146</td><td>11.534</td></tr>
<tr><td>Axudante de conserxe</td><td>86.999</td></tr>
<tr><td>Porteiro</td><td>73.492</td></tr>
<tr><td>Mozo de recados de 17 anos</td><td>50.630</td></tr>
<tr><td>Mozo de recados de 16 anos</td><td>29.413</td></tr>
<tr><td>Cuidador de pistas</td><td>86.999</td></tr>
<tr><td>Persoal obreiro</td></tr>
<tr><td>Xardineiro</td><td>93.603</td></tr>
<tr><td>Vixilante nocturno</td><td>86.999</td></tr>
<tr><td>Especialista</td><td>86.999</td></tr>
<tr><td>Peón</td><td>79.626</td></tr>
<tr><td>Encargado de limpeza</td><td>82.094</td><td>36.585</td></tr>
</tbody></table>
<table><tbody><tr><td>Categorías</td><td>Salario bruto</td><td>Grat. Vol. Absor.</td></tr>
<tr><td></td></tr>
</tbody></table>
<table><tbody><tr><td>Limpador</td><td>82.094</td></tr>
<tr><td>Persoal bar-restaurante</td></tr>
<tr><td>Encargado</td><td>173.281</td><td>19.665</td></tr>
<tr><td>Subencargado</td><td>124.288</td><td>19.665</td></tr>
<tr><td>Camareiro</td><td>86.999</td></tr>
<tr><td>Axudante de camareiro</td><td>73.491</td></tr>
<tr><td>Aprendiz camareiro 17 anos</td><td>47.265</td></tr>
<tr><td>Aprendiz camareiro 16 anos</td><td>29.413</td></tr>
<tr><td>Xefe de cociña</td><td>136.636</td></tr>
<tr><td>Cociñeiro</td><td>105.263</td></tr>
<tr><td>Axudante de cociña</td><td>82.094</td></tr>
<tr><td>Pinche cociña</td><td>82.094</td></tr>
<tr><td>Pinche cociña (17 anos)</td><td>47.361</td></tr>
<tr><td>Pinche cociña (16 anos)</td><td>29.397</td></tr>
</tbody></table>
<p>7793</p>

