---
date: '2020-08-25'
id: L251-190820-0001
page: 33720
number: 171
agency: Concello de Sanxenxo
section: VI. Anuncios. b) Administración local.
title: >-
  ANUNCIO do extracto da convocatoria e das bases para a cobertura, mediante
  oposición libre, dunha praza de técnico de xestión tributaria e recadatoria
  deste concello (OEP 2020).
range: Anuncio
url: >-
  https://www.xunta.gal/dog/Publicados/2020/20200825/AnuncioL251-190820-0001_gl.html
---
<p>No Boletín Oficial da provincia de Pontevedra (BOP) número 156, do 14 de agosto de 2020, correspondente á oferta de emprego para o ano 2020, publicouse a convocatoria e as bases que rexen a cobertura da seguinte praza vacante:</p>
    <p>Denominación: técnica/o de xestión tributaria e recadatoria, de escala administración especial, subescala técnica, clase media. Sistema de provisión: oposición, grupo A, subgrupo A2.</p>
    <p>Solicitudes: presentaranse no Rexistro Xeral do Concello de Sanxenxo de luns a venres, das 9.00 ás 14.00 horas, ou a través da sede electrónica (https://sede.sanxenxo.es), ou ben de calquera das formas previstas no artigo 16.4 da Lei 39/2015, do 1 de outubro, do procedemento administrativo común das administracións públicas. </p>
    <p>Prazo de presentación: vinte (20) días naturais contados a partir do día seguinte á publicación deste anuncio no Boletín Oficial del Estado (BOE).</p>
    <p>Os sucesivos anuncios realizaranse no Boletín Oficial da provincia de Pontevedra, na sede electrónica (https://sede.sanxenxo.es) e no taboleiro de anuncios do Concello de Sanxenxo. Unha vez iniciados os exercicios, os resultados faranse públicos na sede electrónica e no taboleiro de anuncios.</p>
    <p>Sanxenxo, 14 de agosto de 2020</p>
    <footer><p>Telmo Martín González<br>Alcalde presidente</p></footer>

