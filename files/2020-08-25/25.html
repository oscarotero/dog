---
date: '2020-08-25'
id: G0424-040820-0004
page: 33659
number: 171
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 3 de agosto de 2020, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Ordes (expediente-e
  IN407A 2020/85-1).
range: Resolución
url: >-
  https://www.xunta.gal/dog/Publicados/2020/20200825/AnuncioG0424-040820-0004_gl.html
---
<p>Expediente-e: IN407A2020/85-1.</p>
    <p>Promotora: UFD Distribución Electricidad, S.A.</p>
    <p>Denominación da instalación: ampliación de potencia do CTI RBT no lugar do Outeiro, núm. 2.</p>
    <p>Concello: Ordes.</p>
    <p>Feitos: </p>
    <p>1. O 5 de mayo do 2020, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica.</p>
    <p>2. O proxecto non se someteu ao trámite de información pública, segundo o artigo 38 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, Servizo Provincial da Axencia Galega de Infraestruturas-Xefatura Territorial da Consellería de Infraestruturas e Mobilidade da Coruña, Servizo de Xestión Cultural-Xefatura Territorial da Consellería de Cultura e Turismo da Coruña e Concello de Ordes. A empresa promotora manifestou a súa conformidade coas condicións establecidas pola AXI e o Concello. A día de hoxe non consta no expediente resposta do organismo afectado, isto é, Xestión Cultural, á solicitude nin á reiteración do condicionado solicitado.</p>
    <p>4. Os servizos técnicos da xefatura territorial emitiron informe favorable sobre a dita solicitude.</p>
    <p>Consideracións legais e técnicas:</p>
    <p>1. Lei 24/2013, do 26 de decembro, do sector eléctrico.</p>
    <p>2. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguranza en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. Real decreto 337/2014, do 9 de maio, polo que se aproban o Regulamento sobre condicións técnicas e garantías de seguranza en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>7. As características técnicas da instalación son as que a seguir se describen:</p>
    <p>– Substitución dun transformador de 50 kV por un centro de transformación de 100 kVA (100/24/20) intemperie, relación de transformación 20.000/400 e con aceite mineral como illante.</p>
    <p>– Novo treito de liña de baixa tensión soterrada con condutor de tipo XZ1-0,6/1 kV 4 (1×240 Al) que terá o seu inicio no paso de aéreo-soterrado proxectado no apoio existente de tipo HV-250-11 e rematará no punto de acceso á rede proxectado na calzada. Para facer a acometida proxéctase un treito de liña de baixa tensión soterrada con condutor de tipo XZ1-0,6/1 kV 4×(1×50 Al) desde o punto de acceso á rede proxectado ata a conexión coa CPM do solicitante, que se instalará no límite da propiedade coa vía pública. A lonxitude total da liña de baixa tensión soterrada proxectada é de 620 m. Os condutores van canalizados en gabia de dimensións de entre 0,20 e 0,40 m de largo por 1,00 m de profundidade, aloxados no interior dunha tubaxe de polipropileno de 160 mm de diámetro e instalarase outra tubaxe das mesmas características que a anterior a modo de reserva, sendo a lonxitude total da canalización proxectada de 613 m.</p>
    <p>8. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberase achegar ante esta xefatura territorial unha solicitude coa cal se xuntará a seguinte documentación:</p>
    <p>– As declaracións de conformidade relativas ao material ou equipamento, e as certificacións ou homologacións, se procede.</p>
    <p>– Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso consideren pertinente.</p>
    <p>Mediante este documento notifícase á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 3 de agosto de 2020</p>
    <footer><p>Isidoro Martínez Arca<br>Xefe territorial da Coruña</p></footer>

