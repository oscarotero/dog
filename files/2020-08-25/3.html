---
date: '2020-08-25'
id: G0244-200820-0001
page: 33620
number: 171
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 19 de agosto de 2020, da Secretaría Xeral da Igualdade, pola que
  se amplía a dotación orzamentaria da Resolución do 20 de novembro de 2019 pola
  que se regulan as bases para a concesión das axudas establecidas no artigo 27
  da Lei orgánica 1/2004, do 28 de decembro, de medidas de protección integral
  contra a violencia de xénero, e no artigo 43 da Lei 11/2007, do 27 de xullo,
  galega para a prevención e o tratamento integral da violencia de xénero, e se
  procede á súa convocatoria para o ano 2020.
range: Resolución
url: >-
  https://www.xunta.gal/dog/Publicados/2020/20200825/AnuncioG0244-200820-0001_gl.html
---
<p>No Diario Oficial de Galicia do 2 de xaneiro de 2020 publicouse a Resolución do 20 de novembro de 2019, da Secretaría Xeral da Igualdade, pola que se regulan as bases para a concesión das axudas establecidas no artigo 27 da Lei orgánica 1/2004, do 28 de decembro, de medidas de protección integral contra a violencia de xénero, e no artigo 43 da Lei 11/2007, do 27 de xullo, galega para a prevención e o tratamento integral da violencia de xénero, e se procede á súa convocatoria para o ano 2020.</p>
    <p>No artigo 4 da dita resolución establécese que para a concesión destas axudas se destina crédito polo importe e nas aplicacións seguintes:</p>
    <p>– Axuda establecida no artigo 27 da Lei orgánica 1/2004, do 28 de decembro, de medidas de protección integral contra a violencia de xénero: 600.000 euros na aplicación orzamentaria 05.11.313D.480.0, código de proxecto 2015 00180. </p>
    <p>– Indemnización establecida no artigo 43 da Lei 11/2007, do 27 de xullo, galega para a prevención e o tratamento integral da violencia de xénero: 55.000 euros na aplicación orzamentaria 05.11.313D.480.1, código de proxecto 2015 00150.</p>
    <p>Este crédito, segundo o establecido no dito artigo, poderá ser ampliado cando o aumento veña derivado da súa previsión legal ou dalgún dos supostos previstos no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia. </p>
    <p>A través da Resolución do 21 de abril de 2020, da Secretaría Xeral da Igualdade (DOG núm. 78, do 23 de abril), ampliouse a dotación orzamentaria asignada para a concesión das axudas establecidas no artigo 27 da Lei orgánica 1/2004, do 28 de decembro, de medidas de protección integral contra a violencia de xénero, na contía de 600.000 euros.</p>
    <p>Na data actual, dado o volume de solicitudes presentadas da axuda establecida no artigo 27 da Lei orgánica 1/2004, do 28 de decembro, de medidas de protección integral contra a violencia de xénero, e que non poden ser atendidas co crédito inicialmente asignado, así como as necesidades das posibles beneficiarias, cómpre incrementar a dotación orzamentaria destinada a esta axuda.</p>
    <p>Por todo o exposto e no uso das facultades que teño atribuídas, </p>
    <h2>DISPOÑO:</h2>
    <p>Artigo único</p>
    <p>Primeiro. Amplíase a dotación orzamentaria asignada para a concesión da axuda establecida no artigo 27 da Lei orgánica 1/2004, do 28 de decembro, de medidas de protección integral contra a violencia de xénero, na contía de 600.000 euros, con cargo á aplicación orzamentaria 05.11.313D.480.0, código de proxecto 2015 00180.</p>
    <p>Segundo. Esta ampliación non afecta o prazo establecido na referida resolución para a presentación de solicitudes.</p>
    <p>Disposición derradeira</p>
    <p>Esta resolución entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 19 de agosto de 2020</p>
    <footer><p>A secretaria xeral da Igualdade<br>P.D. (Resolución do 8.6.2020; DOG número 111, do 9 de xuño)<br>Natalia Prieto Viso<br>Directora xeral de Avaliación e Reforma Administrativa</p></footer>

