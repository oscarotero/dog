---
date: '2008-06-18'
page: 11
number: 117
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Orde do  28 de maio de 2008 pola que se fixan os prezos de venda ao público de
  diversas publicacións da Vicepresidencia da Igualdade e do Benestar.
range: Orde
---
<p>En virtude do Decreto 211/2005, do 3 de agosto, estableceuse a estrutura orgánica da Xunta de Galicia. Así mesmo, a través do Decreto 232/2005, do 11 de agosto, modificado polo 454/2005, do 1 de setembro, e polo 212/2007, do 8 de novembro, fixouse a estrutura orgánica dos seus departamentos. No seu artigo 1, establece a estrutura básica da Vicepresidencia da Igualdade e do Benestar, que asume o exercicio das competencias de igualdade e xénero e as políticas autonómicas de benestar, incluíndo as de xuventude, solidariedade, voluntariado, benestar social, exclusión social, servizos comunitarios, entre outras, como así o establece o Decreto 517/2005, do 6 de outubro, da súa estrutura orgánica, e, polo tanto, sobre as materias que constitúen o contido das publicacións relacionadas nesta orde.</p>
<p>A Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, no seu artigo 51, sinala a obriga de que os prezos privados sexan publicados no Diario Oficial de Galicia.</p>
<p>Para cumprir este mandado e despois de emitido o preceptivo informe favorable da Consellería de Economía e Facenda, esta Vicepresidencia</p>
<p>DISPÓN:</p>
<p>Artigo único.</p>
<p>1. Quedan aprobados os prezos de venda ao público das publicacións que se relacionan no anexo.</p>
<p>2. Estes prezos entenderanse con IVE incluído.</p>
<p>Disposición derradeira</p>
<p>Única.-Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 28 de maio de 2008.</p>
<p>Anxo Manuel Quintana González</p>
<p>Vicepresidente da Igualdade e do Benestar</p>
<p>ANEXO</p>
<p>-Gzcrea 2006. Certame galego de creadores novos. Relato: 10 .</p>
<p>-Premios Gzcrea de Poesía 2007: 5,20 .</p>
<p>-Premios Gzcrea de Relato 2007: 5,40 .</p>
<p>-Isto é un poema e hai xente detrás: 17 .</p>
<p>-Manual do misántropo: 13 .</p>
<p>-O asegurador de ovnis e catro contos máis: 3 .</p>
<p>-Outono fotográfico 2007: 18 .</p>
<p>-Interactuando no tempo libre 2006: 12 .</p>
<p>-Coeducación afectivo-emocional e sexual: fundamentos para un modelo de intervención en educación infantil e primaria: 9 .</p>

