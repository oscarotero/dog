---
date: '2014-03-31'
id: G1992-110314-0001
page: 14099
number: 62
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Terceira)
section: V. Administración de xustiza.
title: AUTO (7414/2011).
range: Edicto
url: >-
  https://www.xunta.gal/dog/Publicados/2014/20140331/AnuncioG1992-110314-0001_gl.html
---
<p>Auto: 63/2014.</p>
    <p>Procedemento: procedemento ordinario 7414/2011 J.A.</p>
    <p>Sobre: responsabilidade patrimonial da Administración.</p>
    <p>De: Seponsur, S.L.</p>
    <p>Letrado: Jesús Antonio Fernández Suárez.</p>
    <p>Procuradora: Elena Miranda Osset.</p>
    <p>Contra: Ministerio do Interior.</p>
    <p>Letrado: avogado do Estado.</p>
    <p>Presidente: Ignacio Aranguren Pérez.</p>
    <p>Maxistrados:</p>
    <p>Julio Cibeira Yebra-Pimentel.</p>
    <p>Juan Bautista Quintas Rodríguez.</p>
    <p>Francisco Javier Cambón García.</p>
    <p>Blanca María Fernández Conde.</p>
    <p>A Coruña, dez de marzo de dous mil catorce.</p>
    <p>Antecedentes de feito.</p>
    <p>Único. Por resolución de data 21.1.2014 requiriuse o recorrente por medio do DOG por nove días para que emendase o defecto apreciado, falta de postulación, baixo apercibimento de que, en caso de non o facer, se procedería sen máis a arquivar as actuacións. O recorrente deixou transcorrer o prazo concedido sen emendar o defecto apreciado.</p>
    <p>Fundamentos de dereito.</p>
    <p>Único. Establécese no artigo 23 da Lei da xurisdición contencioso-administrativa que ante os órganos colexiados desta xurisdición será precisa a postulación integrada pola representación por medio de procurador e pola dirección dun avogado colexiado en todo tipo de reclamacións que non correspondan ao ámbito da materia estatutaria de funcionarios e, cando deste obxecto se trate, non constitúa o recurso unha resolución que leve aparellada a separación do servizo.</p>
    <p>No presente caso o obxecto é unha reclamación patrimonial, o que inclúe esta dentro dos supostos en que é necesaria a postulación antes mencionada.</p>
    <p>Apreciada a carencia procesual citada, de conformidade co establecido no artigo 45.3 da Lei da xurisdición contencioso-administrativa, requiriuse formalmente ao recorrente para que emendase o defecto apreciado, sen que o fixese a pesar de transcorrer o prazo legal de dez días, polo que procede o arquivamento das actuacións e levar nota ao libro rexistro.</p>
    <p>Neste sentido, establece o artigo 128.1 que os prazos son improrrogables e que se terá por caducado o dereito e por perdido o trámite que tivese deixado de utilizarse. Non obstante, admitirase o escrito que proceda e producirá os seus efectos legais se se presentar dentro do día en que se notifique a resolución, salvo cando se trate de prazos para preparar ou interpor recursos.</p>
    <p>Vistos os preceptos legais citados e demais de xeral e pertinente aplicación a este suposto,</p>
    <p>Parte dispositiva.</p>
    <p>Declárase o arquivamento do presente procedemento ao non se ter comparecido o recorrente malia que este foi emprazado polo DOG e unha vez firme a presente resolución procédase ao arquivamento das actuacións no mazo que lle corresponda, logo das oportunas anotacións nos libros de rexistro desta sección. Non obstante, admitirase o escrito que proceda e producirá os seus efectos legais se se presentar dentro do día en que se notifique a resolución, salvo cando se trate de prazos para preparar ou interpor recursos.</p>
    <p>– Notifíquese a presente resolución polo DOG.</p>
    <p>– Unir certificación literal ao recurso e o orixinal ao libro rexistro correspondente.</p>
    <p>Modo de impugnación.</p>
    <p>Recurso de reposición no prazo de cinco días desde a notificación, que deberá ser interposto ante este mesmo órgano xudicial. Para a interposición do dito recurso de reposición deberá constituírse un depósito de 25 euros na conta de depósitos e consignacións deste órgano xudicial, aberta en Banesto, conta número 1578-0000-85-7414-11, e deberase consignar no campo concepto «recurso» seguida do código «-- Contencioso-reposición» e indicando nos seguintes díxitos número e ano de procedemento.</p>
    <p>Así o acordan, mandan e asinan os señores anotados na marxe ante min, o/a secretario/a xudicial, que dou fe.</p>

