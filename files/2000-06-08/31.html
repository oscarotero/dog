---
date: '2000-06-08'
id: B6D2
page: 8855
number: 111
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de maio de 2000, da Delegación Provincial da Coruña, pola que
  se autoriza e se aproba o proxecto de execución da instalación eléctrica que
  se cita. (Expediente IN407A 97/111-1).
range: Resolución
url: 'https://www.xunta.gal/dog/Publicados/2000/20000608/AnuncioB6D2_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita.</p>
<p>Solicitante: Unión Fenosa Distribución, S.A.</p>
<p>Domicilio social: Avda. de Arteixo, 171, 15000 A Coruña.</p>
<p>Denominación: liña de media tensión subterránea a 20 kV, C.T. 400 kVA.</p>
<p>Situación: Santiago de Compostela.</p>
<p>Descricións técnicas: liña eléctrica subterránea de media tensión, a 20 kV, baixo tubo e con conductor R.H.V. 12/20 kV de 3(1x240) mm Al, de 15 m con orixe en liña Pitelos-Pondal (expediente 32014) e final no centro de transformación que se instalará en r/ Curros Enríquez. Centro de transformación, en soto edificio Viviendas, de 400 kVA e tensións de 20/0,380-0,220 kV. Concello de Santiago de Compostela.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que estime pertinente o seu dereito.</p>
<p>A Coruña, 10 de maio de 2000.</p>
<p>Jesús Espada Martínez</p>
<p>Delegado provincial da Coruña</p>

