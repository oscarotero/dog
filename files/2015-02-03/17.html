---
date: '2015-02-03'
id: CA04-140115-0010
page: 4905
number: 22
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 13 de xaneiro de 2015, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Becerreá (expediente IN407A 2014/49-2,
  8185 AT).
range: Resolución
url: >-
  https://www.xunta.gal/dog/Publicados/2015/20150203/AnuncioCA04-140115-0010_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A. </p>
    <p>Domicilio social: A Batundeira, 2, Velle, Ourense. </p>
    <p>Denominación: recuamento LMTA e CTI Ferreirós de Valboa.</p>
    <p>Situación: concello de Becerreá.</p>
    <p>Características técnicas: </p>
    <p>1. Liña de media tensión aérea a 20 kV ao centro de transformación Ferreirós de Valboa, con orixe nun apoio existente D60-14, pertencente á LMTA existente procedente da saída TTL816 (Becerreá 2) e final nun apoio proxectado no cal se instala o novo CTI, cunha lonxitude de 215 metros en condutor LA-56.</p>
    <p>2. Centro de transformación intemperie de Ferreirós de Valboa, cunha potencia de 50 kVA e unha relación de transformación de 20.000/400-230 V.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve: </p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía e Industria no prazo dun mes, a partir do día seguinte ao da notificación ou publicación desta resolución; tamén poderá interpor calquera outro recurso que xulgue pertinente ao seu dereito.</p>
    <p>Lugo, 13 de xaneiro de 2015</p>
    <footer><p>Pilar Fernández López<br>Xefa territorial de Lugo</p></footer>

