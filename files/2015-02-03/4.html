---
date: '2015-02-03'
id: G2164-130115-0021
page: 4878
number: 22
agency: Xulgado de Primeira Instancia número 5 de Pontevedra
section: V. Administración de xustiza.
title: EDICTO (443/2014).
range: Edicto
url: >-
  https://www.xunta.gal/dog/Publicados/2015/20150203/AnuncioG2164-130115-0021_gl.html
---
<p>Divorcio contencioso 443/2014</p>
    <p>Procedemento de orixe: separación contenciosa 144/1977</p>
    <p>Sobre: divorcio contencioso</p>
    <p>Demandante: Ramón Diego González Martínez</p>
    <p>Procurador: Francisco Javier Almón Cerdeira</p>
    <p>Avogado: Luis González Daponte</p>
    <p>Demandado: Cilene Carneiro Alves</p>
    <p>No procedemento de referencia ditouse a Sentenza de data 12 de decembro de 2014 cuxa decisión é do teor literal seguinte:</p>
    <p>«Decisión:</p>
    <p>Admito a demanda presentada polo procurador Francisco Javier Almón Cerdeira, en nome e representación de Ramón Diego González Martínez, contra Cilene Carneiro Alves, en rebeldía procesual, e en consecuencia declaro a disolución por divorcio do matrimonio contraído entre os litigantes o día 15 de maio de 1996, matrimonio que foi inscrito no tomo 01392, páxina 107, da Sección Segunda do Rexistro Civil (Consulado Español en Salvador de Bahía), e debidamente inscrito no Rexistro Central, con todos os efectos legais que a dita declaración comporta. Enténdense revogados definitivamente os poderes e consentimentos que os cónxuxes se tivesen outorgado. Os cónxuxes poderán vivir separados e cesa a presunción de convivencia conxugal, e mantéñense as medidas definitivas acordadas pola Sentenza de data 11 de decembro de 1997, ditada polo Xulgado de Primeira Instancia número 4 de Pontevedra en procedemento de separación 144/1997, naqueles aspectos que non se entendan extinguidas.</p>
    <p>Todo iso sen facer expresa imposición das custas.</p>
    <p>Unha vez firme esta resolución, comuníquese de oficio ao Rexistro Central.</p>
    <p>Notifíqueselles esta resolución en forma legal ás partes, ás cales se lles advirte que contra esta cabe recurso de apelación para ante a Audiencia Provincial de Pontevedra, que deberá interporse dentro dos vinte días seguintes á súa notificación ante este xulgado e que se tramitará polas regras establecidas na Lei de axuizamento civil.</p>
    <p>Así, por esta a miña sentenza, definitivamente xulgando en primeira instancia, pronúncioo, mándoo e asínoo».</p>
    <p>Publicación. A anterior resolución foi lida e publicada pola xuíza que a autoriza, en audiencia pública, lugar e data nesta indicados. Dou fe.</p>
    <p>E como consecuencia do ignorado paradoiro de Cilene Carneiro Alves, expídese o presente edicto para que sirva de cédula de notificación.</p>
    <p>Pontevedra, 15 de decembro de 2014</p>
    <footer><p>O/a secretario/a xudicial</p></footer>

