---
date: '2001-03-30'
id: 1620E
page: 4
number: 64
agency: CONCELLO DE VIGO
section: VI. ANUNCIOS
title: >-
  Anuncio de convocatoria e bases para cubrir, polo sistema de libre
  designación, o posto de xefe da unidade técnica de medio ambiente do Concello
  de Vigo.
range: Anuncio
url: 'https://www.xunta.gal/dog/Publicados/2001/20010330/Anuncio1620E_gl.html'
---
<p>A Comisión de Goberno municipal, en sesión do día 11 de decembro de 2000, adoptou o seguinte acordo:</p>
<p>Primeiro.-Aproba-la convocatoria para cubrir, polo sistema de libre designación, o posto de traballo vacante que se indica no anexo I desta resolución.</p>
<p>Segundo.-Poderán concorrer a ela os/as funcionarios/as de carreira das distintas administracións públicas encadrados tanto no ámbito de aplicación da Lei 30/1984, de medidas para a reforma da función pública, como no ámbito de aplicación da Lei autonómica 4/1988 da función pública de Galicia, sempre que reúnan as condicións que para este posto se sinalan no anexo I.</p>
<p>Terceiro.-As solicitudes para participar nesta convocatoria presentaránse no rexistro xeral do Concello de Vigo ou nas oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días hábiles contados a partir do seguinte ó da publicación desta resolución no BOE, segundo modelo que se inclúe no anexo II.</p>
<p>Cuarto.-Os/as aspirantes deberán ahegar á petición un currículum vitae e xustificar, mediante certificación ou copia compulsada, os méritos que alegan.</p>
<p>Quinto.-No caso de que resulten seleccionados/as para ocupa-lo postos de traballo funcionarios/as con destino noutra Administración pública, requirirase o informe favorable do departamento onde presten servicio, considerándose neste sentido de non emitirse no prazo de 15 días, segundo o disposto no artigo 67 do R.D. 364/1995, do 10 de marzo.</p>
<p>Sexto.-A resolución desta convocatoria farase pública no BOE e poderá declararse deserta de considerarse oportuno.</p>
<p>Sétimo.-O prazo de toma de posesión será de tres días hábiles, se o destino anterior radica na mesma localidade do novo destino, e dun mes se radica en localidade distinta ou comporta o reingreso ó servicio activo do/a funcionario/a. Este prazo empezarase a contar a partir do día seguinte ó do cesamento, que deberá producirse dentro dos cinco días hábiles seguintes ó da publicación da resolución no BOE.</p>
<p>Se a resolución comporta o reingreso ó servicio activo do funcionario/a, o prazo de toma de posesión comezará a contar desde o día seguinte ó da publicación da resolución.</p>
<p>Oitavo.-Contra esta resolución, que pon fin á vía administrativa, os interesados poderán interpoñer potestativamente recurso de reposición perante o alcalde-presidente do Concello de Vigo, no prazo dun mes contado desde o día seguinte ó da súa publicación, de conformidade co establecido na Lei 30/1992, do 26 de novembro, na sua nova redacción dada pola Lei 4/1999, do 13 de xaneiro, ou poderán interpoñer directamente recurso contencioso-administrativo no prazo de dous meses, contados a partir da mesma data, segundo o establecido na Lei 29/1998, do 13 de xullo, reguladora da xurisdiccción contencioso-administrativa.</p>
<p>Vigo, 5 de febreiro de 2001.</p>
<p>Lois Pérez Castrillo</p>
<p>Alcalde</p>
<p>ANEXO I</p>
<p>Características do posto.</p>
<p>Denominación: xefe da unidade técnica de medio ambiente.</p>
<p>Escala: Administración especial.</p>
<p>Subescala: servicios especiais.</p>
<p>Grupo de titulación: A.</p>
<p>Tipo de posto: singularizado.</p>
<p>Nivel complemento de destino: 26.</p>
<p>Complemento específico: 2.175.530 pesetas anuais.</p>
<p>Unidade á que está adscrito: Servicio de Infraestructuras e Medio Ambiente.</p>
<p>Forma de provisión do posto: libre designación.</p>
<p>Requisitos para o seu desempeño.</p>
<p>Titulación esixida: licenciado en ciencias físicas, químicas, ciencias ambientais, bioloxía, enxeñería.</p>
<p>Formación específica: coñecementos acreditados en ambiente.</p>
<p>Requisitos indispensables esixidos: ser funcionario de carreira dalgunha das administracións públicas dentro do ámbito de aplicación da Lei 30/1984, de medidas para a reforma das administracións públicas, ou da Lei 4/1988, da función pública de Galicia, con praza en propiedade no grupo de titulación esixido (A) e dentro da escala de Administración especial.</p>

