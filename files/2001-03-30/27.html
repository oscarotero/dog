---
date: '2001-03-30'
id: '161E6'
page: 4
number: 64
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de febreiro de 2001, da Delegación Provincial de Ourense,
  pola que se autoriza e se declara, en concreto, de utilidade pública, para os
  efectos da urxente ocupación, a instalación eléctrica denominada L.M.T., C.T.
  e R.B.T. As Curuxeiras, no concello de Ourense. (Expediente IN407A 98/194-3
  A.T.).
range: Resolución
url: 'https://www.xunta.gal/dog/Publicados/2001/20010330/Anuncio161E6_gl.html'
---
<p>Unión Fenosa Distribución, S.A., con domicilio para efectos de notificacións na r/ Sáenz Díez nº 45, 32003 Ourense solicitou desta delegación provincial a autorización administrativa e a declaración, en concreto, de utilidade pública da instalación eléctrica de referencia conforme o proxecto modificado presentado o 1-9-2000.</p>
<p>No expediente cumpríronse os trámites sinalados no artigo 53 da Lei 54/1997, do 27 de novembro, do sector eléctrico, e os regulamentarios ordenados no capítulo III do Decreto 2617/1966, do 20 de outubro, sobre autorización de instalacións eléctricas, e nos capítulos III e IV do regulamento de apli</p>
<p>cación da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro, de aplicación a este expediente segundo o establecido pola disposición transitoria décimo primeira do Real decreto 1955/2000, do 1 de decembro, que regula o procedemento de autorización de instalacións de enerxía eléctrica.</p>
<p>Na fase de información pública presentou alegacións o propietario do predio nº 1A da relación de afectados, que solicita o cambio de trazado para respecta-lo carácter de edificable do seu predio e salva-lo prezuízo económico que suporía non acceder a iso. Estas alegacións desestímanse xa que, como manifesta a empresa beneficiaria, na variante proposta non se dan as circunstancias que esixe o artigo 26 do citado Decreto 2619/1966, ó supera-lo seu importe o 10% da parte da liña afectada por aquela: informan o afectado dos trámites para realizar no expediente de prezo xusto, que concluirá coa resolución do Xurado Provincial de Expropiación.</p>
<p>Vista sobre o terreo a traza da liña eléctrica proxectada, obsérvase que naquela non se dá ningunha das prohibicións ou limitacións ás que se refiren respectivamente os artigos 25 e 26 do citado Decreto 2619/1966.</p>
<p>Sendo competente este organismo, con base no estatuto de autonomía de Galicia, no Real decreto 2563/1982, do 24 de xullo, sobre traspaso de funcións e servicios da Administración do Estado á Comunidade Autónoma galega en materia de industria, enerxía e minas, e no exercicio das competencias atribuídas polos Decretos 2617/1966 e 2619/1966,</p>
<p>RESOLVO:</p>
<p>1. Autorizar a Unión Fenosa Distribución, S.A. o establecemento da instalación eléctrica que conta cos seguintes datos básicos para un orzamento de 6.181.634 ptas.:</p>
<p>-L.M.T. aérea a 20 kV, de 266 m, con orixe no apoio proxectado nº 1 da L.M.T. existente ó C.T. de bombeo de auga do polígono industrial e remata no C.T. aéreo proxectado nas Curuxeiras, con 100 kVA e r/t 20/0,380-0,220 V. Rede de baixa tensión de 640 m en conductor R.Z.</p>
<p>2. Declara-la utilidade pública, en concreto, da instalación eléctrica autorizada, coas consecuencias establecidas no artigo 54 da Lei 54/1997, do sector eléctrico, de necesidade de ocupación dos bens ou de adquisición dos dereitos afectados e a urxente ocupación para os efectos do artigo 52 da Lei de expropiación forzosa. Igualmente, levará implícita a autorización para o establecemento ou paso da instalación eléctrica sobre terreos de dominio, uso ou servicio público, ou patrimoniais do Estado, ou das comunidades autónomas, ou de uso público, propios ou comunais da provincia ou municipio, obras e servicios deles e zonas de servidume pública.</p>
<p>3. Que o representante da Administración, en cumprimento do disposto nos artigos 52 da Lei de expropiación forzosa, do 16 de decembro de 1954, e 31 do regulamento da Lei 10/1966, do 18 de marzo, dea comezo ó levantamento das actas previas á ocupación, nos días e horas que a cada interesado se lle notifique individualmente, dos predios contidos na resolución desta delegación provincial do 28 de setembro de 2000, que se publicou no DOG do 23 de novembro, no BOP de Ourense do 9 de novembro e no xornal diario La Región do 24 de outubro.</p>
<p>Contra esta resolución, que non é definitiva en vía administrativa, poderase interpoñer recurso de alzada perante o conselleiro de Industria e Comercio, no prazo dun mes contado desde o día seguinte ó da súa publicación, conforme o establecido no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común, ou calquera outro recurso que se considere pertinente.</p>
<p>Ourense, 21 de febreiro de 2001.</p>
<p>Alfredo Cacharro Pardo</p>
<p>Delegado provincial de Ourense</p>

