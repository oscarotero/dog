---
date: '2001-10-11'
id: 1002E
page: 13
number: 198
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 4 de outubro de 2001 pola que se amplía o prazo de xustificación dos
  investimentos realizados ó amparo da Orde do 7 de marzo de 2001 pola que se
  publican as bases que rexerán a concesión de axudas correspondentes ó programa
  apoio á I+D industrial, tecnoloxías industriais do Plan Galego de
  Investigación e Desenvolvemento Tecnolóxico na Comunidade Autónoma de Galicia,
  en réxime de concorrencia competitiva, e se procede á convocatoria para o ano
  2001. (Diario Oficial de Galicia número 57, do 21 de marzo).
range: Orde
url: 'https://www.xunta.gal/dog/Publicados/2001/20011011/Anuncio1002E_gl.html'
---
<p>As consellerías da Presidencia e Administración Pública, e Industria e Comercio dictaron a Orde do 7 de marzo de 2001 pola que se publican as bases que rexerán a concesión de axudas correspondentes ó programa Apoio á I+D Industrial, Tecnoloxías Industriais do Plan Galego de Investigación e Desenvolvemento Tecnolóxico na Comunidade Autónoma de Galicia, en réxime de concorrencia competitiva, e se procede á convocatoria para o ano 2001. (DOG nº 57, do 21 de marzo).</p>
<p>O obxectivo desta orde é dar resposta mediante axudas económicas ós esforzos investidores das empresas en materia de fomento da investigación e o desenvolvemento tecnolóxico.</p>
<p>Na citada disposición establécese como requisito indispensable para o libramento da axuda a presentación, antes do día 31 de outubro de 2001 da documentación acreditativa do investimento realizado.</p>
<p>Tendo en conta que o elevado número de solicitudes presentadas motivaron un longo proceso de avaliación dos proxectos, considérase necesario amplia-lo prazo de execución e xustificación dos investimentos levados a cabo polos solicitantes á vista da complexidade da materialización das actividades subvencionadas por parte dos beneficiarios.</p>
<p>En consecuencia, en uso das atribucións que nos foron concedidas.</p>
<p>DISPOÑEMOS:</p>
<p>Artigo único.-Amplia-lo prazo para a execución e xustificación dos investimentos ou actuacións subvencionables ó amparo da Orde do 7 de marzo de 2001 pola que se publican as bases que rexerán a concesión de axudas correspondentes ó programa Apoio á I+D Industrial, Tecnoloxías Industriais do Plan Galego de Investigación e Desenvolvemento Tecnolóxico na Comunidade Autónoma de Galicia, ata o día 16 de novembro de 2001.</p>
<p>Santiago de Compostela, 4 de outubro de 2001.</p>
<p>Jaime Pita VarelaJuan Rodríguez Yuste</p>
<p>Conselleiro da Presidencia Conselleiro de Industria</p>
<p>e Administración Públicae Comercio</p>

