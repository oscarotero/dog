---
date: '2001-10-11'
id: '10056'
page: 13
number: 198
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 5 de outubro de 2001 pola que se convocan unhas xornadas sobre
  dereito cooperativo: presente e futuro.
range: Resolución
url: 'https://www.xunta.gal/dog/Publicados/2001/20011011/Anuncio10056_gl.html'
---
<p>Dentro do plan de actividades da Escola Galega de Administración Pública para o 2001 e de acordo</p>
<p>coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse, en colaboración coa Universidade de de Santiago de Compostela e coa Consellería de Xustiza Interior e Relacións Laborais, unhas xornadas sobre dereito cooperativo: presente e futuro; convocatoria que se desenvolverá conforme as seguintes bases:</p>
<p>1. Obxectivos.</p>
<p>Preténdese ofrecer unha visión global do dereito cooperativo en vigor na nosa Comunidade Autónoma. A Lei de cooperativas de Galicia, o Decreto de regulación do Consello Galego de Cooperativas e, próximamente, o Regulamento do rexistro de cooperativas fan que este sector da actividade vaia tendo unha substantividade propia que require unha análise do seu estado actual e futuro.</p>
<p>2. Contido.</p>
<p>Trataranse estes temas:</p>
<p>-O futuro do dereito de cooperativas.</p>
<p>-O fenómeno cooperativo e a súa regulación.</p>
<p>-Concepto e características da sociedade cooperativa galega.</p>
<p>-Rexistro Mercantil e rexistro de cooperativas.</p>
<p>-O Regulamento do rexistro de cooperativas de Galicia, organización e funcionamento.</p>
<p>-O sector cooperativo en Galicia, estado actual e perspectivas de futuro.</p>
<p>-A posición xurídica do socio nas sociedades cooperativas.</p>
<p>-A consideración da sociedade cooperativa como entidade mercantil.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega, socios e directivos de cooperativas e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse no salón de actos da Escola Galega de Administración Pública (rúa de Madrid, 2-4, polígono das Fontiñas en Santiago de Compostela), os días 15 e 16 de novembro de 2001.</p>
<p>5. Inscrición.</p>
<p>-Prazo: remata o martes, día 13 de novembro de 2001.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando por teléfono, o día 14 de novembro, de 8.30 a 14.30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>8. Retransmisión por Internet.</p>
<p>As persoas interesadas en segui-lo desenvolvemento destas xornadas por Internet poden facelo a través do seguinte enderezo: www.egap.xunta.es.</p>
<p>Santiago de Compostela, 5 de outubro de 2001.</p>
<p>Domingo Bello Janeiro</p>
<p>Director da Escola Galega de Administración Pública</p>

