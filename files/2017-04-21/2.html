---
date: '2017-04-21'
id: G0244-100417-0004
page: 18715
number: 77
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 3 de abril 2017 pola que se declara de utilidade pública a Asociación
  de Familiares de Alzheimer de Viveiro, inscrita no Rexistro Provincial de
  Asociacións de Lugo.
range: Orde
url: >-
  https://www.xunta.gal/dog/Publicados/2017/20170421/AnuncioG0244-100417-0004_gl.html
---
<p>A Lei orgánica 1/2002, do 22 de marzo, reguladora do dereito de asociación, recoñece a importancia do fenómeno asociativo coma instrumento de integración, participación e representación dos lexítimos intereses dos cidadáns, e con este obxecto establece unha serie de medidas para facilitar o desenvolvemento das asociacións. Entre estas medidas de fomento recóllese a posibilidade de que as entidades asociativas sen fins de lucro poidan ser declaradas de utilidade pública.</p>
    <p>En concreto, o artigo 32 da Lei orgánica 1/2002, do 22 de marzo, establece que por iniciativa das correspondentes asociacións, poderán ser declaradas de utilidade pública aquelas que reúnan determinados requisitos, que en esencia consisten en que os seus fins estatutarios promovan o interese xeral, que a súa actividade non beneficie exclusivamente os asociados, que os membros dos órganos de representación que perciban retribucións non o fagan con cargo aos fondos públicos, que conten con medios adecuados e coa organización idónea para o cumprimento dos seus fins e, finalmente, que estean constituídas, inscritas e en funcionamento durante os dous anos anteriores á solicitude.</p>
    <p>No ámbito da Comunidade Autónoma de Galicia, o Decreto 157/2008, do 10 de xullo, sobre a asunción de funcións da Administración do Estado traspasadas á Comunidade Autónoma de Galicia mediante o Real decreto 1080/2008, do 30 de xuño, en materia de declaración de utilidade pública de asociacións e aplicación dos beneficios fiscais, e sobre a súa asignación á Consellería de Presidencia, Administracións Públicas e Xustiza, establece que para resolver a solicitude de declaración de utilidade pública será competente a persoa titular da citada consellería, logo da instrución do procedemento polo órgano que resulte competente por razón do rexistro en que figure inscrita a asociación solicitante.</p>
    <p>En aplicación desta normativa, e logo de solicitude da declaración de utilidade pública pola asociación, instruíuse o correspondente expediente administrativo seguindo as prescricións contidas no Real decreto 1740/2003, do 19 de decembro, sobre procedementos relativos a asociacións de utilidade pública. </p>
    <p>Constan no expediente as memorias de actividades e demais documentos de obrigada achega polas interesadas, así como os informes dos departamentos e organismos competentes, sinaladamente o preceptivo informe favorable do Ministerio de Facenda.</p>
    <p>Logo do exame da normativa aplicable e da documentación que figura no expediente, ponse de manifesto que a Asociación de Familiares de Alzheimer de Viveiro reúne os requisitos necesarios para obter a declaración de utilidade pública.</p>
    <p>Na súa virtude, e ao abeiro das facultades previstas no Decreto 157/2008, do 10 de xullo, sobre a asunción de funcións da Administración do Estado traspasadas á Comunidade Autónoma de Galicia mediante o Real decreto 1080/2008, do 30 de xuño, en materia de declaración de utilidade pública de asociacións</p>
    <p class="dog-titulo">RESOLVO:</p>
    <p>Declarar de utilidade pública a Asociación de Familiares de Alzheimer de Viveiro, inscrita no Rexistro Provincial de Asociacións de Lugo, co número 2005-8391-1.</p>
    <p>Contra esta orde, que pon fin á vía administrativa, pode interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Con carácter previo poderá interpoñerse recurso potestativo de reposición ante o mesmo órgano que dictou o acto, no prazo dun mes, segundo establecen os artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 3 de abril de 2017</p>
    <footer><p>Alfonso Rueda Valenzuela<br>Vicepresidente e conselleiro de Presidencia, <br>Administracións Públicas e Xustiza</p></footer>

