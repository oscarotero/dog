---
date: '2017-04-21'
id: L233-300317-0001
page: 18915
number: 77
agency: Concello de Mos
section: VI. Anuncios. b) Administración local.
title: ANUNCIO de licitación da xestión do servizo público das ludotecas municipais.
range: Anuncio
url: >-
  https://www.xunta.gal/dog/Publicados/2017/20170421/AnuncioL233-300317-0001_gl.html
---
<p>Na Xunta de Goberno Local do 16 de marzo de 2017, aprobouse o expediente de contratación da xestión do servizo público das ludotecas municipais do concello de Mos.</p>
    <p>Durante o prazo de presentación de instancias permanecerán, así mesmo, expostos os correspondentes pregos e poderanse presentar as alegacións que se entendan oportunas.</p>
    <p>1. Entidade adxudicadora: Concello de Mos.</p>
    <p>2. Obxecto do contrato: xestión do servizo público das ludotecas municipais do concello de Mos.</p>
    <p>3. Prazo de duración: dous (2) anos prorrogables por outros dous.</p>
    <p>4. Procedemento: aberto.</p>
    <p>5. Canon anual mínimo: 1.000 euros/ano, ao cal se lle engadirá o IVE.</p>
    <p>6. Garantías. Provisoria: non se exixe. Definitiva: 50 % do valor do canon anual ofertado e, en todo caso, por contía mínima de 2.000 euros.</p>
    <p>7. Obtención de información e documentación: a través da páxina web do Concello: http://www.concellomos.es/ e no Concello de Mos. R/ Reguengo, 1, Petelos. 36416 Mos. Pontevedra. Teléfono: 986 33 12 00, telefax: 986 33 66 18.</p>
    <p>8. Requisitos xerais do contratista: sinalados no prego de condicións administrativas. Clasificación: non se exixe.</p>
    <p>9. Presentación de proposicións: </p>
    <p>a) Prazo e lugar: no Concello de Mos (Pontevedra) durante os quince (15) días naturais desde o día seguinte ao da publicación deste anuncio no último boletín (DOG ou BOP), das 9.00 ás 14.00 horas, de luns a venres, no Rexistro Xeral do Concello ou por calquera outro medio a que se refire o artigo 16 da Lei 39/2015.</p>
    <p>b) Documentación que cómpre presentar: as proposicións en sobres pechados, coas inscricións e a documentación que se sinala nos pregos de condicións.</p>
    <p>10. Apertura das ofertas: na casa do concello de Mos, o sexto día hábil seguinte ao da finalización do prazo para a presentación de proposicións (para efectos da apertura, o sábado considerarase inhábil).</p>
    <p>11. Gastos de anuncios: serán por conta do adxudicatario.</p>
    <p>Mos, 21 de marzo de 2017</p>
    <footer><p>Nidia Mª Arévalo Gómez<br>Alcaldesa</p></footer>

