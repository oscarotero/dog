---
date: '1996-04-18'
id: DDC2
page: 3
number: 76
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 15 de febreiro de 1996, da Delegación Provincial de Lugo, pola
  que se autoriza o establecemento da instalación eléctrica que se cita.
  (Expediente número IN407A 95/125-2. Libro de rexistro: 4.382 A.T.).
range: Resolución
url: 'https://www.xunta.gal/dog/Publicados/1996/19960418/AnuncioDDC2_gl.html'
---
<p>Visto o expediente incoado nesta delegación provincial por instancia de Unión Eléctrica-Fenosa, S.A., con domicilio en Sáenz Díez, 95-Ourense, en solicitude de autorización para instalar L.M.T., C.T., R.B.T en Vilasantán, Traspena-Baralla, e cumpridos os trámites de información pública que determina o artigo 9 do Decreto 2617/1966, do 20 de outubro, sen que se presentase oposición nin obxección ningunha á citada solicitude.</p>
<p>O delegado provincial, de conformidade co Decreto 1634/1980, artigo 14, e co 2617/1966, artigo 11, así como coas demais disposicións vixentes, resolveu:</p>
<p>Autorizar a Unión Eléctrica-Fenosa, S.A., a instalación de liñas de media tensión a 20 kV, en conductor LA-56 de 54,6 mm Al, con postes de formigón, cunha lonxitude de 2.999 metros. Dous centros de transformación tipo intemperie de 50 kVA 20.000/398-230 V ±2,5% ±5% cada un, en postes de formigón. Redes de baixa tensión en conductor R.Z.-95, cunha lonxitude de 200 metros, para mellora do servicio eléctrico en Vilasantán e Traspena, no concello de Baralla.</p>
<p>Esta autorización non supón a aprobación do proxecto.</p>
<p>Lugo, 15 de febreiro 1996.</p>
<p>Jesús Bendaña Suárez</p>
<p>Delegado provincial de Lugo</p>
<p>2520</p>

