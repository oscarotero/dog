---
date: '1996-04-18'
id: DE06
page: 3
number: 76
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 1 de abril de 1996 pola que se convoca un curso sobre medidas de
  protección do medio ambiente natural dirixido ós membros da unidade do C.N.P.
  adscrita á Comunidade Autónoma de Galicia.
range: Resolución
url: 'https://www.xunta.gal/dog/Publicados/1996/19960418/AnuncioDE06_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre medidas de protección do medio ambiente natural, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivo contribuír á formación ambiental, tanto na teoría coma na práctica dos membros da unidade do C.N.P. adscrita á Comunidade Autónoma de Galicia, que facilite o seu traballo nas competencias que teñen asumidas na nosa comunidade.</p>
<p>Destinatarios.</p>
<p>O curso vai dirixido ós membros da unidade do C.N.P. adscrita á Comunidade Autónoma de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán neste curso será de 35.</p>
<p>Solicitudes.</p>
<p>1. O persoal que desexe participar neste curso deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará o día 26 de abril, ás 14 horas.</p>
<p>3. As instancias deberán vir asinadas polo xefe do cadro de persoal e seladas; será isto requisito indispensable para ser admitido nos cursos; o incum</p>
<p>primento deste requisito implicará á non admisión ó devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4 Polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso celebrarase en sesións de mañá e tarde, de luns a venres, e nel trataranse entre outros os seguintes temas:</p>
<p>-Módulo I: marco institucional do medio ambiente.</p>
<p>-Módulo II: conceptos básicos e introducción xeral.</p>
<p>-Módulo III: instrumentos de xestión ambiental.</p>
<p>-Módulo IV: xestión ambiental nos diferentes sectores (aire, auga e solo).</p>
<p>-Módulo V: xestión ambiental de instalacións industriais de especial interese.</p>
<p>-Módulo VI: xestión do medio natural.</p>
<p>Datas.</p>
<p>O curso celebrarase en datas do 6 ó 10 de maio de 1996.</p>
<p>O horario será o seguinte: de luns a venres de 10 a 14 horas, e de 16 a 20 horas.</p>
<p>Relación de admitidos.</p>
<p>A relación de admitidos publicarase o día 30 de abril, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>O curso desenvolverase na cidade de Santiago de Compostela, quedando por concreta-lo seu lugar de celebración, que se comunicará previamente coa lista de admitidos.</p>
<p>Certificado de asistencia.</p>
<p>Ó remate do curso entregaráselle un certificado de asistencia a aquelas persoas que acrediten a súa participación continuada a el, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, suporá a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adapta-lo ás necesidades da Administración e ás continxencias que poidan xurdir.</p>
<p>Santiago de Compostela, 1 de abril de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>96-2681</p>

