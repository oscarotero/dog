---
date: '1996-04-18'
id: DE7A
page: 3
number: 76
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 27 de marzo de 1996, da Delegación Provincial de Ourense, pola
  que se convoca para o levantamento de actas previas á ocupación dos predios
  afectados pola construcción das instalacións das redes de distribución de gas
  natural para usos industriais en Ourense.
range: Resolución
url: 'https://www.xunta.gal/dog/Publicados/1996/19960418/AnuncioDE7A_gl.html'
---
<p>Con data 18 de setembro de 1995, foron autorizadas pola Dirección Xeral de Industria as instalacións das redes de distribución de gas natural para usos industriais en Ourense. A dita aprobación, de acordo co disposto no artigo 13 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, leva implícita a declaración da necesidade de ocupación dos bens afectados. Ó mesmo tempo, a declaración da utilidade pública e maila urxencia na ocupación vén regulamentada polo disposto no artigo 10 da antedita lei.</p>
<p>Na súa virtude, esta delegación provincial, en cumprimento do disposto no artigo 52 da Lei de expropiación forzosa do 16 de decembro de 1954, resolveu convoca-los titulares dos bens e dereitos afectados nas casas dos concellos onde radican os predios, como lugar de reunión, para de conformidade co procedemento establecido no citado artigo 52, proceder a levanta-las actas previas á ocupación.</p>
<p>Tódolos interesados, e mailas personas que sexan titulares dalgún dereito ou interese sobre os bens afectados deberán acudir persoalmente ou representados por persoa debidamente autorizada, aportando os documentos acreditativos da súa titularidade e mailo último recibo da contribución, podendo vir acompañado, pola súa conta, dos seus peritos ou un notario, se o considera conveniente.</p>
<p>O levantamento das actas terá lugar no Concello de Amoeiro o día 25 de abril de 1996 ás 16 horas, e no Concello de Ourense os días 26 e 29 de abril de 1996 ás 9 horas.</p>
<p>A orde do levantamento das actas comunicaráselle a cada interesado mediante cédula de citación, figurando a relación dos convocados no taboleiro de edictos das casas dos concellos sinalados.</p>
<p>Faise notar que esta publicación dá cumprimento asemade ó establecido no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, de notificación da presente resolución ós titulares descoñecidos e aqueles de enderezo descoñecido.</p>
<p>No expediente expropiatorio Enagás, S.A. asumirá a condición de beneficiaria.</p>
<p>Ourense, 27 de marzo de 1996.</p>
<p>Por substitución legal</p>
<p>Gabriel Diéguez Domínguez</p>
<p>Secretario provincial de Ourense</p>
<p>2595</p>

