---
date: '2013-08-26'
id: CA02-190813-0001
page: 34056
number: 161
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 9 de agosto de 2013 sobre a aprobación definitiva do Plan xeral de
  ordenación municipal do Concello da Pastoriza (Lugo).
range: Orde
url: >-
  https://www.xunta.gal/dog/Publicados/2013/20130826/AnuncioCA02-190813-0001_gl.html
---
<p>O Concello da Pastoriza eleva, para a súa aprobación definitiva, o Plan xeral de ordenación municipal, de conformidade co previsto no artigo 85 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>I. Antecedentes.</p>
    <p>O Concello da Pastoriza carece actualmente de instrumento de planeamento xeral, dispón dunha delimitación de solo urbano da Pastoriza, Bretoña e Reigosa, aprobada o 17.4.1978. </p>
    <p>Constan os seguintes proxectos sectoriais de incidencia municipal:</p>
    <p>– Liñas de alta tensión: 132 kV Mondoñedo-Meira, tramo II da LAT a 132 kV A Farrapa-Mondoñedo e modificación da actual LAT a 132 KV Mondoñedo-Vilalba (AD 02/02/06).</p>
    <p>– Parques eólicos: Farrapa I (fase I) (AD 29/03/07); Pousadoiro-Fonseca fase I<br>(AD 04/10/07); Parque Eólico Alto do Seixal (Farrapa I fase II) (AD 28/05/09).</p>
    <p>II. Tramitación.</p>
    <p>1. Con data do 7.2.2005 emitiuse un informe previo á aprobación inicial do PXOM, de acordo co previsto no artigo 85.1 da LOUG.</p>
    <p>2. O Pleno do Concello da Pastoriza do 17.6.2006 aprobou inicialmente o PXOM e someteuno á información pública por dous meses mediante anuncios nos xornais <em>El Progreso</em> e <em>La Voz de Galicia</em> do 8 de xullo e no DOG do 13 de xullo de 2006.</p>
    <p>3. Consta a emisión dos seguintes informes sectoriais:</p>
    <p>– Da Subdirección Xeral de Estradas da CPTOPT con datas do 21.8.2006, 7.2.2007 e 18.11.2008.</p>
    <p>– Da Dirección Xeral de Estruturas e Infraestruturas Agrarias con data do 17.10.2006. </p>
    <p>– Da Consellería de Cultura con datas do 3.11.2006, 26.2.2009 e 18.12.2009. </p>
    <p>– Da Demarcación de Estradas do Estado en Galicia do 6.11.2006 e 3.11.2008.</p>
    <p>– Da Deputación Provincial de Lugo con data do 27.11.2006.</p>
    <p>– Da Dirección Xeral de Desenvolvemento Sostible con data do 1.3.2007. </p>
    <p>– Da Confederación Hidrográfica do Norte con datas do 4.4.2008 e 21.1.2009.</p>
    <p>– Da Dirección Xeral de Telecomunicacións do Ministerio de Industria do 26.6.2008.</p>
    <p>– Da Dirección Xeral de Fomento e Calidade da Vivenda con data do 27.2.2009. </p>
    <p>– Informe de Augas de Galicia do 24.8.2009.</p>
    <p>– Do arquitecto técnico da Mancomunidade da Terra Chá do 8.4.2010.</p>
    <p>– Informe xurídico do 9.4.2010.</p>
    <p>– Resolución do 15.2.2011, da Secretaría Xeral de Calidade e Avaliación Ambiental, pola que se declara a inviabilidade do sometemento do PXOM ao procedemento de avaliación ambiental estratéxica. </p>
    <p>– Informes da Dirección Xeral de Desenvolvemento Rural con datas do 1.8.2011 e 19.8.2011.</p>
    <p>– Informe da Dirección Xeral de Montes do 21.9.2011.</p>
    <p>– Informe da xefa do Servizo de Enerxía e Minas do 18.10.2011.</p>
    <p>4. Con data do 17.4.2010 o Pleno do Concello aproba provisionalmente o PXOM. </p>
    <p>5. Por Orde da CMATI do 27 de decembro de 2011 resolveuse sobre a non aprobación do Plan xeral de ordenación municipal da Pastoriza.</p>
    <p>6. Unha vez modificado o documento, en cumprimento das deficiencias sinaladas na orde de non aprobación, consta a emisión de informes municipais favorables, do arquitecto técnico con data do 11.4.2013 e da Secretaría Municipal con data do 16.4.2013. </p>
    <p>7. Con data do 20.4.2013 o Pleno do Concello procede a unha segunda aprobación provisional do PXOM.</p>
    <p>III. Análise e consideracións.</p>
    <p>Logo de analizar o PXOM do Concello da Pastoriza, aprobado provisionalmente o 20.4.2013, respecto e para os efectos da comprobación da emenda das deficiencias sinaladas na Orde do 27 de decembro de 2011; e vista a proposta literal que nesta mesma data eleva a Secretaría Xeral de Ordenación do Territorio e Urbanismo, observouse:</p>
    <p>III.1. Capacidade residencial do plan.</p>
    <p>A poboación actual da Pastoriza acada os 3.437 habitantes (datos do INE 2011), con tendencia demográfica regresiva, e contabilízanse 1.613 vivendas. A capacidade residencial do plan xeral equivale a unhas 3.144 vivendas.</p>
    <p>Considerando os índices correctores da materialización da capacidade residencial no solo de núcleo rural e que, desde o documento que foi obxecto da orde de non aprobar do 27.12.2011, se produciu unha notable redución dos solos urbanizables residenciais, enténdese que a capacidade residencial proposta é aceptable por razóns de ordenación, xa que os urbanizables do núcleo da Pastoriza (SUB-4 e SUB-5) e do núcleo de Bretoña (SUND-1) se encamiñan a pechar a malla urbana.</p>
    <p>III.2. Estrutura xeral e orgánica do territorio e dotacións urbanísticas.</p>
    <p>Acredítase o cumprimento dos estándares sinalados no artigo 47.1.</p>
    <p>III.3. Solo urbano.</p>
    <p>Acredítase a suficiencia de dotación de servizos e inclusión na malla urbana dos terreos de Reigosa e de Bretoña.</p>
    <p>III.4. Solo de núcleo rural.</p>
    <p>Considéranse emendadas as deficiencias sinaladas para o solo de núcleo rural, agás que os terreos da antiga área de expansión do núcleo rural do Bellagal (NR-148) están nunha cunca visual (plano I-5) polo que, conforme o establecido na orde e no artigo 32.2 LOUG, deben ser clasificados como solo rústico de especial protección paisaxística.</p>
    <p>III.5. Solo urbanizable.</p>
    <p>Considéranse emendadas as deficiencias sinaladas nos termos da epígrafe III.1 anterior.</p>
    <p>III.6. Solo rústico.</p>
    <p>Considéranse acreditadas as cuestións relativas ao solo rústico. </p>
    <p>III.7. Estratexia de actuación e estudo económico.</p>
    <p>Considéranse acreditadas as cuestións sinaladas na orde.</p>
    <p>III.8. Normativa e regulación.</p>
    <p>Considéranse emendadas as deficiencias sinaladas para a normativa agás canto:</p>
    <p>• Ao punto 3.6.23.3 da normativa, deberase respectar o disposto no artigo 103.2. da LOUG en canto ao mantemento do uso preexistente nas edificacións en situación de fóra de ordenación total.</p>
    <p>• Aos prazos de execución do planeamento dos ámbitos SUNC-1, SUNC-2 e SUNC-3, que deberán axustarse ao establecido nas fichas individualizadas.</p>
    <p>A competencia para resolver sobre a aprobación definitiva do planeamento xeral correspóndelle ao conselleiro de Medio Ambiente, Territorio e Infraestruturas, de conformidade co disposto nos artigos 89 e 93.4 da LOUG, e no artigo 1 do Decreto 44/2012, do 19 de xaneiro, polo que se establece a estrutura orgánica da CMATI.</p>
    <p>IV. Resolución.</p>
    <p>En consecuencia, e visto o que antecede, </p>
    <h2>RESOLVO:</h2>
    <p>1. Outorgar a aprobación definitiva ao Plan xeral de ordenación municipal do Concello da Pastoriza, de acordo co establecido no artigo 85.7.a) da Lei 9/2002, de ordenación urbanística e de protección do medio rural de Galicia, con estrita suxeición ás observacións sinaladas nas epígrafes III.4 e III.8 do corpo desta orde.</p>
    <p>2. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o Concello deberá publicar no BOP a normativa e as ordenanzas do PXOM aprobado definitivamente.</p>
    <p>3. Notifíqueselle esta orde ao concello e publíquese no <em>Diario Oficial de Galicia</em>.</p>
    <p>4. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Pastoriza, 9 de agosto de 2013</p>
    <footer><p>Agustín Hernández-Fernández de Rojas<br>Conselleiro de Medio Ambiente, Territorio e Infraestruturas</p></footer>

