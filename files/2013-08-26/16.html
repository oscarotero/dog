---
date: '2013-08-26'
id: CA04-200813-0004
page: 34169
number: 161
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de agosto de 2013, da Dirección Xeral de Enerxía e Minas, pola
  que se inicia o trámite de competencia para o outorgamento da autorización
  administrativa da rede de distribución para a subministración de gas natural á
  empresa Leche Celta, S.L.U. en Pontedeume.
range: Resolución
url: >-
  https://www.xunta.gal/dog/Publicados/2013/20130826/AnuncioCA04-200813-0004_gl.html
---
<p>Para os efectos previstos no artigo 5 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP), a solicitude relacionada no cadro seguinte inicia o correspondente trámite de competencia.</p>
    <table>
     <tbody>
      <tr>
       <td colspan="2">Datos da solicitude</td>
      </tr>
      <tr>
       <td>Empresa solicitante</td>
       <td>Gas Galicia SDG, S.A.</td>
      </tr>
      <tr>
       <td>Data da solicitude</td>
       <td>5 de agosto de 2013.</td>
      </tr>
      <tr>
       <td>Contido da solicitude</td>
       <td>Autorización administrativa e aprobación do proxecto de execución.</td>
      </tr>
      <tr>
       <td>Tipo de instalación</td>
       <td>Rede de distribución de gas natural.</td>
      </tr>
      <tr>
       <td>Denominación do proxecto</td>
       <td>Proxecto de autorización administrativa e execución de instalacións da rede de distribución para a subministración de gas natural con MOP = 4 bar á empresa Leche Celta, S.L.U. en Pontedeume.</td>
      </tr>
      <tr>
       <td>Finalidade da instalación</td>
       <td>Subministración de gas natural á empresa Leche Celta, S.L.U., no termo municipal de Pontedeume (A Coruña).</td>
      </tr>
      <tr>
       <td>Trazado da rede</td>
       <td>Parte dun punto de conexión coa rede en servizo MOP 4 do termo municipal de Miño (situado no extremo noroeste da rede da Urbanización Costa-Miño Golf), diríxese cara ao leste e cruza a autoestrada AP-9F ata a vía de servizo e continúa por esta vía en dirección sur ata chegar ao límite da empresa Leche Celta, S.L.U.</td>
      </tr>
     </tbody>
    </table>
    <p>Ábrese un prazo de 30 días, contados desde o día seguinte ao da publicación desta resolución no <em>Diario Oficial de Galicia</em>, para que:</p>
    <p>Outras empresas distribuidoras de gas natural poidan presentar solicitudes en concorrencia con esta solicitude de Gas Galicia SDG, S.A.</p>
    <p>A empresa Gas Galicia SDG, S.A. poida completar, se o considera oportuno, a súa solicitude.</p>
    <p>O trámite de competencia resolverase a favor da empresa cuxo proxecto obteña a maior puntuación, tras a súa valoración de acordo cos criterios establecidos no artigo 7 do Decreto 62/2010, do 15 de abril.</p>
    <p>Santiago de Compostela, 7 de agosto de 2013</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

