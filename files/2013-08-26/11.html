---
date: '2013-08-26'
id: G2345-020813-0001
page: 34158
number: 161
agency: Xulgado do Social número 2 da Coruña
section: V. Administración de xustiza.
title: EDICTO (45/2013).
range: Edicto
url: >-
  https://www.xunta.gal/dog/Publicados/2013/20130826/AnuncioG2345-020813-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 45/2013 deste xulgado do social, seguido por instancia de Paula Novoa Torres contra a empresa Xestión Celular Galega, S.L. (Xecega), sobre despedimento, se ditou a seguinte resolución, cuxa parte dispositiva se achega:</p>
    <p>«Auto.</p>
    <p>A Coruña, 19 de xullo de 2013.</p>
    <p>Antecedentes de feito.</p>
    <p>Único. O día 1 de xullo de 2013 foi ditada sentenza nestes autos. A representación procesual da parte demandante, Paula Novoa Torres, presentou escrito en que solicitaba a aclaración desta, que condenaba a demandada ao pagamento da liquidación debida á demandante.</p>
    <p>Fundamentos xurídicos.</p>
    <p>Único. Ao abeiro do previsto no artigo 267.5 e 6, procede complementar a sentenza ditada de acordo coa solicitude da demanda. Como se observa no teor literal daquel, dedúcese oportunamente a pretensión de condena en diñeiro para o aboamento da cantidade de 1.684,20 euros en concepto de liquidación final, así como o xuro legal por demora, despois de omitirse o correspondente pronunciamento na resolución ditada, o cal habería de impedir, en caso de falta de emenda, a imposibilidade de acudir á execución, coa conseguinte infracción da tutela xudicial efectiva que asiste a parte. O pronunciamento debe ser estimatorio, xa que debe considerarse acreditado o non pagamento das cantidades reclamadas conforme a proposta documental e a aplicación dos artigos 91.2 da LRXS e 304 da LAC, ante a non comparecencia da empresa demandada.</p>
    <p>Parte dispositiva.</p>
    <p>Procede o complemento da Sentenza do 1 de xullo de 2013 ditada nestes autos, de tal xeito que a súa fundamentación debe considerarse integrada coa recollida na presente resolución e na súa decisión, e debe considerarse engadido o seguinte pronunciamento: «condénase a empresa demandada ao pagamento á demandante da cantidade de 1.684,20 euros en concepto de liquidación final da relación laboral, co xuro por demora do artigo 29.3 do ET en canto aos conceptos salariais».</p>
    <p>Notifíqueselles esta resolución ás partes, facéndolles saber que contra a presente resolución non cabe recurso ningún.</p>
    <p>Así o acorda e asina a súa señoría. Dou fe.</p>
    <p>O maxistrado xuíz. A secretaria».</p>
    <p>E para que lle sirva de notificación en legal forma a Xestión Celular Galega, S.L. (Xecega), en paradoiro ignorado, expido este edicto para a súa inserción no <em>Diario Oficial de Galicia</em>.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 31 de xullo de 2013</p>
    <footer><p>Adelaida Egurbide Margañón<br>Secretaria xudicial</p></footer>

