---
date: '2013-08-26'
id: G0007-020813-0001
page: 34164
number: 161
agency: Xulgado do Social número 3 de Santiago de Compostela
section: V. Administración de xustiza.
title: EDICTO (98/2013).
range: Edicto
url: >-
  https://www.xunta.gal/dog/Publicados/2013/20130826/AnuncioG0007-020813-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de execución de títulos xudiciais número 98/2013 deste xulgado do social, seguido por instancia de Alberto Pena Louzao contra a empresa Santin y Otero, S.C., Susana Seoane Otero, Rosa Mª Santin Gómez, sobre reclamación de cantidade, se ditou decreto en data 2.8.2013 cuxa parte dispositiva é do teor literal seguinte:</p>
    <p>Parte dispositiva do decreto:</p>
    <p>«Parte dispositiva: </p>
    <p>Para dar efectividade á orde xeral de execución, acordo o embargo dos seguintes bens:</p>
    <p>... A Susana Seoane Otero e a Rosa María Santin Gómez:</p>
    <p>– As devolucións tributarias que a AEAT teña pendentes de devolverlle á parte executada. Para tal efecto, realícese a petición de cargo por requirimento xudicial a través da conta de consignacións xudiciais.</p>
    <p>– As contas bancarias que segundo os datos existentes na aplicación informática posúa ao seu favor a entidade executada, en canto sexan suficientes para cubrir a suma das cantidades reclamadas, o que se levará para efecto a través do punto neutro xudicial.</p>
    <p>– Bens inmobles, titularidade de Susana Seoane Otero, que a continuación se describen ata cubrir o importe da suma reclamada por principal, xuros e custas.</p>
    <p>O ben é o seguinte: predio número 12.409-G6, inscrito no Rexistro da Propiedade número 2 de Santiago de Compostela.</p>
    <p>Acórdase librar mandamento coas indicacións da lexislación hipotecaria, por duplicado, coa seguinte finalidade:</p>
    <p>a) Para que se faga a anotación preventiva do embargo no Rexistro da Propiedade, remitíndose o dito mandamento por (inserir medio polo cal se envía o mandamento, xa sexa por fax ou por calquera outro medio electrónico establecido no artigo 162 da LAC), no día de hoxe.</p>
    <p>b) Así mesmo, para os efectos previstos no artigo 656 da LAC, para que remita certificación de titularidade do dominio e demais dereitos reais dos bens gravados, así como os dereitos de calquera natureza que existan sobre os bens embargados, en especial relación completa das cargas inscritas que o graven ou, se é o caso, que se encontra libre de cargas.</p>
    <p>... Bens inmobles, titularidade de Rosa María Santin Gómez:</p>
    <p>O 50 % dos predios números 23.615, 23.582/18 G e 23.582/41 T inscritos no Rexistro da Propiedade de Noia:</p>
    <p>Previamente a librar mandamento ao Rexistro da Propiedade de Noia, para anotar o embargo realizado sobre os referidos predios e para que remitan certificación de cargas e gravames que pesan sobre este, e dado que os bens inmobles embargados a Rosa María Santin Gómez teñen carácter ganancial, acórdase notificar ao cónxuxe da parte mesma, Antonio Maroño Sánchez, con traslado da demanda executiva e a presente resolución, para que se poida opor á execución polas mesmas causas que correspondan a este e, ademais, en que os bens gananciais non deben responder da débeda pola cal se despachou execución, facéndolle saber así mesmo que poderá interpor os recursos e usar os medios de impugnación de que dispón o executado para a defensa dos intereses da comunidade de gananciais.</p>
    <p>Non se realiza embargo sobre os vehículos titularidade das executadas, dado que teñen unha antigüidade superior a dez anos e continuar a vía de constrinximento sobre estes resultaría antieconómica.</p>
    <p>– Fágaselle saber ao executado que conforme o auto que contén a orde xeral de execución a) Transcorridos tres meses do despacho da execución sen que o executado cumprire na súa integridade a obriga, se se apreciase falta de dilixencia no cumprimento da executoria, se tiver incumprido a obriga de manifestar bens ou se tiveren ocultado elementos patrimoniais transcendentes na dita manifestación, poderá incrementarse o xuro legal que se deberá aboar en dous puntos. b) Se a parte executada cumprise na súa integridade a obriga exixida contida no título, incluído no caso de execución pecuniaria o aboamento dos xuros procesuais, se procedesen, dentro do prazo dos vinte días seguintes á data de firmeza da sentenza ou resolución xudicial executable ou desde que o título quedase constituído ou, se é o caso, desde que a obriga declarada no título executivo fose exixible, non se lle imporán as custas da execución que se instar, en aplicación do prevido no artigo 239.3 da LXS.</p>
    <p>– Notifíqueselles ás partes, facéndolles saber que, en aplicación do artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>– A conta de consignacións do órgano xudicial para os efectos de pagamento será a seguinte: conta número 5076 000 64 0098 13, e deberase indicar no campo concepto de pagamento.</p>
    <p>Modo de impugnación: contra a presente resolución cabe recurso directo de revisión, que se deberá interpoñer ante o presente órgano xudicial no prazo de tres días hábiles seguintes á notificación desta, con expresión da infracción cometida nela a xuízo do recorrente, artigo 186 da LPL. O recorrente que non teña a condición de traballador ou beneficiario do réxime público da Seguridade Social deberá facer un depósito para recorrer de 25 euros, na conta número 5076 aberta en Banesto, e deberá indicar no campo concepto a indicación recurso seguida do código «31 Social-revisión». Se o ingreso se fai mediante transferencia bancaria, deberá incluír tras a conta referida, separados por un espazo coa indicación «recurso», seguida do «código 31 Social-revisión». Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A secretaria xudicial». </p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que lle sirva de notificación a Susana Seoane Otero, no seu nome e como administradora de Santin y Otero, S.C., expido o presente edicto.</p>
    <p>Santiago de Compostela, 2 de agosto de 2013</p>
    <footer><p>A secretaria xudicial</p></footer>

