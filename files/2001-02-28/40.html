---
date: '2001-02-28'
id: 377A
page: 2
number: 42
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 26 de xaneiro de 2001, da Delegación Provincial de Lugo, pola
  que se notifica o acordo de iniciación do procedemento sancionador I.C.A.
  LU-050/2000-U.
range: Resolución
url: 'https://www.xunta.gal/dog/Publicados/2001/20010228/Anuncio377A_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícaselle á persoa que no anexo se menciona que, con esta data, resolvín publica-lo acordo de iniciación do procedemento sancionador, que tamén se indica, por infracción da Lei 25/1970, do 2 de decembro, Estatuto da viña, do viño e dos alcois (BOE do 5 de decembro), e do seu regulamento, aprobado polo Decreto 835/1972, do 23 de marzo (BOE do 10 e 11 de abril) posto que, intentada a notificación por correo certificado con xustificante de recepción, non se puido practicar.</p>
<p>Noméase instructor do procedemento a José Luis Caruncho Riola, funcionario desta delegación provincial, podendo promove-la súa recusación en calquera momento da tramitación do procedemento, de concorrer algunha das circunstancias previstas no artigo 29 da Lei 30/1992 citada.</p>
<p>A resolución será acordada polo delegado provincial desta consellería, en virtude da competencia atribuída polo Decreto 24/1984, do 23 de febreiro (DOG do 8 de marzo), e demais normativa aplicable. O interesado disporá dun prazo de quince días, contados a partir do seguinte ó da publicación desta notificación, para que poida examina-lo expediente na delegación provincial desta consellería, sita na Ronda da Muralla, nº 70-baixo 1º, e para achegar por escrito cantas alegacións, documentos ou informacións coide convenintes e, de se-lo caso, propoñer proba concretando os medios de que pretenda valerse.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993 (BOE nº 189, do 9 de agosto), de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario poderá implica-la terminación do procedemento. Para efectualo deberá emprega-los impresos normalizados que lle serán facilitados nesta delegación provincial, no enderezo indicado.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora citado.</p>
<p>Lugo, 26 de xaneiro de 2001.</p>
<p>José R. Molinero Senovilla</p>
<p>Delegado provincial de Lugo</p>
<p>ANEXO</p>
<p>Expediente: I.C.A. LU-050/2000-U.</p>
<p>Denunciado: José Lino Barral Varela.</p>
<p>DNI: 33.326.451-A.</p>
<p>Enderezo: San Pedro Félix, 48, Muxa (Lugo).</p>
<p>Infracción: incumprimento da normativa vixente en materia de transporte de productos vitivinícolas.</p>
<p>Precepto sancionador: artigo 123.1º do Decreto 835/1972.</p>
<p>Sanción: dezaseis mil duascentas cincuenta pesetas.</p>

