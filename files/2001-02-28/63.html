---
date: '2001-02-28'
id: 37D6
page: 2
number: 42
agency: MINISTERIO DE TRABALLO E ASUNTOS SOCIAIS
section: VI. ANUNCIOS
title: >-
  Resolución do 31 de xaneiro de 2001, da Dirección Provincial da Tesourería
  Xeral da Seguridade Social da Coruña, pola que se anuncia a convocatoria da
  segunda poxa pública de dous inmobles que pertencen ó patrimonio da Seguridade
  Social, sitos na parroquia de Borneiro, concello de Cabana de Bergantiños (A
  Coruña).
range: Resolución
url: 'https://www.xunta.gal/dog/Publicados/2001/20010228/Anuncio37D6_gl.html'
---
<p>O Ministerio de Traballo e Asuntos Sociais, con data do 30-8-2000, autoriza a Tesourería Xeral da Seguridade Social, unha vez que esta acordou a súa venda e declarou o seu alleamento o día 28-2-2000, para vende-los inmobles seguintes:</p>
<p>-Predio rústico sito na parroquia de Borneiro do concello de Cabana de Bergantiños, chamada «Porriñosa de Baixo», de 4 centiáreas, 81 áreas. Inscrita no Rexistro da Propiedade de Cabana de Bergantiños (A Coruña) no libro 106, tomo 965, folla 19, predio número 5258-N, inscrición segunda.</p>
<p>-Predio rústico sito na parroquia de Borneiro do concello de Cabana de Bergantiños, chamada «Pequena dos casais de dentro», de 52 centiáreas, 5 áreas. Inscrita no Rexistro da Propiedade de Cabana de Bergantiños (A Coruña) no libro 106, tomo 965, folla 20, predio número 5262-N, inscrición segunda.</p>
<p>O tipo mínimo de licitación é de 1.949.916 pesetas (11.719, 23 euros).</p>
<p>Farase esta segunda poxa de acordo co prego de condicións, que terán á súa disposición os posibles licitadores na Dirección Provincial da Tesourería</p>
<p>Xeral da Seguridade Social; r/ Federico Tapia, 52-7º dereita da Coruña. Teléfono 981 18 76 73.</p>
<p>O acto público desta segunda poxa terá lugar perante a mesa nomeada para isto, ás 12 horas do día 23 de marzo de 2001 na sala de xunta da Dirección Provincial da Tesourería Xeral da Seguridade Social; r/ Federico Tapia, 54-3º da Coruña.</p>
<p>A Coruña, 31 de xaneiro de 2001.</p>
<p>José Manuel Pombo Cortés</p>
<p>Director provincial da Tesourería Xeral</p>
<p>da Seguridade Social da Coruña</p>

