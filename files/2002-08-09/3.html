---
date: '2002-08-09'
id: F68E
page: 12
number: 153
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 3 de xullo de 2002 pola que se autoriza para imparti-las ensinanzas do
  idioma alemán a Escola Oficial de Idiomas de Monforte de Lemos (Lugo) a partir
  do curso 2002-2003.
range: Orde
url: 'https://www.xunta.gal/dog/Publicados/2002/20020809/AnuncioF68E_gl.html'
---
<p>Coa finalidade de satisface-la crecente necesidade social de coñece-los idiomas europeos, créase polo Decreto 351/1991, do 17 de outubro (DOG do 24 de outubro), a Escola Oficial de Idiomas de Monforte de Lemos (Lugo) e pola Orde do 30 de outubro de 1991 (DOG do 19 de novembro) autorízase a posta en funcionamento.</p>
<p>Examinado o expediente promovido pola dirección da mencionada escola, polo que solicita a implantación das ensinanzas do idioma alemán, así como os correspondentes informes, esta consellería, de conformidade co establecido no artigo 1 do Decreto 213/1998, do 10 de xullo (DOG do 23 de xullo) e por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la Escola Oficial de Idiomas de Monforte de Lemos (Lugo) para imparti-las ensinanzas correspondentes ó idioma alemán. As ditas ensinanzas implantaranse progresivamente, iniciando o 1º curso no 2002-2003, quedando a configuración do dito centro segundo figura no anexo.</p>
<p>Segundo.-Autoriza-la Dirección Xeral de Centros e Inspección Educativa para adopta-las medidas precisas para a execución da presente orde.</p>
<p>Santiago de Compostela, 3 de xullo de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Lugo.</p>
<p>Concello: Monforte de Lemos.</p>
<p>Localidade: Monforte de Lemos.</p>
<p>Denominación: Escola Oficial de Idiomas de Monforte de Lemos.</p>
<p>Código: 27016421.</p>
<p>Idiomas: francés, inglés e alemán.</p>

