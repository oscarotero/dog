---
date: '2016-09-12'
id: C3Q2-050916-0002
page: 39749
number: 173
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 23 de agosto de 2016 pola que se dispón a publicación da
  encomenda de xestión á sociedade Xestión do Solo de Galicia-Xestur, S.A. para
  a realización dos traballos de urbanización do polígono D do parque
  empresarial de Quiroga.
range: Resolución
url: >-
  https://www.xunta.gal/dog/Publicados/2016/20160912/AnuncioC3Q2-050916-0002_gl.html
---
<p>O Instituto Galego da Vivenda e Solo (IGVS) encomendou o 11 de agosto de 2016 á sociedade Xestión do Solo de Galicia-Xestur, S.A. a realización dos traballos de urbanización do polígono D do parque empresarial de Quiroga, de acordo co disposto nos artigos 7, 8 e 13 da Lei 14/2013, do 26 de decembro, de racionalización do sector público autonómico.</p>
    <p>A encomenda terá a natureza de encomenda de xestión intersubxectiva, en canto que a sociedade Xestión do Solo de Galicia-Xestur, S.A. ten a consideración de medio propio e instrumental e de servizo técnico da Administración xeral da Comunidade Autónoma de Galicia, nos termos establecidos no artigo 9.2 da Lei 14/2013, do 26 de decembro, terá un prazo de vixencia ata o 30 de decembro de 2016 e poderá proceder á súa prórroga antes da súa finalización por causas xustificadas. Así mesmo, cando razóns de oportunidade debidamente acreditadas no expediente así o aconsellen, poderá procederse á finalización anticipada da encomenda.</p>
    <p>Para o xeral coñecemento, e en cumprimento do disposto no punto 3 do artigo 9 da Lei 16/2010, do 17 de decembro, de organización e funcionamiento da Administración xeral e do sector público autonómico de Galicia, disponse a súa publicación. </p>
    <p>Santiago de Compostela, 23 de agosto de 2016 </p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

