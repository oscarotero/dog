---
date: '1997-07-03'
id: 86C2
page: 6
number: 127
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 24 de xuño de 1997, da Dirección Xeral de Industria, pola que se
  lle concede ó centro de formación ocupacional de Bamio, ISM a renovación de
  entidade recoñecida para impartir cursos teórico-prácticos para a obtención de
  carnés profesionais de instalador autorizado de gas, para as categorías IG-I e
  IG-II.
range: Resolución
url: 'https://www.xunta.gal/dog/Publicados/1997/19970703/Anuncio86C2_gl.html'
---
<p>Vista a solicitude presentada por Jesús Pérez López, en representación do centro de formación ocupacional de Bamio, ISM e a documentación anexa, na que solicita que lle sexa renovada a cualificación de entidade recoñecida para impartir cursos de instaladores de gas grupo IG-I e IG-II.</p>
<p>Vista a Orde do 17 de decembro de 1985 pola que se aproban a instrucción sobre documentación e posta en servicio das instalacións receptoras de gas combustible e a instrucción sobre instaladores autorizados de gas e empresas instaladoras (BOE 9-1-1986).</p>
<p>Ó considerar que se cumpriron os requisitos regulamentarios establecidos, esta Dirección Xeral de Industria,</p>
<p>RESOLVE:</p>
<p>Outorgarlle a centro de formación ocupacional de Bamio, ISM a renovación de entidade recoñecida para imparti-los cursos de formación de instaladores de gas IG-I e IG-II, de conformidade co establecido no capítulo III da Orde do 17 de decembro de 1985, en todo o territorio da Comunidade Autónoma de Galicia.</p>
<p>Para imparti-los cursos, presentará perante a Delegación Provincial de Industria e Comercio da provincia correspondente, fotocopia da presente resolución, táboa de tarifas e programación de cursos previstos.</p>
<p>Para efectos estatísticos e de control presentará nas delegacións provinciais de Industria e Comercio onde exerza a suá actividade, unha memoria anual</p>
<p>de actuacións e nesta dirección xeral un resumo destas na Comunidade Autónoma.</p>
<p>Esta autorización deberase renovar ós dous anos, para o que acreditará perante esta Dirección Xeral de Industria e Comercio o cumprimento dos requisitos esixidos na autorización inicial.</p>
<p>Santiago de Compostela, 24 de xuño de 1997</p>
<p>Joaquín del Moral Crespo</p>
<p>Dirección xeral de Industria</p>
<p>4961</p>

