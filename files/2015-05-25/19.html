---
date: '2015-05-25'
id: G0007-050515-0001
page: 20437
number: 96
agency: Xulgado do Social número 3 de Santiago de Compostela
section: V. Administración de xustiza.
title: EDICTO (9/2015).
range: Edicto
url: >-
  https://www.xunta.gal/dog/Publicados/2015/20150525/AnuncioG0007-050515-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento execución de títulos xudiciais número 9/2015 deste xulgado do social, seguido por instancia de Philipp Lukas Frommenwiler, contra a empresa Activ Solar Energietecnik Gmbh, sobre reclamación de cantidade, ditouse, en data do 4 de maio de 2015, cuxa parte dispositiva é do teor literal seguinte:</p>
    <p>«Parte dispositiva:</p>
    <p>Acordo:</p>
    <p>a) Declarar ao/aos executado/s Activ Solar Energietecnik Gmbh, en situación de insolvencia total por importe de 83.805,67 euros en concepto de principal (37.472,83 euros indemnización + 46.332,84 euros salarios, máis 8.380,57 euros que provisionalmente se presupostan para intereses, gastos e costas, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reaperturar a execución, se a partir deste momento se coñecen novos bens do executado.</p>
    <p>c) Procédase á súa inscrición no rexistro correspondente, unha vez sexa firme a presente resolución.</p>
    <p>d) Lévese o orixinal ao libro de decretos, deixando testemuño nas presentes actuacións.</p>
    <p>Notifíquese ás partes e a Activ Solar Energietecnick Gmbh, no DOG, facéndolles saber que en aplicación do mandato contido no artigo 53.2 da LXS, no primeiro escrito ou comparecencia perante o órgano xudicial, as partes ou interesados, e se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Contra a presente resolución cabe recurso directo de revisión que deberá interpoñerse ante o presente órgano xudicial no prazo de tres días hábiles. Se o recorrente non tiver a condición de traballador ou beneficiario do réxime público de Seguridade Social deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3 aberta no Banco Santander, conta número 5076 0000 64 0009 15. Se o ingreso se fai mediante transferencia bancaria deberá ingresarse na conta número 000493569920005001274, e no campo “concepto” deberá indicar o número de conta “5076 0000 64 0009 15”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución recorrida utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>O/a secretario/a xudicial»</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Activ Solar Energietecnick Gmbh, expido o presente edicto.</p>
    <p>Santiago de Compostela, 4 de maio de 2015</p>
    <footer><p>O secretario xudicial</p></footer>

