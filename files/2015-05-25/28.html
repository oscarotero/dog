---
date: '2015-05-25'
id: CA04-200415-0001
page: 20450
number: 96
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 17 de abril de 2015, da Xefatura Territorial de Ourense, pola
  que se somete a información pública o proxecto modificado de execución do
  Parque Eólico Coto da Mina-OU/10, o seu estudo de impacto ambiental e o
  proxecto sectorial, así como as solicitudes de autorización administrativa e
  de declaración de utilidade pública, que se desenvolverá nos concellos de
  Piñor e O Irixo (Ourense) (expediente IN661A 2010/01-3 AT).
range: Resolución
url: >-
  https://www.xunta.gal/dog/Publicados/2015/20150525/AnuncioCA04-200415-0001_gl.html
---
<p>1. Alcance da información pública, lexislación.</p>
    <p>Sométese a información pública a solicitude de autorización administrativa, de declaración de utilidade pública e de aprobación do proxecto de execución dos trámites do proxecto sectorial de incidencia supramunicipal e do estudo de impacto ambiental do Parque Eólico Coto da Mina-OU/10.</p>
    <p>A lexislación que basicamente é de aplicación para os efectos anteriores é a seguinte: Lei 24/2013, do 26 de decembro, do sector eléctrico, e Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, de aplicación ao expediente polo sinalado na disposición transitoria primeira da dita lei; Lei 8/2009, do 22 de decembro, pola que se regula o aproveitamento eólico en Galicia; Lei 21/2013, do 9 de decembro, de avaliación ambiental; Lei 10/1995, do 23 de novembro, de ordenación do territorio de Galicia, e Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
    <p>2. Órgano competente.</p>
    <p>Segundo o sinalado no artigo 38 da Lei 8/2009, o órgano competente para ditar a resolución de autorización deste proxecto é a Dirección Xeral de Enerxía e Minas.</p>
    <p>3. Características básicas do proxecto.</p>
    <p>O proxecto, que foi admitido a trámite pola resolución da Dirección Xeral de Industria, Enerxía e Minas, do 30 de abril de 2010 (DOG do 25 de maio), ao abeiro da Orde do 20 de xaneiro de 2010, conta coas seguintes características:</p>
    <p>a) Peticionaria: Coto da Mina, S.A.</p>
    <p>b) Enderezo: Parque de S. Lázaro, nº 7, 1º, 32003 Ourense.</p>
    <p>c) Denominación: Parque Eólico Coto da Mina.</p>
    <p>d) Potencia admitida a trámite: 15,2 MW.</p>
    <p>e) Situación: concellos de Piñor e O Irixo (Ourense).</p>
    <p>As coordenadas poligonais que definen o parque (proxecto modificado de setembro de 2013), en unidades UTM, son as seguintes: punto 1 (576.400; 4.711.100); punto 2 (577.250; 4.710.800); punto 3 (577.250; 4.707.900); punto 4 (576.600; 4.707.900); punto 5 (576.000; 4.709.100); punto 6 (576.250; 4.710.800).</p>
    <p>No seguinte cadro indícanse por concellos as posicións dos cinco aeroxeradores, tamén en coordenadas UTM (H29 ED50):</p>
    <table>
     <tbody>
      <tr>
       <td>Nº aerox.</td>
       <td>UTM x (m)</td>
       <td>UTM y (m)</td>
       <td>Concello</td>
      </tr>
      <tr>
       <td>1</td>
       <td>576.874</td>
       <td>4.708.859</td>
       <td>Piñor</td>
      </tr>
      <tr>
       <td>2</td>
       <td>576.652</td>
       <td>4.709.064</td>
       <td>O Irixo</td>
      </tr>
      <tr>
       <td>3</td>
       <td>576.334</td>
       <td>4.709.173</td>
       <td>O Irixo</td>
      </tr>
      <tr>
       <td>4</td>
       <td>576.941</td>
       <td>4.710.070</td>
       <td>Piñor</td>
      </tr>
      <tr>
       <td>5</td>
       <td>576.723</td>
       <td>4.710.280</td>
       <td>O Irixo</td>
      </tr>
     </tbody>
    </table>
    <p>f) Datos técnicos:</p>
    <p>– Conxunto de cinco aeroxeradores Vestas-V112 de 3.000 kW/ud., que suman unha potencia bruta total de 15 MW; equipados con turbina, multiplicador e xerador eléctrico, situados no alto dunha torre de aceiro de: 119 m de altura de buxeiro, cimentada sobre zapata de formigón armado.</p>
    <p>– Interconexión dos aeroxeradores con liña eléctrica subterránea, a 20 kV, condutor RHZ1 12/20 kV, para evacuación da enerxía producida ata a subestación transformadora do Parque Eólico Coto Frío, 132/20 kV, situada nas proximidades.</p>
    <p>– CT que se vai instalar en cada aeroxerador de 3.350 kVA, con r/t 0,65/20 kV, cos elementos de protección e auxiliares necesarios.</p>
    <p>– Sistemas de control e supervisión.</p>
    <p>g) Orzamento: 13.752.217 €.</p>
    <p>4. Urxente ocupación.</p>
    <p>A peticionaria, ao abeiro do título IX da Lei 24/2013, do 26 de decembro, solicita así mesmo a declaración de utilidade pública das instalacións, o que, segundo o sinalado no artigo 56 daquela, levará implícito en todo caso a necesidade de ocupación dos bens ou de adquisición dos dereitos afectados –os cales se describen na relación adxunta– e implicará a urxente ocupación para os efectos do artigo 52 da Lei de expropiación forzosa.</p>
    <p>5. Estudo ambiental.</p>
    <p>O estudo de impacto ambiental sométese a información pública en aplicación da normativa indicada no número 1 e pode ser examinado nas xefaturas territoriais de Ourense das consellerías de Economía e Industria e de Medio Ambiente, Territorio e Infraestruturas e nos concellos afectados. Este proxecto está suxeito ao procedemento de avaliación ordinaria de impacto ambiental.</p>
    <p>6. Proxecto sectorial de incidencia supramunicipal.</p>
    <p>Ten por obxecto realizar a ordenación do territorio do parque eólico. O proxecto está clasificado de incidencia supramunicipal por ser desenvolvemento do Plan eólico de Galicia, aprobado polo Consello da Xunta de Galicia do 1 de outubro de 1997 (DOG do 15 de decembro), coa súa posterior modificación do 5 de decembro de 2002 (DOG do 3 de xaneiro de 2003).</p>
    <p>7. Alegacións.</p>
    <p>Os interesados e os seus representantes poden examinar o expediente nas oficinas desta xefatura territorial, rúa Curros Enríquez, nº 1, 3º, Ourense, tamén nos organismos citados no punto 4, no que respecta ao estudio ambiental, e presentar, de ser o caso, as alegacións que crean oportunas no prazo de trinta (30) días, contados a partir da última publicación deste anuncio.</p>
    <p>Esta publicación realízase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, con traslado ao Ministerio Fiscal das dilixencias que se produzan.</p>
    <p>Ourense, 17 de abril de 2015</p>
    <footer><p>Alfonso Tomás Paz Doniz<br>Xefe territorial de Ourense</p></footer>

