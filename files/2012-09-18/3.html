---
date: '2012-09-18'
id: G0164-120912-0007
page: 36392
number: 178
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 11 de setembro de 2012 pola que se modifica a Orde do 8 de xuño pola
  que se establecen as bases reguladoras para a concesión, en réxime de
  concorrencia competitiva, de subvencións a asociacións, fundacións e entidades
  culturais sen ánimo de lucro para o equipamento e mellora dos seus locais,
  cofinanciadas polo Fondo Europeo de Desenvolvemento Regional (Feder), no marco
  do Programa operativo Feder Galicia 2007-2013 e se procede á súa convocatoria
  para o 2012.
range: Orde
url: >-
  https://www.xunta.gal/dog/Publicados/2012/20120918/AnuncioG0164-120912-0007_gl.html
---
<p>Con data do 22 de xuño de 2012 (DOG número 119) publicouse a Orde do 8 de xuño de 2012, pola que se establecen as bases reguladoras para a concesión, en réxime de concorrencia competitiva, de subvencións a asociacións, fundacións e entidades culturais sen ánimo de lucro para o equipamento e mellora dos seus locais, cofinanciadas polo Fondo Europeo de Desenvolvemento Regional (Feder), no marco do Programa operativo Feder Galicia 2007-2013 e se procede á súa convocatoria para o 2012.</p>
    <p>No artigo 9.2 da devandita orde establecíase que os beneficiarios da subvención quedan obrigados a acreditar a realización dos proxectos subvencionados e a xustificar a totalidade do orzamento do proxecto, antes do 1 de outubro de 2012.</p>
    <p>Tendo en conta a data de resolución das devanditas axudas, motivada polo elevado volume de solicitudes recibidas e os atrasos experimentados na tramitación das emendas, co fin de viabilizar os procesos de execución e xustificación por parte dos beneficiarios resultantes, sen que con iso se cause prexuízo a terceiros, considérase necesario introducir modificacións no artigo 9.2 da Orde do 8 de xuño de 2012.</p>
    <p>Visto o anterior,</p>
    <p class="dog-centrado-sin-cursiva-c-a">DISPOÑO:</p>
    <p>Artigo 1. <em>Ampliación do prazo de xustificación</em></p>
    <p>Ampliar ata o 1 de decembro de 2012, inclusive, o prazo límite previsto no artigo 9.2 da Orde do 8 de xuño de 2012, para acreditar a realización dos proxectos subvencionados e xustificar a totalidade do orzamento do proxecto.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 11 de setembro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

