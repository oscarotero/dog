---
date: '2012-09-18'
id: CA01-120912-0002
page: 36493
number: 178
agency: Consellería de Facenda
section: IV. Oposicións e concursos.
title: >-
  ORDE do 10 de setembro de 2012 pola que se nomea funcionaria do corpo
  facultativo de grao medio da Xunta de Galicia, grupo B, escala de enxeñeiros
  técnicos forestais, a aspirante que superou o proceso selectivo convocado pola
  Orde do 28 de decembro de 2007, en execución da sentenza do 14 de marzo de
  2012, ditada pola Sala do Contencioso-Administrativo do Tribunal Superior de
  Xustiza de Galicia, no procedemento ordinario 204/2010.
range: Orde
url: >-
  https://www.xunta.gal/dog/Publicados/2012/20120918/AnuncioCA01-120912-0002_gl.html
---
<p>Con data do 14 de marzo de 2010 a Sala do Contencioso-Administrativo do Tribunal Superior de Xustiza de Galicia estimou o recurso contencioso-administrativo PO 204/2010, presentado por Amalia Elsa Pazos Pintos contra a Resolución da Consellería de Facenda do 11 de xaneiro de 2011, desestimatoria do recurso de alzada presentado contra a Resolución do 22 de outubro de 2009, do tribunal nomeado para cualificar o proceso selectivo para o ingreso no corpo facultativo de grao medio da Xunta de Galicia, grupo B, escala de enxeñeiros técnicos forestais.</p>
    <p>A resolución da sentenza, que é firme, dispón:</p>
    <p>«Que debemos estimar e estimamos parcialmente o recurso contencioso-administrativo interposto por Amalia Elsa Pazos Pintos e, en tal sentido, anulamos e deixamos sen efecto por contrarias a dereito as resolucións contra as cales se recorreu, dando plena validez en canto á recorrente, á puntuación contida na previa Resolución do 4 de agosto de 2009 (DOG do 13 de agosto) coas consecuencias que, derivadas da citada puntuación na fase de concurso, se sigan para a recorrente en canto á superación do proceso selectivo a que concorreu para ingreso pola quenda de libre acceso ao corpo facultativo de grao medio (grupo B), escala de enxeñeiros forestais da Xunta de Galicia. Sen custas».</p>
    <p>En execución da dita sentenza a demandante obtén as seguintes puntuacións:</p>
    <table>
     <tbody>
      <tr>
       <td>Puntuación 1º exercicio</td>
       <td>Puntuación 2º exercicio</td>
       <td>Puntuación fase de concurso</td>
       <td>Puntuación final</td>
      </tr>
      <tr>
       <td></td>
       <td></td>
       <td>Sentenza PO 204/2010</td>
       <td></td>
      </tr>
      <tr>
       <td>10,00</td>
       <td>12,55</td>
       <td>13,2</td>
       <td>35,75</td>
      </tr>
     </tbody>
    </table>
    <p class="basic-paragraph">De conformidade coa puntuación total do proceso, correspóndelle a oitava posición na orde de prelación dos aspirantes, polo que superaría o proceso selectivo convocado pola quenda de libre acceso para a cobertura de 23 prazas da escala de enxeñeiros técnicos forestais (DOG do 10 de xaneiro de 2008).</p>
    <p>De acordo co todo o exposto, esta consellería</p>
    <h2>DISPÓN:</h2>
    <p>Primeiro. Nomear funcionaria de carreira do corpo facultativo de grao medio da Xunta de Galicia, grupo B, escala de enxeñeiros técnicos forestais, a aspirante que superou o proceso selectivo convocado pola Orde do 28 de decembro de 2007, en execución da sentenza do 14 de marzo de 2012, ditada pola Sala do Contencioso-Administrativo do Tribunal Superior de Xustiza de Galicia, no procedemento ordinario 204/2010.</p>
    <p>Segundo. Adxudicar á dita aspirante como destino provisional o posto de traballo que figura no anexo.</p>
    <p>Para adquirir a condición de funcionario do corpo facultativo de grao medio da Xunta de Galicia, grupo B, escala de enxeñeiros técnicos forestais, a aspirante deberá cumprir os requisitos exixidos no artigo 47 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e tomar posesión do posto de traballo no prazo dun mes, que comezará a computar a partir do día seguinte ao da publicación desta orde no Diario Oficial de Galicia.</p>
    <p>Terceiro Contra esta orde, que pon fin á vía administrativa, poderase interpoñer, con carácter potestativo, recurso de reposición perante a conselleira de Facenda no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data, ante o Xulgado do Contencioso-Administrativo de Santiago de Compostela, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de setembro de 2012</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>ANEXO</h2>
    <table>
     <tbody>
      <tr>
       <td>Apelidos</td>
       <td>Nome</td>
       <td>DNI</td>
       <td>Código do posto</td>
       <td>Cons.</td>
       <td>Denominación</td>
       <td>Nivel</td>
       <td>Centro destino</td>
       <td>Centro directivo</td>
       <td>Concello</td>
      </tr>
      <tr>
       <td>Pazos Pintos</td>
       <td>Amalia Elsa</td>
       <td>53110213-Q</td>
       <td>MA.C03.00.001.15770.009</td>
       <td>MA</td>
       <td>Xefe Sección de Espazos Naturais</td>
       <td>25</td>
       <td>S.X. de Espazos Naturais e Biodiversidade</td>
       <td>D.X. de Conservación da Natureza</td>
       <td>Santiago de Compostela</td>
      </tr>
     </tbody>
    </table>

