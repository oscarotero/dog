---
date: '2001-01-25'
id: 1A42
page: 1
number: 18
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de xaneiro de 2001, da Dirección Xeral de Industria, pola que
  se autorizan as instalacións electromecánicas, se aproba o proxecto de
  execución e se recoñece a condición de instalación acollida ó réxime especial
  de producción de enerxía eléctrica do parque eólico denominado Paxareiras II-B
  (Adraño). (Expediente 22/1999).
range: Resolución
url: 'https://www.xunta.gal/dog/Publicados/2001/20010125/Anuncio1A42_gl.html'
---
<p>Examinado o expediente instruído por instancias de Eurovento, S.L. Unipersonal, con enderezo para efectos de notificacións en rúa Varsovia 4-C, 5ª planta. Área Central-As Fontiñas, 15707 Santiago de Compostela, sobre autorización das instalacións do parque eólico denominado Paxareiras II-B (Adraño); resultan os seguintes</p>
<p>Antecedentes de feito:</p>
<p>Primeiro.-O 24 de marzo de 2000, José Manuel Pazo Paniagua, en nome e representación de Eurovento, S.L. Unipersonal solicitou a autorización administrativa, aprobación do proxecto de execución, declaración de efectos ambientais e aprobación do proxecto sectorial de incidencia supramunicipal do parque eólico denominado Paxareiras II-B (Adraño), de 21,6 MW, achegando a documentación establecida para efecto polo Decreto 2617/1966, do 20 de outubro, sobre autorización de instalacións eléctricas, o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e Decreto 205/1995, mediante resolución da Delegación Provincial da Consellería de Industria e Comercio da Coruña do 4 de maio de 2000, publicada, no diario El Ideal Gallego do 18 de maio, no DOG do 22 de maio, no BOP da Coruña do 29 de maio e nos taboleiros de anuncios dos concellos de Carnota e Mazaricos.</p>
<p>Durante o período de información pública non se presentaron alegacións.</p>
<p>Terceiro.-O 10 de outubro de 2000, a Delegación Provincial da Consellería de Industria e Comercio da Coruña emitiu informe favorable sobre o citado proxecto, coas seguintes características básicas:</p>
<p>Situación e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Paxareiras II B
(Adraño)</td><td>Carnota e Mazaricos (A Coruña)</td><td>X</td><td>Y</td></tr>
<tr><td></td><td></td><td>0.493.026</td><td>4.748.924</td></tr>
<tr><td></td><td></td><td>0.493.326</td><td>4.748.793</td></tr>
<tr><td></td><td></td><td>0.493.583</td><td>4.748.421</td></tr>
<tr><td></td><td></td><td>0.493.914</td><td>4.747.188</td></tr>
<tr><td></td><td></td><td>0.495.000</td><td>4.746.000</td></tr>
<tr><td></td><td></td><td>0.495.455</td><td>4.745.259</td></tr>
<tr><td></td><td></td><td>0.495.271</td><td>4.745.087</td></tr>
<tr><td></td><td></td><td>0.493.700</td><td>4.746.700</td></tr>
<tr><td></td><td></td><td>0.493.150</td><td>4.748.500</td></tr>
<tr><td></td><td></td><td>0.492.927</td><td>4.748.694</td></tr>
<tr><td></td></tr></tbody></table>
<p>Nº de aeroxeradores: 36.</p>
<p>Potencia unitaria por aeroxerador: 600 kW.</p>
<p>Potencia total instalada: 21,6 MW.</p>
<p>Altura das torres: 35, 40 y 50 metros.</p>
<p>Diámetro das pas: 44 metros.</p>
<p>Producción neta anual estimada: 66.462 MWh.</p>
<p>Investimento previsto: 2.681.304.292 pesetas.</p>
<p>Características técnicas da infraestructura eléctrica de transformación e interconexión:</p>
<p>-15 centros de transformación de 2.000 kVA de potencia unitaria e relación de transformación 0,69/30 kV, que conectarán os aeroxeradores entre si en grupos de dous ou tres, e a correspondente paramenta de seccionamiento, manobra e protección.</p>
<p>-Liñas de evacuación de enerxía eléctrica en baixa tensión e media tensión (30 kV). A rede de baixa tensión comunica os aeroxeradores cos centros de transformación, mentres que a rede de 30 kV conecta os centros de transformación e entronca coa subestación transformadora de tensión 30/66 kV de Recarea, localizada en terreos do parque eólico Paxareiras I, que pertence á mesma empresa promotora, e do tendido aéreo a 66 kV existente que une as subestacións de Tambre e Pontella.</p>
<p>-Liñas subterráneas de comunicación entre os aeroxeradores e subestación transformadora, formadas por fibra óptica monomodo e multimodo de 4 e 12 fibras respectivamente.</p>
<p>Cuarto.-O 29 de novembro de 2000, José Manuel Pazo Paniagua, en nome y representación de Eurovento, S.L. Unipersonal solicitou a condición de instalación acollida ó réxime especial de producción de enerxía eléctrica creado polo Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos o fontes de enerxía renovables, residuos</p>
<p>e coxeración, do parque eólico denominado Paxareiras II-B (Adraño), de 21,6 MW, achegando a documentación establecida para o efecto no citado Real decreto 2818/1998.</p>
<p>Quinto.-O 26 de decembro de 2000, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Fundamentos de dereito:</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, o Decreto 205/1995, do 6 de xullo e Real decreto 2818/1998, de 23 de decembro xa citados.</p>
<p>Segundo.-No expediente instruído para o efecto, cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas</p>
<p>RESOLVE:</p>
<p>Autorizar a Eurovento, S.L. Unipersonal a instalación dos equipos electromecánicos do parque eólico denominado Paxareiras II-B (Adraño), nos concellos de Carnota e Mazaricos.</p>
<p>Aproba-lo proxecto de execución da dita instalación.</p>
<p>Recoñece-la condición de instalación acollida ó réxime especial, e incluíla no grupo b2 do artigo 2 de dito real decreto.</p>
<p>Todo iso de acordo coas condicións seguintes:</p>
<p>Primeira.-Eurovento, S.L. Unipersonal, para os efectos de garanti-lo cumprimento das súas obrigas, deberá constituír, no prazo dun mes a contar desde o outorgamento da presente autorización, unha fianza de 53.626.086 pesetas, importe do 2% do orzamento que figura no expediente para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, punto 39 do Decreto 1775/1967, do 22 de xullo, e será devolta unha vez se formalice a acta de posta en marcha das instalacións.</p>
<p>Segunda.-As instalacións que se autorizan haberán de realizarse de acordo coas especificacións e planos que figuran no proxecto presentado pola empresa cun presuposto de 2.681.304.292 pesetas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización desta Dirección</p>
<p>xeral de Industria. Así mesmo, a Delegación Provincial de Industria e Comercio da Coruña poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio da Coruña inspeccionará a totalidade das obras e montaxes efectuadas e verificará o cumprimento dos compromisos contraídos por Eurovento, S.L. Unipersonal, no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribir esta no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 23 de novembro de 1998, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración resérvase o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada perante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 15 de xaneiro de 2001.</p>
<p>Ramón Ordás Badía</p>
<p>Director xeral de Industria</p>

