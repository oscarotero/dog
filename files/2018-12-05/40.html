---
date: '2018-12-05'
id: G0181-291118-0001
page: 51353
number: 232
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 16 de novembro de 2018, do Servizo Provincial de Pontevedra,
  pola que se sinala a data para a formalización das actas de ocupación dos bens
  e dereitos afectados polas obras do proxecto de construción do itinerario
  peonil e ciclista na PO-300, Vilariño-polígono do Salnés, punto quilométrico
  9+310-10+270.
range: Resolución
url: >-
  https://www.xunta.gal/dog/Publicados/2018/20181205/AnuncioG0181-291118-0001_gl.html
---
<p>En cumprimento do disposto no artigo 49 do Regulamento de expropiación forzosa do 26 de abril de 1957, e do artigo 52, regra 4ª, da Lei do 16 de decembro de 1954, de expropiación forzosa, este servizo efectuou o pagamento mediante transferencia bancaria ou consignou o importe dos depósitos previos e indemnizacións por rápida ocupación correspondentes aos expedientes de expropiación forzosa instruídos para o termo municipal de Cambados con motivo das obras do proxecto de construción itinerario peonil e ciclista na PO-300, Vilariño-polígono do Salnés, p.q. 9+310-10+270, no concello de Cambados, coa clave PO/16/062.06, aos propietarios dos predios cuxa relación figura exposta no taboleiro de anuncios do concello referido.</p>
    <p>Segundo os artigos 52 e 55 do Regulamento de expropiación forzosa, do 26 de abril de 1957, convócase ao acto de formalización das actas de ocupación o cal terá lugar: </p>
    <p>Termo municipal: Cambados.</p>
    <p>Lugar: Casa do Concello de Cambados.</p>
    <p>Data: 20 de decembro de 2018, ás 11.00 horas.</p>
    <p>No mesmo acto ofertaránselles aos propietarios as valoracións establecidas pola Administración para cada un dos predios en concepto de mutuo acordo.</p>
    <p>Este acordo faise público, para xeral coñecemento, advertíndolles aos titulares que na acta figurarán os donos da cousa ou titulares do dereito expropiado, e que non se admitirá representación senón por medio de poder debidamente autorizado (notarial, xudicial ou do consulado), xa sexa xeral ou particular para este caso, para o cal deberán achegar a documentación necesaria para acreditar a sucesión en caso de figurar o terreo a nome de herdeiros, e se que deberán identificar co documento nacional de identidade.</p>
    <p>De conformidade co artigo 44 da Lei 39/2015, do 1 de outubro, do procedemento administrativo común das administracións públicas, publicarase o anuncio no Boletín Oficial del Estado, o que lles servirá de notificación aos propietarios descoñecidos e dos cales se ignore o lugar de notificación, ou ben se, tentada esta, non se puidese efectuar.</p>
    <p>Pontevedra, 16 de novembro de 2018</p>
    <footer><p>Fausto Núñez Vilar<br>Xefe do Servizo Provincial de Pontevedra</p></footer>

