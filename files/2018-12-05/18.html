---
date: '2018-12-05'
id: G0007-221118-0002
page: 51293
number: 232
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 73/2018).
range: Edicto
url: >-
  https://www.xunta.gal/dog/Publicados/2018/20181205/AnuncioG0007-221118-0002_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 73/2018 deste xulgado do social, seguido por instancia de Tania Vanessa Precedo Sánchez contra Papelería Xiz, S.L., Sieira &amp; Sieira, S.L., Lubián Xestión Inmobiliaria, S.L. e Fogasa, sobre reclamación de cantidade, se acordou citar a Papelería Xiz, S.L. e Lubián Xestión Inmobiliaria, S.L., en paradoiro descoñecido, para que comparezan na sala de vistas do Xulgado do Social número 3, situado na rúa Berlín, s/n; polígono das Fontiñas, CP 15707, Santiago de Compostela, o día 10 de decembro de 2018, ás 10.10 e ás 10.15 horas, co fin de celebrar os actos de conciliación e, de ser o caso, xuízo. Poderán comparecer persoalmente ou mediante persoa legalmente apoderada e deberán acudir con todos os medios de proba de que intenten valerse. Advírteselles que é unha única convocatoria e que os ditos actos non se suspenderán pola falta inxustificada de asistencia. </p>
    <p>Fáiselles saber que teñen ao seu dispor, na oficina xudicial, a cédula de citación, a copia da demanda e o decreto da súa admisión.</p>
    <p>Advírteselles ás destinatarias que as seguintes comunicacións se farán mediante a fixación dunha copia da resolución ou da cédula no taboleiro de anuncios da oficina xudicial, agás no suposto da comunicación das resolucións que deban revestir a forma de auto ou sentenza, ou cando se trate dun emprazamento. </p>
    <p>No caso de que pretendan comparecer ao acto do xuízo asistidas de avogado ou representadas tecnicamente por graduado social colexiado, ou representadas por procurador, deberán pór esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, unha vez trasladada tal intención á demandante, poida esta estar representada tecnicamente por graduado social colexiado ou representada por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto do xuízo de avogado, procurador ou graduado social colexiado. </p>
    <p>Para que lles sirva de citación a Papelería Xiz, S.L. e a Lubián Xestión Inmobiliaria, S.L., así como para a súa publicación no Diario Oficial de Galicia e colocación no taboleiro de anuncios, expido este edicto.</p>
    <p>Santiago de Compostela, 22 de novembro de 2018</p>
    <footer><p>A letrada da Administración de xustiza</p></footer>

