---
date: '2007-04-04'
page: 5
number: 67
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Corrección de erros.-Orde do 17 de marzo de 2007 pola que se regula o
  procedemento para a admisión do alumnado no segundo ciclo de educación
  infantil, educación primaria, educación secundaria obrigatoria e bacharelato
  en centros docentes sostidos con fondos públicos.
range: Corrección
---
<p>Advertidos erros na devandita orde publicada no DOG nº 55, do luns 19 de marzo de 2007, é necesario efectuar as seguintes modificacións:</p>
<p>O artigo 16 queda redactado do seguinte xeito:</p>
<p>«Artigo 16º.-Número de alumnos por unidade escolar.</p>
<p>Os números de alumnos e alumnas por unidade escolar que se utilizarán para a estimación de vacantes en cada un dos niveis son as que se sinalan a seguir:</p>
<p>a) Segundo ciclo de educación infantil: 25 alumnos por unidade. Non obstante, os titulares das delegacións provinciais da Consellería de Educación e Ordenación Universitaria poderán aplicar un número de 20 alumnos por grupo, sempre que se garanta a atención á demanda no centro e non se supere o número de alumnos que poidan ser escolarizados na educación primaria nese centro.</p>
<p>b) Educación primaria: 25 alumnos por grupo.</p>
<p>c) Educación secundaria obrigatoria: 30 alumnos por grupo.</p>
<p>d) Bacharelato: 33 alumnos por grupo».</p>
<p>O artigo 22, punto 5 queda redactado como segue:</p>
<p>«5. Para a valoración da renda da unidade familiar, os interesados deberán facer constar na solicitude a cantidade correspondente á base impoñible no caso de declaración conxunta ou á base impoñible de cada un dos declarantes da unidade familiar no caso de declaración individual».</p>
<p>O artigo 30 queda redactado como segue:</p>
<p>«Artigo 30º.-Valoración da renda anual da unidade familiar.</p>
<p>A valoración da renda anual da unidade familiar farase do seguinte xeito:</p>
<p>a) Ingresos iguais ou inferiores ao indicador público de renda de efectos múltiples: 3 puntos.</p>
<p>b) Ingresos superiores ao indicador público de renda de efectos múltiples e inferiores ao duplo do devandito indicador: 2 puntos.</p>
<p>c) Ingresos iguais ou superiores ao duplo do indicador público de renda de efectos múltiples e inferiores ao triplo de dito indicador: 1 punto.</p>
<p>d) Ingresos iguais ou superiores ao triplo do indicador público de renda de efectos múltiples: 0 puntos.».</p>
<p>O artigo 37.1º queda redactado como segue:</p>
<p>«1. As direccións dos centros públicos e os titulares dos centros privados concertados remitirán, debidamente selada, á comisión de escolarización e, no seu defecto, aos titulares das delegacións provinciais da Consellería de Educación e Ordenación Universitaria, no prazo das corenta e oito horas seguintes á exposición da listaxe definitiva de admitidos, a seguinte documentación:</p>
<p>No artigo 39.1º, onde di: «artigo 11.3º», debe dicir: «artigo 11.4º».</p>
<p>No artigo 39.5º, onde di: «artigo 11.1º», debe dicir: «artigo 11.2º».</p>
<p>O artigo 51º queda redactado como segue:</p>
<p>«Artigo 51º.-Denuncia contra decisión dos titulares dos centros privados concertados.</p>
<p>Contra as resolucións das reclamacións por parte dos titulares dos centros privados concertados poderá presentarse denuncia ante os titulares das delegacións provinciais da Consellería de Educación e Ordenación Universitaria, por incumprimento das normas que regulan a admisión do alumnado. A resolución dos titulares das delegacións provinciais porá fin á vía administrativa.».</p>
<p>No anexo II, documento para solicitude de admisión, onde di:</p>
<p>«ACHEGA, para tal efecto, a seguinte documentación acompañando esta instancia:</p>
<p>q Aquel alumnado que non estivese matriculado en ningún centro no momento de facer a solicitude de admisión, presentará unha certificación escolar.</p>
<p>q Se é o...».</p>
<p>Debe dicir:</p>
<p>«ACHEGA, para tal efecto, a seguinte documentación acompañando esta instancia:</p>
<p>q DNI do/a alumno/a ou copia do libro de familia, acreditativo da súa idade.</p>
<p>q Se é o...».</p>

