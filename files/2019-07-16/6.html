---
date: '2019-07-16'
id: G0425-080719-0001
page: 33279
number: 134
agency: Consellería de Política Social
section: III. Outras disposicións.
title: >-
  RESOLUCIÓN do 4 de xullo de 2019, da Dirección Xeral de Maiores e Persoas con
  Discapacidade, pola que se publica a Resolución do 26 de xuño de 2019 pola que
  se finaliza o procedemento BS700A, de concesión de subvencións destinadas a
  entidades locais da Comunidade Autónoma de Galicia para a prestación de
  servizos no marco da Rede galega de atención temperá para o ano 2019,
  cofinanciadas polo Fondo Social Europeo, no marco operativo FSE Galicia
  2014-2020.
range: Resolución
url: >-
  https://www.xunta.gal/dog/Publicados/2019/20190716/AnuncioG0425-080719-0001_gl.html
---
<p>A Consellería de Política Social convocou para o ano 2019, a través da Orde do 25 de marzo (DOG núm. 70, do 10 de abril), subvencións ás entidades locais da Comunidade Autónoma de Galicia para a prestación de servizos no marco da Rede galega de atención temperá.</p>
    <p>A orde recolle que as subvencións se destinarán á consecución das seguintes finalidades:</p>
    <p>Programa I: a consolidación dos servizos de atención temperá actualmente subvencionados pola Xunta de Galicia a través da Orde do 27 de marzo de 2019 pola que se establecen as bases reguladoras para a concesión de subvencións ás entidades locais da Comunidade Autónoma de Galicia para a prestación de servizos de atención temperá no marco da Rede galega de atención temperá, cofinanciadas polo programa operativo FSE Galicia 2014-2020, e se procede á súa convocatoria para o ano 2019.</p>
    <p>Programa II: destinado a servizos de atención temperá existentes e actualmente non subvencionados, así como á implantación de novas unidades.</p>
    <p>A partida orzamentaria con cargo á cal se financian estas axudas ten un cofinanciamento do 80 % do Fondo Social Europeo no marco do programa operativo 2014-2020.</p>
    <p>O prazo e a forma de presentación de solicitudes regúlanse no artigo 12 de Orde do 25 de marzo de 2019, e no artigo 13 determínase a documentación que se deberá xuntar coa solicitude.</p>
    <p>Unha vez revisadas as solicitudes presentadas ao abeiro da dita orde de convocatoria polo órgano encargado da instrución do procedemento, segundo establece o artigo 18 da Orde do 25 de marzo de 2019, e revisadas as solicitudes e feitas as emendas, comprobado que todas cumprían cos requisitos establecidos e coa documentación necesaria foron remitidas á Comisión de Valoración, órgano creado no artigo 19 da Orde do 25 de maio de 2019. </p>
    <p>O órgano instrutor, á vista dos informes realizados pola Comisión de Valoración, formulou a proposta de resolución que, como establece o artigo 19 desta orde, elevou ao órgano competente para resolver.</p>
    <p>Por tratarse dun procedemento de concorrencia competitiva e consonte o indicado no artigo 45 da Lei 39/2015, do 1 de outubro, do procedemento administrativo común das administracións públicas, tal como sinala o artigo 22 da Orde do 25 de marzo de 2019, os actos administrativos e as correspondentes resolucións deste procedemento publicaranse no <em>Diario Oficial de Galicia,</em> o que producirá os efectos da notificación.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 26 de xuño de 2019, ditada no procedemento BS700A de subvencións destinadas a entidades locais da Comunidade Autónoma de Galicia para a prestación de servizos no marco da Rede galega de atención temperá, cofinanciada polo Fondo Social Europeo no marco do programa operativo FSE Galicia 2014-2020, e que se xunta á presente resolución no anexo.</p>
    <p>Segundo. Comunicar que a Resolución do 26 de xuño de 2019, que finaliza o procedemento, pon fin á vía administrativa e contra ela poderá interpoñerse recurso potestativo de reposición ante o mesmo órgano que ditou a resolución, no prazo dun mes contado a partir do día seguinte ao da súa publicación no <em>Diario Oficial de Galicia</em> ou directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa publicación no <em>Diario Oficial de Galicia</em>.</p>
    <p>Non se pode interpoñer o recurso contencioso-administrativo ata que sexa resolto expresamente ou se produza a desestimación presunta do recurso de reposición interposto.</p>
    <p>Santiago de Compostela, 4 de xullo de 2019</p>
    <footer><p>Ildefonso de la Campa Montenegro<br>Director xeral de Maiores e Persoas con Discapacidade</p></footer>
    <h2>ANEXO</h2>
    <h3>Resolución do 26 de xuño de 2019 pola que se finaliza o procedemento BS700A, de concesión de subvencións destinadas a entidades locais da Comunidade Autónoma de Galicia para a prestación de servizos no marco da Rede galega de atención temperá para o ano 2019, cofinanciadas polo Fondo Social Europeo, no marco do programa operativo FSE Galicia 2014-2020 </h3>
    <p>Unha vez revisadas as solicitudes presentadas ao abeiro da dita orde de convocatoria polo órgano encargado da instrución do procedemento, segundo establece o artigo 18 e revisadas as solicitudes e feitas as emendas, e tras comprobar que todas cumprían cos requisitos establecidos e coa documentación necesaria, foron remitidas á comisión de valoración, órgano creado no artigo 19 da Orde do 25 de maio de 2019.</p>
    <p>A Comisión de Valoración encargada do estudo das solicitudes para o outorgamento das subvencións a que se refire a Orde do 25 de marzo de 2019 pola que se establecen as bases reguladoras que rexerán as subvencións destinadas a entidades locais da Comunidade Autónoma de Galicia para a prestación de servizos no marco da Rede galega de atención temperá para o ano 2019, cofinanciadas polo Fondo Social Europeo no marco do programa operativo FSE Galicia 2014-2020, e se procede á súa convocatoria para o ano 2019 (DOG núm. 70, do 10 de abril), realizou a valoración de todas as solicitudes presentadas por cumprir cos requisitos previos exixidos, e o órgano instrutor, á vista dos informes realizados pola comisión de valoración, formulou a proposta de resolución da concesión na que relaciona a totalidade de expedientes, que elevou ao órgano competente para resolver. De acordo coa citada proposta,</p>
    <h2>RESOLVO:</h2>
    <p>Primeiro. Conceder con cargo á aplicación orzamentaria 13.04.312E.460.1 (código de proxecto 2016 00172) as subvencións que se sinalan no anexo I (programa I ) e no anexo II (programa II) ás entidades que se relacionan, para a prestación de servizos ao abeiro do disposto no Decreto 183/2013, do 5 de decembro, polo que se crea a Rede galega de atención temperá, condicionadas ao cumprimento das obrigas das entidades beneficiarias establecidas nos artigos 11 e 28 da Orde do 25 de marzo e, en todo caso, as establecidas no artigos 10 e 11 da Lei 9/2007, do 13 de xuño, de subvencións de Galicia.</p>
    <p>Este importe está cofinanciado con fondos do Programa operativo FSE Galicia 2014-2020, nunha porcentaxe do 80 %, e encádrase no obxectivo temático 9: promover a inclusión social e loitar contra a pobreza e calquera forma de discriminación, prioridade de investimento 9.4: o acceso a servizos accesibles, sustentables e de calidade, incluídos os servizos sanitarios e sociais de interese xeral, obxectivo específico 9.4.1: mellorar a accesibilidade para as persoas máis vulnerables a servizos de atención sanitaria, sociais e de orientación, formación e educación, incluíndo a eliminación de estereotipos. Na liña de actuación 118: implementación da Rede galega de atención temperá.</p>
    <p>A concesión da presente subvención supón a aceptación da inclusión dos datos do solicitante na lista pública de operacións prevista polo artigo 115.2 do Regulamento (UE) nº 1303/2013.</p>
    <p>Habilítase un prazo de 10 días hábiles para que as entidades beneficiarias comuniquen a renuncia ou a aceptación e o compromiso de executar a acción subvencionada nas condicións establecidas na Orde do 25 de marzo de 2019. No caso de non comunicar o dito aspecto no prazo indicado, entenderase tacitamente aceptada.</p>
    <p>A renuncia á subvención poderase formular por calquera medio que permita a súa constancia, de acordo co establecido no artigo 94 da Lei 39/2015, do 1 de outubro.</p>
    <p>Segundo. Esta resolución pon fin á vía administrativa e contra ela poderán interpoñerse os seguintes recursos, sen prexuízo de que as entidades ou agrupacións interesadas poidan exercer calquera outro que proceda en dereito. O recurso potestativo de reposición ante o mesmo órgano que ditou a resolución, no prazo dun mes contado a partir do día seguinte ao da publicación desta resolución no <em>Diario Oficial de Galicia</em>, ou directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da publicación desta resolución no <em>Diario Oficial de Galicia</em> da relación de beneficiarios e dos seus respectivos importes, se esta for expresa, ou de seis meses contados a partir do seguinte a aquel en que se produza o acto presunto.</p>
    <p>Non se pode interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición interposto.</p>
    <p>Santiago de Compostela, 26 de xuño de 2019. A conselleira de Política Social. P.D. (Disposición adicional única da Orde do 25.3.2019; DOG núm. 70, do 10 de abril). Ildefonso de la Campa Montenegro, director xeral de Maiores e Persoas con Discapacidade.</p>
    <h2>Anexo I</h2>
    <h3>Relación de axudas concedidas ao abeiro da liña do artigo 3.1.a)</h3>
    <h3>Programa I</h3>
    <table>
     <tbody>
      <tr>
       <td>Nº de expediente</td>
       <td>NIF</td>
       <td>Solicitante</td>
       <td>Integrantes</td>
       <td>Importe concedido</td>
      </tr>
      <tr>
       <td>01-2019.BS700A.AT</td>
       <td>P3200025I</td>
       <td>Mancomunidade de municipios da comarca de Verín</td>
       <td>Castrelo do Val, Cualedro, Laza, Monterrei, Oímbra, Verín e Vilardevós</td>
       <td>101.065,05 €</td>
      </tr>
      <tr>
       <td>02-2019.BS700A.AT</td>
       <td>P3200022F</td>
       <td>Agrupación Mancomunidade do Carballiño e Manc. I.V. do Ribeiro</td>
       <td>M. O Carballilño (Beariz, Boborás, O Irixo, Piñor e San Amaro) e do Ribeiro (Arnoia, Beade, Cenlle, Cortegada e Leiro)</td>
       <td>101.065,05 €</td>
      </tr>
      <tr>
       <td>03-2019.BS700A.AT</td>
       <td>P1507800I</td>
       <td>Agrupación de concellos de Santa Comba e A Baña</td>
       <td>Santa Comba e A Baña</td>
       <td>17.890,88 €</td>
      </tr>
      <tr>
       <td>04-2019.BS700A.AT</td>
       <td>P2706800F</td>
       <td>Agrupación de concellos de Burela e Viveiro</td>
       <td>Burela e Viveiro</td>
       <td>62.413,43 €</td>
      </tr>
      <tr>
       <td>07-2019.BS700A.AT</td>
       <td>P3600800A</td>
       <td>Concello de Cangas</td>
       <td>Cangas</td>
       <td>92.034,23 €</td>
      </tr>
      <tr>
       <td>09-2019.BS700A.AT</td>
       <td>P2700300C</td>
       <td>Agrupación de concellos de Antas de Ulla e Portomarín</td>
       <td>Antas de Ulla e Portomarín</td>
       <td>93.673,35 €</td>
      </tr>
      <tr>
       <td>10-2019.BS700A.AT</td>
       <td>P2703000F</td>
       <td>Agrupación de concellos Abadín, Barreiros, Mondoñedo, A Pastoriza, Riotorto, Trabada, Lourenzá</td>
       <td>Abadín, Barreiros, Mondoñedo, A&amp;nbsp;Pastoriza, Riotorto, Trabada, Lourenzá</td>
       <td>103.670,85 €</td>
      </tr>
      <tr>
       <td>12-2019.BS700A.AT</td>
       <td>P1506800J</td>
       <td>Agrupación de concellos A Pobra do Caramiñal, Ribeira e Boiro</td>
       <td>A Pobra do Caramiñal, Ribeira e Boiro</td>
       <td>94.358,00 €</td>
      </tr>
      <tr>
       <td>14-2019.BS700A.AT</td>
       <td>P3200027E</td>
       <td>Mancomunidade de concellos de Santa Águeda</td>
       <td>Amoeiro, A Peroxa, Coles e Vilamarín</td>
       <td>15.163,20 €</td>
      </tr>
      <tr>
       <td>17-2019.BS700A.AT</td>
       <td>P1508300I</td>
       <td>Concello de Teo</td>
       <td>Teo</td>
       <td>45.747,45 €</td>
      </tr>
      <tr>
       <td>18-2019.BS700A.AT</td>
       <td>P1505800A</td>
       <td>Agrupación de concellos de Noia, Lousame, Outes, Muros e Porto do Son</td>
       <td>Noia, Lousame, Outes, Muros e Porto do Son</td>
       <td>106.000,79 €</td>
      </tr>
      <tr>
       <td>19-2019.BS700A.AT</td>
       <td>P1500003G</td>
       <td>Mancomunidade de concellos de Ordes</td>
       <td>Cerceda, Frades, Mesía, Ordes, Oroso e Trazo</td>
       <td>115.104,05 €</td>
      </tr>
      <tr>
       <td>21-2019.BS700A.AT</td>
       <td>P3601500F</td>
       <td>Agrupación de concellos Cuntis, Barro, Caldas de Reis Catoira, Moraña e Portas</td>
       <td>Cuntis, Barro, Caldas de Reis, Catoira, Moraña e Portas</td>
       <td>72.118,37 €</td>
      </tr>
      <tr>
       <td colspan="4">Total</td>
       <td>1.020.304,70 €</td>
      </tr>
     </tbody>
    </table>
    <h2>Anexo II</h2>
    <h3>Relación de axudas concedidas ao abeiro da liña do artigo 3.1.b)</h3>
    <h3>Programa II</h3>
    <table>
     <thead>
      <tr>
       <td>Nº de expediente</td>
       <td>NIF</td>
       <td>Solicitante</td>
       <td>Integrantes</td>
       <td>Importe concedido</td>
      </tr>
     </thead>
     <tbody>
      <tr>
       <td>05-2019.BS700A.AT</td>
       <td>P1507100D</td>
       <td>Concello das Pontes de García Rodríguez</td>
       <td>As Pontes de García Rodríguez</td>
       <td>10.892,25 €</td>
      </tr>
      <tr>
       <td>06-2019.BS700A.AT</td>
       <td>P3200016H</td>
       <td>Mancomunidade I.V. de Conso-Frieiras</td>
       <td>Mancomunidade I.V. de Conso-Frieiras (A&amp;nbsp;Gudiña, Riós)</td>
       <td>31.224,45 €</td>
      </tr>
      <tr>
       <td>08-2019.BS700A.AT</td>
       <td>P2703900G</td>
       <td>Agrupación de concellos de Outeiro de Rei e Castro de Rei</td>
       <td>Outeiro de Rei e Castro de Rei</td>
       <td>16.218,79 €</td>
      </tr>
      <tr>
       <td>11-2019.BS700A.AT</td>
       <td>P1500100A</td>
       <td>Agrupación de concellos de Abegondo, Bergondo e Carral</td>
       <td>Abegondo, Bergondo e Carral</td>
       <td>14.996,25 €</td>
      </tr>
      <tr>
       <td>13-2019.BS700A.AT</td>
       <td>P2704000E</td>
       <td>Agrupación de concellos de Palas de Rei, Begonte, Friol e Guntín</td>
       <td>Palas de Rei, Begonte, Friol e Guntín</td>
       <td>18.071,30 €</td>
      </tr>
      <tr>
       <td>15-2019.BS700A.AT</td>
       <td>P3605400E</td>
       <td>Concello de Tomiño</td>
       <td>Tomiño</td>
       <td>1.062,46 €</td>
      </tr>
      <tr>
       <td>16-2019.BS700A.AT</td>
       <td>P3603300I</td>
       <td>Concello de Mos</td>
       <td>Mos</td>
       <td>15.575,93 €</td>
      </tr>
      <tr>
       <td>20-2019.BS700A.AT</td>
       <td>P1500002I</td>
       <td>Mancomunidade de concellos de Ferrol</td>
       <td>Ares, Cabanas, Cedeira, Fene, Ferrol, Mugardos, Narón, Neda e Valdoviño</td>
       <td>37.362,61 €</td>
      </tr>
      <tr>
       <td>22-2019.BS700A.AT</td>
       <td>P3601700B</td>
       <td>Concello da Estrada</td>
       <td>A Estrada</td>
       <td>544,63 €</td>
      </tr>
      <tr>
       <td>23-2019.BS700A.AT</td>
       <td>P3604900E</td>
       <td>Agrupación de concellos de Salceda de Caselas e As Neves</td>
       <td>Salceda de Caselas, As&amp;nbsp;Neves</td>
       <td>15.603,17 €</td>
      </tr>
      <tr>
       <td colspan="4">Total</td>
       <td>161.551,84 €</td>
      </tr>
     </tbody>
    </table>

