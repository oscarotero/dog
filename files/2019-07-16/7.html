---
date: '2019-07-16'
id: G1534-040719-0002
page: 33285
number: 134
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 28 de xuño de 2019 pola que se dá publicidade á relación de
  persoas beneficiarias e aos importes das axudas a zonas con limitacións
  naturais en áreas distinta de montaña solicitadas ao abeiro da Orde do 6 de
  febreiro de 2018.
range: Resolución
url: >-
  https://www.xunta.gal/dog/Publicados/2019/20190716/AnuncioG1534-040719-0002_gl.html
---
<p>Mediante a Orde do 6 de febreiro de 2018 (DOG nº 30, do 12 de febreiro) a Consellería do Medio Rural regulou a aplicación dos pagamentos directos á agricultura e á gandaría e as axudas ao desenvolvemento rural suxeitas ao sistema integrado de xestión e control.</p>
    <p>O artigo 27 da citada orde dispón que as resolucións poderán ser notificadas de acordo co establecido no artigo 45 da Lei 39/2015, do 1 de outubro, do procedemento administrativo común das administracións públicas. De conformidade co establecido no dito artigo, a notificación realizarase mediante a publicación no <em>Diario Oficial de Galicia</em>.</p>
    <p>Por outra banda, de conformidade co artigo 7.1 da Lei 9/2007, do 13 de xuño, de subvencións de Galicia e o Decreto 7/2014, 16 de xaneiro, polo que se aprobaron os estatutos do organismo autónomo Fondo Galego de Garantía Agraria (de aquí en diante, Fogga), atribuíuse á dirección do Fogga a potestade de resolver os procedementos de concesión de axudas que se tramiten no ámbito das súas competencias,</p>
    <h2>RESOLVO:</h2>
    <p>Primeiro. Facer pública a relación de persoas beneficiarias e importes das axudas en zonas con limitacións naturais en áreas distintas de montaña na web https://fogga.xunta.gal/ ao abeiro da Orde do 6 de febreiro de 2018.</p>
    <p>Segundo. Os beneficiarios terán á disposición o detalle da resolución accedendo ao portal de axudas PAC na web https://portal-sgapac.xunta.gal/</p>
    <p>Terceiro. Contra esta resolución, que non esgota a vía administrativa, poderá interpoñerse recurso de alzada perante o presidente do Fogga, no prazo dun mes, de conformidade co disposto no artigo 5.2 do Decreto 7/2014, do 16 de xaneiro, e nos artigos 121 e 122 da Lei 39/2015, do 1 de outubro, do procedemento administrativo común das administracións públicas. A presentación do recurso poderá facerse en calquera dos lugares previstos no artigo 16.4 da Lei 39/2015, do 1 de outubro.</p>
    <p>Santiago de Compostela, 28 de xuño de 2019</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>

