---
date: '2015-02-11'
id: G0164-030215-0003
page: 6078
number: 28
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 20 de xaneiro de 2015 pola que se modifica a autorización do centro
  privado Aloya, do concello de Vigo.
range: Orde
url: >-
  https://www.xunta.gal/dog/Publicados/2015/20150211/AnuncioG0164-030215-0003_gl.html
---
<p>A representante da titularidade do centro privado (CPR) Aloya, do concello de Vigo, solicita a supresión de forma progresiva da educación secundaria obrigatoria e a autorización dun novo ciclo formativo de grao superior (CS) de Educación Infantil.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro.</p>
    <p>1. Suprimir de forma progresiva a educación secundaria obrigatoria e autorizar un novo CS de Educación Infantil, no centro privado que se detalla:</p>
    <p>Denominación xenérica: centro privado (CPR).</p>
    <p>Denominación específica: Aloya.</p>
    <p>Código: 36011622.</p>
    <p>Domicilio: rúa do Couto, nº 2. </p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Asociación Fonteboa.</p>
    <p>2. A supresión das ensinanzas de educación secundaria obrigatoria (ESO) realizaranse conforme o seguinte calendario:</p>
    <p>• 1º e 2º da ESO, o día seguinte ao da publicación desta orde no Diario Oficial de Galicia.</p>
    <p>• 3º da ESO, o 31 de agosto de 2015.</p>
    <p>• 4º da ESO, o 31 de agosto de 2016.</p>
    <p>3. Composición resultante:</p>
    <p>1 CS Administración e Finanzas (2 unidades para 30 alumnos/as cada unha).</p>
    <p>1 CS Anatomía Patolóxica e Citoloxía (2 unidades para 30 alumnos/as cada unha).</p>
    <p>2 CS Educación Infantil (4 unidades para 30 alumnos/as cada unha).</p>
    <p>1 CS Integración Social (1 unidade para 30 alumnos/as).</p>
    <p>1 CS Laboratorio de Diagnóstico Clínico (2 unidades para 30 alumnos/as cada unha).</p>
    <p>1 CS Secretariado (1 unidade para 30 alumnos/as).</p>
    <p>Segundo. Para a posta en funcionamento das novas ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que sinala a<br>presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición<br>contencioso-administrativa.</p>
    <p>Santiago de Compostela, 20 de xaneiro de 2015</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

