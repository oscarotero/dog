---
date: '2015-02-11'
id: CA04-160115-0001
page: 6165
number: 28
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de xaneiro de 2015, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Quiroga (expediente IN407A 2014/46-2,
  8182 AT).
range: Resolución
url: >-
  https://www.xunta.gal/dog/Publicados/2015/20150211/AnuncioCA04-160115-0001_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe:</p>
    <p>Solicitante: Retegal, S.A.</p>
    <p>Domicilio social: avenida Fernando Casas Novoa, 35 B, 3º C, Santiago de Compostela.</p>
    <p>Denominación: instalación eléctrica para edificación destinada a servizos de telecomunicacións.</p>
    <p>Situación: concello de Quiroga.</p>
    <p>Características técnicas: </p>
    <p>1. Liña de media tensión aérea a 20 kV con orixe nun apoio novo que intercalará a compañía distribuidora (Fenosa) na LMTA SEQ-805, no tramo entre a derivada do CT O Soldón-A Seara, e a derivada ao CT A Seara, e final no centro de transformación de intemperie proxectado, cunha lonxitude de 230 metros en condutor tipo LA-56.</p>
    <p>2. Centro de transformación intemperie sobre apoio de celosía metálica, cunha potencia de 50 kVA e unha relación de transformación de 20.000/400-230 V.</p>
    <p>3. Liña de baixa tensión subterránea, con orixe no CTI, pasa pola caixa de protección e medida e remata nun paso subterráneo a aéreo, cunha lonxitude de 20 metros en condutor tipo XZ1-4X50AI.</p>
    <p>4. Liña de baixa tensión aérea con orixe no paso subterráneo a aéreo e final nun paso aéreo a subterráneo, cunha lonxitude de 647 metros en condutor RZ-95.</p>
    <p>En relación con este proxecto, o 11 de novembro de 2014 a Secretaría Xeral de Calidade e Avaliación Ambiental informa de que non é previsible que o dito proxecto vaia producir efectos significativos sobre o ambiente, nos termos establecidos no dito informe, polo que non se considera necesaria a tramitación prevista na sección 1ª do capítulo II da Lei de avaliación ambiental.</p>
    <p>Durante o período de información pública, Julio Montenegro Teijeiro presenta, con data do 15 de novembro de 2014, un escrito de alegacións no cal manifesta que a comunidade Montes de la Herrería de Soldón, C.B. é a propietaria da parcela con referencias catastrais: polígono 88-parcela 325, que é segundo o alegante pola que transcorre a maior parte do trazado, e que non se opón á instalación solicitada pero que se teña por propietaria a comunidade a que representa.</p>
    <p>Á vista das alegacións presentadas polo interesado, da contestación e documentación que achega a empresa promotora e do informe emitido o 26 de decembro de 2014 polo Servizo de Montes da Xefatura Territorial da Consellería do Medio Rural e do Mar de Lugo, considérase que aquelas non impiden continuar coa tramitación do expediente.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve: </p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada, ante o conselleiro de Economía e Industria, no prazo dun mes a partir do día seguinte ao da notificación ou publicación desta resolución. Tamén se poderá interpoñer calquera outro recurso que xulgue pertinente ao seu dereito.</p>
    <p>Lugo, 15 de xaneiro de 2015</p>
    <footer><p>Pilar Fernández López<br>Xefa territorial de Lugo</p></footer>

