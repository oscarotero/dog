---
date: '1998-10-05'
id: FEE2
page: 10
number: 193
agency: PARLAMENTO DE GALICIA
section: IV. OPOSICIÓNS E CONCURSOS
title: >-
  Resolución do 22 de setembro de 1998 sobre a finalización do prazo de
  presentación de instancias á convocatoria para a provisión dunha praza de
  auxiliar gravador ou gravadora, en quenda restrinxida, vacante no cadro de
  persoal do Parlamento de Galicia.
range: Resolución
url: 'https://www.xunta.gal/dog/Publicados/1998/19981005/AnuncioFEE2_gl.html'
---
<p>Antecedentes.</p>
<p>1. No Diario Oficial de Galicia nº 183, do 21 de setembro de 1998, publícanse a convocatoria e as bases da oposición para a provisión dunha praza de auxiliar gravador ou gravadora, en quenda restrinxida, vacante no cadro de persoal do Parlamento de Galicia.</p>
<p>2. Ó face-lo cómputo dos vinte días naturais establecidos para determina-la finalización do prazo de</p>
<p>presentación de instancias, compróbase que o último día corresponde ó domingo día 11 de outubro.</p>
<p>Fundamento xurídico</p>
<p>O artigo 48, puntos 3º e 4º, da Lei 30/1992, do 26 de novembro, de réxime xurídico das administracións públicas e do procedemento administrativo común, establece que cando o último día do prazo fose inhábil enténdese prorrogado ó día seguinte e que os prazos expresados en días se contarán a partir do seguinte a aquel en que teña lugar a súa publicación.</p>
<p>Dado que o día seguinte, 12 de outubro, resulta ser tamén, segundo o calendario laboral do ano 1998, festa laboral, é polo que, na súa virtude, e para garanti-los principios de igualdade, concorrencia e publicidade, resolvo que o prazo límite para a presentación de instancias á dita convocatoria finalice o martes día 13 de outubro, ás 18.30 horas.</p>
<p>Santiago de Compostela, 22 de setembro de 1998.</p>
<p>José María García Leira</p>
<p>Presidente do Parlamento de Galicia</p>
<p>8644</p>

