---
date: '1998-10-05'
id: FECE
page: 10
number: 193
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 29 de setembro de 1998 pola que se modifica a do 14 de agosto de 1998,
  pola que se regula a asignación de dereitos de novas plantacións de viñedo en
  zonas de producción das denominacións de orixe.
range: Orde
url: 'https://www.xunta.gal/dog/Publicados/1998/19981005/AnuncioFECE_gl.html'
---
<p>O Regulamento (CEE) 822/1987, polo que se establece a organización común do mercado vitivinícola, no que a última modificación a constitúe o Regulamento (CEE) 1592/1996, establece para España a posibilidade concede-las autorizacións de novas plantacións de viñedo nas campañas 1996-1997 e 1997-1998, nunha superficie total de 3.615 ha, das que 240 ha foron asignadas á Comunidade Autónoma de Galicia para as denominacións de orixe Rías Baixas, Ribeiro, Valdeorras, Monterrei e Ribeira</p>
<p>Sacra, mediante a decisión da Comisión do 9 de xaneiro de 1997.</p>
<p>Mediante a Orde do 14 de agosto de 1998 desta consellería publicada no DOG nº 163, do 24 de agosto de 1998, establécense as normas para a solicitude e asignacións dos dereitos para estas novas plantacións de viñedo ata o total das 240 ha.</p>
<p>O prazo de presentación das solicitudes previsto, de 30 días hábiles, resulta coincidir cun período de máxima actividade no sector vitivinícola impedindo unha mobilización axeitada das organizacións de productores para a divulgación e xestión deste programa.</p>
<p>En consecuencia, de acordo co disposto no artigo 30.1.3º do Estatuto de autonomía de Galicia e en uso das facultades que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.-Reábrese o prazo de presentación das solicitudes de dereitos para novas plantacións de viñedo en zonas de producción das denominacións de orixe, previsto no artigo 6 da orde desta consellería do 14 de agosto de 1998, que rematará o 31 de outubro de 1998.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 29 de setembro de 1998.</p>
<p>Cástor Gago Álvarez</p>
<p>Conselleiro de Agricultura, Gandería e Política Agroalimentaria</p>
<p>8148</p>

