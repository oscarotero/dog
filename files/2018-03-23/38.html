---
date: '2018-03-23'
id: G0426-130318-0002
page: 17036
number: 59
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 7 de marzo de 2018, do Xurado Provincial de Clasificación de Montes
  Veciñais en Man Común de Pontevedra, polo que se publica o acordo de inicio do
  expediente de clasificación do monte Fial, solicitado a favor da Comunidade de
  Montes Veciñais en Man Común de Estás, no concello de Tomiño (Pontevedra), e
  se abre un período dun mes para a práctica de alegacións.
range: Anuncio
url: >-
  https://www.xunta.gal/dog/Publicados/2018/20180323/AnuncioG0426-130318-0002_gl.html
---
<p>O Xurado Provincial de Clasificación de Montes Veciñais en Man Común de Pontevedra, en sesión celebrada o día 20 de decembro de 2017, acordou iniciar os trámites para a clasificación como veciñal en man común do seguinte monte:</p>
    <p>Concello: Tomiño.</p>
    <p>Parroquia: Estás.</p>
    <p>Nome do monte: Fial.</p>
    <p>Cabida: 27.110 m2 (superficie que figura no título de propiedade expedido pola Consellería do Medio Rural, segundo a acta de protocolización da reorganización da propiedade e planos xerais da zona de concentración parcelaria dos Panascos, do 17 de xuño de 2008, baixo o número de protocolo novecentos corenta e oito do notario de Tui Jesús María Rodríguez Enríquez).</p>
    <p>Estremas:</p>
    <p>– Norte: parcela nº 144 da parroquia de Estás, entidade eclesiástica Santiago, e pista de concentración parcelaria.</p>
    <p>– Sur: regato.</p>
    <p>– Leste: pista de concentración parcelaria.</p>
    <p>– Oeste: parcela 153 de Celty Domínguez Domínguez, parcela 152 de Irene Suárez Domínguez, parcela 150 de Rosendo Bouzada Lorenzo, e parcelas 144, 146, 147, 149 e 154.</p>
    <p>O que se pon en coñecemento de todas as persoas interesadas, indicándolles que se abre un período dun mes para que poidan examinar o expediente e efectuar as alegacións que coiden convenientes, así como achegar os documentos ou informacións que xulguen oportunas, de conformidade co disposto no artigo 23 do Decreto 260/1992 do 4 de setembro, polo que se aproba o Regulamento para a execución da Lei 13/1989, do 10 de outubro, de montes veciñais en man común.</p>
    <p>Pontevedra, 7 de marzo de 2018</p>
    <footer><p>Lorena Peiteado Pérez<br>Instrutora</p></footer>

