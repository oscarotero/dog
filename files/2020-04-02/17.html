---
date: '2020-04-02'
id: G0424-120320-0004
page: 17779
number: 65
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 11 de marzo de 2020, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica nos concellos de Salvaterra de Miño e
  As Neves (expediente IN407A 2019/170-4).
range: Resolución
url: >-
  https://www.xunta.gal/dog/Publicados/2020/20200402/AnuncioG0424-120320-0004_gl.html
---
<p>Visto o expediente para outorgamento de autorización administrativa previa e autorización administrativa de construción da instalación eléctrica que a continuación se describe:</p>
    <p>– Solicitante: UFD Distribución Electricidad, S.A.</p>
    <p>– Domicilio social: travesía de Vigo, 204, 36207 Vigo.</p>
    <p>– Denominación: modificado LMTA, LMTS SAL803-804 e CD Áridos J.G.L.</p>
    <p>– Situación: Salvaterra de Miño e As Neves.</p>
    <p>– Caracterísiticas técnicas: LMT aérea a 20 kV en dous tramos:</p>
    <p>• Actuación 1: con condutor tipo LA-110 de 717 metros de lonxitude, con orixe no apoio metálico proxectado no nodo nº 14 (C-9000-18) e final no apoio metálico proxectado no nodo nº 20 (C-9000-18).</p>
    <p>• Actuación 2: retensado van con condutor tipo LA-110, con final no apoio metálico proxectado no nodo nº 21 C-4500-16.</p>
    <p>LMT subterránea a 20 kV en catro tramos:</p>
    <p>• Actuación 1: con condutor tipo RHZ de 67 metros de lonxitude, con orixe na posición de liña na subestación Salvaterra e final no punto de acceso existente.</p>
    <p>•Actuación 2: con condutor tipo RHZ de 128 metros de lonxitude, con orixe no punto de acceso existente e final na cela de liña no CS proxectado Áridos J.G.L.</p>
    <p>•Actuación 3: con condutor tipo RHZ de 1396 metros de lonxitude, con orixe na cela de liña no CS proxectado Áridos J.G.L. e final no PAS no apoio metálico proxectado no nodo nº 14 (C-9000-18).</p>
    <p>• Actuación 4: con condutor tipo RHZ de 501 metros de lonxitude, con orixe no apoio metálico proxectado no nodo nº 20 (C-9000-18) e final no PAS no apoio metálico proxectado nº 21 (C-4500-16).</p>
    <p>Centro de seccionamento, situado na plataforma logística Plisan. As instalacións están situadas nos concellos de Salvaterra de Miño e As Neves (Pontevedra).</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial resolve:</p>
    <p>Conceder autorización administrativa previa e autorización administrativa de construción para a dita instalación, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución poderá interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da notificación desta resolución. Tamén poderá interpor calquera outro recurso que xulgue pertinente en dereito.</p>
    <p>Pontevedra, 11 de marzo de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>

