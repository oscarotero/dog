---
date: '2020-04-02'
id: G2345-130320-0001
page: 17757
number: 65
agency: Xulgado do Social número 2 da Coruña
section: V. Administración de xustiza.
title: EDICTO (SSS 701/2016).
range: Edicto
url: >-
  https://www.xunta.gal/dog/Publicados/2020/20200402/AnuncioG2345-130320-0001_gl.html
---
<p>Eu, Paloma Recalde Álvarez, letrada da Administración de xustiza do Xulgado do Social número 2 da Coruña, fago saber que no procedemento sobre seguridade social 701/2016 deste xulgado do social, seguido contra a empresa Transcoruña, S.L., sobre seguridade social, ditouse a seguinte resolución, cuxa parte dispositiva se xunta:</p>
    <p>«Lara Munín Sánchez, xuíza substituta do Xulgado do Social número 2 da Coruña, tras ver os presentes autos sobre seguridade social (incapacidade permanente), por instancia de Antonio Méndez Oubel, que comparece representado polo letrado Sr. Fraguela Solloso, e contra o Instituto Nacional da Seguridade Social e a Tesouraría Xeral da Seguridade Social, que comparecen representados pola letrada da Administración da Seguridade Social, Sra. Suárez Berea; a Mutua Fremap, que comparece representada pola letrada Sra. Gómez Lage, e a empresa Transcoruña, S.L., que non comparece, ditou a seguinte sentenza:</p>
    <p>Decido que, desestimando a demanda interposta por Antonio Méndez Oubel contra o Instituto Nacional da Seguridade Social, a Tesouraría Xeral da Seguridade Social, a Mutua Fremap e a empresa Transcoruña, S.L., debo absolver e absolvo as partes demandadas de todos os pedimentos desta.</p>
    <p>Notifíquese esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución, ou por simple manifestación no momento en que se practique a notificación.</p>
    <p>Advírtase ao recorrente que se sexa entidade xestora ou que fose condenada ao aboamento dunha prestación da Seguridade Social de pagamento periódico, ao anunciar o recurso, deberá achegar certificación acreditativa de que comeza o aboamento desta e que o proseguirá puntualmente mentres dure a súa tramitación.</p>
    <p>Se o recorrente é unha empresa ou mutua patronal que fose condenada ao pagamento dunha pensión da Seguridade Social de carácter periódico, deberá ingresar o importe do capital custo na Tesouraría Xeral da Seguridade Social, logo de determinación por esta do seu importe, unha vez que lle sexa comunicada polo xulgado.</p>
    <p>Así por esta miña sentenza, pronúncioo, mándoo e asínoo».</p>
    <p>E para que sirva de notificación en legal forma a Transcoruña, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 12 de marzo de 2020</p>
    <footer><p>A letrada da Administración de xustiza</p></footer>

