---
date: '2020-04-02'
id: G0424-120320-0006
page: 17775
number: 65
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 11 de marzo de 2020, da Xefatura Territorial de Ourense, pola
  que se conceden as autorizacións administrativas previa e de construción dunha
  instalación eléctrica no concello de Porqueira (expediente IN407A 2019/45-3).
range: Resolución
url: >-
  https://www.xunta.gal/dog/Publicados/2020/20200402/AnuncioG0424-120320-0006_gl.html
---
<p>Visto o expediente para o outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado polo enxeñeiro industrial Pedro Tizón Barro, colexiado número 3270 do Colexio Oficial de Enxeñeiros Técnicos Industriais da Coruña (Coeticor), en Ourense, o día 22 de maio de 2018, que anexa declaración responsable de habilitación e competencia.</p>
    <p>Solicitante: UFD, Distribución Electricidad, S.A.; CIF: A-63222533.</p>
    <p>Enderezo: A Batundeira, 2, Velle, 32960 Ourense.</p>
    <p>Denominación: modificado II da LMT, CT Faramiñás (expediente 1998/80-AT).</p>
    <p>Situación: Faramiñás, San Martiño de Porqueira (Ourense).</p>
    <p>Orzamento: 43.917,33 €.</p>
    <p>Características técnicas: liña eléctrica subterránea (LMTS) a 20 kV con E/S en CT proxectado, en condutor tipo RHZ1-2OL 12/20 kV 1×240 mm2 Al de 80 m de lonxitude, con orixe no PAS existente en apoio de formigón da LMT XIN805 (derivación ao actual CT Faramiñás –para desmontar–); CT proxectado con manobra exterior, compacto, telecontrolado, celas: 2L1P, potencia: 160 kVA e r/t: 20.000/400 V.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e os regulamentarios previstos no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais, esta xefatura territorial resolve:</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e o ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpor recurso de alzada ante o conselleiro de Economía, Emprego e Industria no prazo dun mes, contado a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente.</p>
    <p>Ourense, 11 de marzo de 2020</p>
    <footer><p>Santiago Álvarez González<br>Xefe territorial de Ourense</p></footer>

