---
date: '2019-10-31'
id: L119-141019-0001
page: 47319
number: 208
agency: Concello de Carballo
section: VI. Anuncios. b) Administración local.
title: ANUNCIO de información pública (expediente 2019/X999/001206).
range: Anuncio
url: >-
  https://www.xunta.gal/dog/Publicados/2019/20191031/AnuncioL119-141019-0001_gl.html
---
<p>O Arcebispado de Santiago de Compostela, representado por Jesús Bello Mato, presentou neste concello, con data do 1 de agosto de 2019, número de rexistro de entrada 201999900001362, solicitude de regularización do cemiterio parroquial de San Xurxo de Artes, sito no lugar da Igrexa na parroquia de Artes, conforme a disposición adicional primeira do Decreto 151/2014, do 20 de novembro, de sanidade mortuoria de Galicia.</p>
    <p>Segundo a documentación achegada, o cemiterio existente no lugar da Igrexa da parroquia de Artes sitúase na parcela con referencia catastral 002401800NH28D0001LZ, a cal ten unha superficie de 2.440 m². Na memoria presentada descríbese o cemiterio cun total de 211 panteóns de 4 alturas e con cinceiro enterrado. Tamén conta con tumbas en terra arredor da igrexa. O cemiterio existente non dispón de aseos; porén, proxéctanse coa ampliación do cemiterio. Tampouco dispón de osario xeral. O proxecto de ampliación do cemiterio prevé a colocación de columbarios.</p>
    <p>Por providencia da Alcaldía, do 18 de setembro de 2019, autorizouse iniciar a tramitación do expediente, polo que se somete a información pública polo prazo de vinte (20) días en cumprimento do artigo 83 da Lei 39/2015, do 1 de outubro, do procedemento administrativo común das administracións públicas, co fin de que as persoas que se consideren afectadas por este poidan examinar o expediente e deducir, de ser o caso, as alegacións ou observacións que xulguen oportunas.</p>
    <p>O documento técnico e os trámites contidos no expediente poderanse consultar na Oficina Técnica municipal, das 10.00 ás 13.00 horas.</p>
    <p>Carballo, 19 de setembro de 2019</p>
    <footer><p>Evencio Ferrero Rodríguez<br>Alcalde</p></footer>

