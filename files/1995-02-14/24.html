---
date: '1995-02-14'
id: A2A2
page: 1
number: 31
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de xaneiro de 1995 pola que se adxudican as aportacións de
  capital privado na empresa xestora da Planta de Tratamento de Residuos
  Industriais de Galicia.
range: Resolución
url: 'https://www.xunta.gal/dog/Publicados/1995/19950214/AnuncioA2A2_gl.html'
---
<p>Por resolución da Consellería de Industria e Comercio do 15 de novembro de 1994 convocouse o concurso público para a adxudicación das aportacións de capital privado na empresa xestora da Planta de Tratamento de Residuos Industriais de Galicia.</p>
<p>Vistas as ofertas presentadas por Técnicas de Protección Ambiental, S.A. (T.P.A.), Técnicas Medioambientais, S.A. (TECMED); da agrupación de empresas constituída por Cubiertas y MZOV, S.A., RWE Ibérica de Saneamento, S.A. e Consulting Técnico do Noroeste, S.A. (COTECNO); da agrupación de empresas constituída por Abengoa, Borg Service, S.A., José Malvar Gonstruccións, S.A. e Terraire, S.A. e da agrupación de empresas constituída por Macovit Sociedade de Investimentos, S.A., Protección Medioambiental, S.L. e Waste Management España, S.A.</p>
<p>Vistos os informes emitidos pola Dirección Xeral de Industria para a resolución do concurso,</p>
<p>RESOLVO:</p>
<p>Adxudicar á agrupación de empresas constituída por Waste Management España, S.A., Protección Medioambiental, S.L. e Macovit Sociedade de Investimento, S.A. o citado concurso público.</p>
<p>As empresas adxudicatarias comprométense conxunta e solidariamente a subscribi-lo 90% do capital reflectido no artigo 5º dos estatutos sociais (cen millóns de pesetas) da empresa mixta Sociedade Galega de Residuos Industriais, S.A. e a levar a cabo a xestión da Planta de Tratamento de Residuos Industriais de Galicia.</p>
<p>Conforme a oferta presentada e seguindo o punto 7 das bases polas que se rexe o concurso que agora se resolve, a adxudicación das aportacións na citada empresa mixta distribúese da seguinte forma:</p>
<p>Waste Management España, S.A.: 51%</p>
<p>Protección Medioambiental, S.L.: 14%</p>
<p>Macovit Sociedade de Investimentos, S.A.: 25%</p>
<p>Total: 90%</p>
<p>No prazo de 30 días contados desde a notificación da presente resolución, deberase proceder á constitución e inscrición no Rexistro Mercantil da sociedade de xestión Sociedade Galega de Residuos Industriais, Sociedade Anónima.</p>
<p>Para asegura-lo cumprimento das obrigas contractuais, a empresa xestora deberá constituír, no prazo de 15 días contados desde a súa constitución, unha fianza de 15 millóns de pesetas en metálico, títulos de débeda pública ou mediante aval bancario. Dentro deste mesmo prazo, deberase solicita-la correspondente autorización de xestor de residuos tóxicos e perigosos.</p>
<p>No prazo de 30 días contados desde a obtención da correspondente autorización procederase á formalización do contrato entre a empresa Sociedade Galega de Residuos Industriais, S.A. e a Consellería de Industria e Comercio, conforme o disposto no artigo 70 da Lei de contratos do Estado.</p>
<p>O incumprimento do establecido nos apartados precedentes ou de calquera outra obriga contida nas bases polas que se rexe o concurso público que agora se resolve por causas imputables á agrupación de empresas adxudicatarias, a Consellería de Industria</p>
<p>e Comercio declarará resolto o concurso con perda da fianza depositada.</p>
<p>Contra a presente resolución, que é definitiva en vía administrativa, poderá interponerse, se é o caso, recurso contencioso-administrativo no prazo de dous meses contados desde o día seguinte á súa publicación, logo de comunicación a esta consellería, conforme o establecido no artigo 57.2 da Lei reguladora da xurisdicción contencioso-administrativa, do 27 de decembro de 1956.</p>
<p>Santiago de Compostela, 20 de xaneiro de 1995.</p>
<p>Antonio Couceiro Méndez</p>
<p>Conselleiro de Industria e Comercio</p>

