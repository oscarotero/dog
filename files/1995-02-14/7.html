---
date: '1995-02-14'
id: A252
page: 1
number: 31
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 13 de decembro de 1994 pola se aproba o cambio de dominio da estación
  depuradora de moluscos sita en punta Festo, Illa de Arousa, distrito marítimo
  de Cambados (Pontevedra), a favor de Pescadona, S.A.
range: Orde
url: 'https://www.xunta.gal/dog/Publicados/1995/19950214/AnuncioA252_gl.html'
---
<p>Visto o expediente de cambio de dominio da estación depuradora de moluscos sita en punta Festo, Illa de Arousa, distrito marítimo de Cambados (Pontevedra), da que era titular a entidade mercantil Islamar, S.L., adxudicada á Caixa de Aforros de Pontevedra mediante auto xudicial do Xulgado número dous de Pontevedra, do 24-11-1992.</p>
<p>Visto o expediente iniciado con data do 6-5-1993, por instancia de José Barral Andrade, director da División de Finanzas e Administración da Caixa de Aforros de Pontevedra, solicitando autorización para levar a cabo o cambio de dominio do establecemento que a continuación se menciona:</p>
<p>Tipo de establecemento: estación depuradora.</p>
<p>Especies: moluscos.</p>
<p>Superficie</p>
<p>Dominio privado:</p>
<p>-Parcela de 3.020 m, nave construída de 1.564 m.</p>
<p>-Superficie depuración:</p>
<p>* 11 piscinas na planta báixa de 72 m = 792 m.</p>
<p>* 12 piscinas no 1º andar de 72 m = 864 m.</p>
<p>Total: 1.656 m.</p>
<p>Dominio público: toma de auga do mar e desaugadoiro, 124,62 m.</p>
<p>Títulos habilitantes:</p>
<p>-Outorgamento: 15-6-1983 (DOG nº 73).</p>
<p>-Remate vixencia: 15-6-2003.</p>
<p>-Novo titular: Pescadona, S.A.</p>
<p>Situación: punta Festo, Illa de Arousa, distrito marítimo de Cambados (Pontevedra).</p>
<p>Tendo en conta que o interesado obtivo a autorización previa de cambio de dominio con data do 3-11-1994, e que foi acreditada a transmisión de dereitos invocada e aboado o imposto correspondente.</p>
<p>Considerando o disposto na Lei 6/1993, do 11 de maio, de pesca de Galicia(DOG nº 101, do 31-5-1993), e na Lei 22/1988, do 28 de xullo, de costas (BOE nº 181, do 29-7-1988).</p>
<p>Esta consellería, en virtude das atribucións conferidas, tendo en conta os informes que consten no expediente, á vista do informe emitido polo Servicio Técnico Xurídico, e por proposta da Dirección Xeral de Marisqueo e Acuicultura, resolve:</p>
<p>Acceder ó solicitado, outorgándolle á empresa Pescadona, S.A., con NIF nº A-36.051.563, concesión</p>
<p>e permiso de actividade da estación depuradora, autorizada con data do 15-6-1983, sita en punta Festo, Illa de Arousa, distrito marítimo de Cambados (Pontevedra), baixo as seguinte</p>
<p>CONDICIÓNS:</p>
<p>Primeira.-A vixencia desta resolución queda condicionada á que o Ministerio de Obras Públicas, Transportes e Medio Ambiente (Dirección Xeral de Costas) dicte relativa á ocupación de dominio público marítimo-terrestre.</p>
<p>Segunda.-Ó remate do prazo excepcional de homologación ó que se atopa acollida, a depuradora deberá cumprir co disposto no Real decreto 308/1993, do 26 de febreiro, polo que se aproba a regulamentación técnico sanitaria que fixa as normas aplicables á comercialización dos moluscos bivalvos vivos.</p>
<p>Terceira.-O titular non poderá modifica-las instalacións, agás que medie permiso desta consellería, nin o dominio público marítimo-terrestre autorizado.</p>
<p>Cuarta.-O novo titular queda subrogado nos mesmos dereitos e obrigas do anterior concesionario, e obrigado ó cumprimento das disposicións legais vixentes que lle sexan aplicables e de categoría suficiente.</p>
<p>Santiago de Compostela, 13 de decembro de 1994.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>

