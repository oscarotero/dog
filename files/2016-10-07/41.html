---
date: '2016-10-07'
id: C3K1-230916-0001
page: 46177
number: 192
agency: Consellería de Sanidade
section: VI. Anuncios. a) Administración autonómica.
title: >-
  RESOLUCIÓN do 20 de setembro de 2016, da Secretaría Xeral Técnica da
  Consellería de Sanidade, pola que se dá publicidade á parte dispositiva da
  Sentenza do 19 de maio de 2016, ditada pola Sala do
  Contencioso-Administrativo, Sección Sétima, do Tribunal Supremo.
range: Resolución
url: >-
  https://www.xunta.gal/dog/Publicados/2016/20161007/AnuncioC3K1-230916-0001_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Sétima da Sala do Contencioso-Administrativo do Tribunal Supremo, con data do 19 de maio de 2016, ditou sentenza no recurso de casación núm. 1214/2015, contra a sentenza pronunciada, o 4 de febreiro de 2015, pola Sección Primeira da Sala do Contencioso-Administrativo do Tribunal Superior de Xustiza de Galicia, no procedemento ordinario 153/2014, interposto pola procuradora Dulce María Maneiro Martínez en nome e representación do Colexio Oficial de Médicos de Pontevedra, contra o Decreto 36/2014, do 20 de marzo, polo que se regulan as áreas de xestión clínica do Servizo Galego de Saúde. </p>
    <p>Esta sentenza, que é firme, na súa parte dispositiva literalmente di: </p>
    <p>«Non procede o recurso de casación número 1214/2015, interposto polo Servizo Galego de Saúde, representado polo procurador Argimiro Vázquez Guillén, contra a sentenza ditada polo Tribunal Superior de Xustiza de Galicia, Sala do Contencioso-Administrativo, do 4 de febreiro de 2015, sen condena en custas».</p>
    <p>En consecuencia, queda firme a decisión pronunciada o 4 de febreiro de 2015 pola Sección Primeira da Sala do Contencioso-Administrativo do Tribunal Superior de Xustiza de Galicia, en canto anulaba o artigo 10 do mencionado Decreto 36/2014 no que atinxe á libre designación como forma de provisión do/da director/a de área de xestión clínica.</p>
    <p>Santiago de Compostela, 20 de setembro de 2016</p>
    <footer><p>Josefina Monteagudo Romero<br>Secretaria xeral técnica da Consellería de Sanidade</p></footer>

