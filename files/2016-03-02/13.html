---
date: '2016-03-02'
id: G2410-120216-0002
page: 7960
number: 42
agency: Xulgado do Social número 1 de Santiago de Compostela
section: V. Administración de xustiza.
title: EDICTO (203/2015).
range: Edicto
url: >-
  https://www.xunta.gal/dog/Publicados/2016/20160302/AnuncioG2410-120216-0002_gl.html
---
<p>Susana Varela Amboage, secretaria xudicial do Xulgado do Social número 1 de Santiago de Compostela, fago saber que no procedemento de execución de títulos xudiciais 203/2015 deste xulgado do social, seguido por instancia de Juan Pérez Sánchez Orozco contra a Asociación Agraria de Jóvenes Agricultores-Asaja Galicia, Asociación Profesional de Xóvenes Agricultores, (Fogasa) Fondo de Garantía Salarial, sobre despedimento, se ditou a seguinte resolución:</p>
    <p>Decreto.</p>
    <p>Secretaria xudicial: Susana Varela Amboage.</p>
    <p>En Santiago de Compostela, doce de febreiro de dous mil dezaseis.</p>
    <p>Antecedentes de feito.</p>
    <p>Primeiro. Juan Pérez Sánchez Orozco presentou demanda de execución fronte á Asociación Agraria Jóvenes Agricultores-Asaja Galicia, Asociación Profesional de Xóvenes Agricultores, Fogasa.</p>
    <p>Segundo. Ditouse auto mediante o que se despacha execución, con data do 9.9.2015, por un total de 75.395,34 euros [63.133,72 euros en concepto de indemnización + 11.150,62 euros en concepto de salarios debidos +1.111 euros en concepto de xuros moratorios pactados polas partes] en concepto de principal, máis outros 7.539,53 euros que se fixan provisionalmente en concepto de xuros que, se é o caso, se poidan percibir durante a execución e as custas desta, sen prexuízo da súa posterior liquidación.</p>
    <p>Terceiro. Das actuacións practicadas non se obtivo cantidade ningunha. Deuse audiencia ao Fondo de Garantía Salarial tras o resultado negativo do resto de indagacións realizadas.</p>
    <p>Fundamentos de dereito.</p>
    <p>Único. Dispoñen os artigos 250 e 276 da LXS que, de non se ter coñecemento da existencia de bens abondo do executado nos que facer traba e embargo, se practicarán as indagacións procedentes e, de ser infrutuosas, total ou parcialmente, a secretaria xudicial da execución ditará decreto de insolvencia tras oír o Fondo de Garantía Salarial e a parte demandante.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Acordo:</p>
    <p>a) Declarar os executados Asociación Agraria Jóvenes Agricultores-Asaja Galicia, Asociación Profesional de Xóvenes Agricultores, en situación de insolvencia total por importe de 75.395,34 euros [63.133,72 euros en concepto de indemnización + 11.150,62 euros en concepto de salarios debidos + 1.111 euros en concepto de xuros moratorios pactados polas partes] en concepto de principal, máis outros 7.539,53 euros que se fixan provisionalmente en concepto de xuros que, se é o caso, se poidan percibir durante a execución e as custas desta, sen prexuízo da súa posterior liquidación, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reabrir a execución, se a partir deste momento se coñecen novos bens do executado.</p>
    <p>c) Unha vez firme a presente resolución, procédase á súa inscrición no rexistro correspondente.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión que se deberá interpoñer perante quen dita a resolución no prazo de tres días hábiles seguintes ao da notificación desta con expresión da infracción cometida nesta a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta nº 0049 3569 9200 0500 1274 no Banco Santander, S.A., debendo indicar no campo concepto, «recurso» seguida do código «31 Social-revisión de resolucións, secretario xudicial». Se o ingreso se fai mediante transferencia bancaria deberá incluír tras a conta referida, separados por un espazo coa indicación «recurso» seguida do «31 Social-revisión de resolucións, secretario xudicial». Se efectuase diversos pagamentos na mesma conta deberá especificar un ingreso por cada concepto, mesmo se obedecen a outros recursos desta ou distinta clase, indicando no campo de observacións a data da resolución recorrida, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>E para que sirva de notificación en legal forma á Asociación Agraria Jóvenes Agricultores-Asaja Galicia, Asociación Profesional de Xóvenes Agricultores, en ignorado paradoiro, expido o presente para a súa inserción no DOG.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 12 de febreiro de 2016</p>
    <footer><p>A secretaria xudicial</p></footer>

