---
date: '2018-09-28'
id: L383-100918-0001
page: 43943
number: 186
agency: Concello da Veiga
section: VI. Anuncios. b) Administración local.
title: >-
  ANUNCIO da aprobación inicial do expediente do Plan especial de
  infraestruturas e dotacións para a construción dun planetario observatorio
  astronómico na Veiga.
range: Anuncio
url: >-
  https://www.xunta.gal/dog/Publicados/2018/20180928/AnuncioL383-100918-0001_gl.html
---
<p>Con data do 27 de agosto de 2018, adoptouse en pleno o acordo polo que se aproba inicialmente o expediente do Plan especial de infraestruturas e dotacións para construción de planetario-observatorio astronómico no concello da Veiga, rexistrado de entrada neste Concello con data do 24 de abril de 2018 e nº de rexistro 362.</p>
    <p>En virtude do disposto polo artigo 75 da Lei 2/2016, do 10 de febreiro, do solo de Galicia, e polo artigo 186 do Decreto 143/2016, do 22 de setembro, polo que se aproba o Regulamento da Lei 2/2016. o expediente de referencia queda sometido a información pública polo prazo de dous meses contado a partir do día seguinte a aquel en que se produza a presente publicación no <em>Diario Oficial de Galicia</em>.</p>
    <p>Durante o devandito prazo as persoas interesadas poderán examinar o seu contido nas oficinas municipais situadas na praza do Concello nº 1, de luns a venres, das 9.00 ás 14.00 horas, e presentar as alegacións que consideren pertinentes.</p>
    <p>O contido íntegro do plan especial pódese consultar no seguinte enderezo electrónico http://aveiga.sedelectronica.gal/info.0</p>
    <p>A Veiga, 28 de agosto de 2018</p>
    <footer><p>Juan Anta Rodríguez<br>Alcalde</p></footer>

