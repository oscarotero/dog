---
date: '1995-10-09'
id: 4C42
page: 7
number: 194
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 6 de outubro de 1995 pola que se dictan normas para garanti-los
  servicios esenciais durante a folga xeral convocada para o día 10 de outubro
  de 1995, nos concellos de Cangas, Bueu, Marín e Moaña, na provincia de
  Pontevedra.
range: Orde
url: 'https://www.xunta.gal/dog/Publicados/1995/19951009/Anuncio4C42_gl.html'
---
<p>O exercicio do dereito de folga queda condicionado ó mantemento dos servicios esenciais definidos no artigo 2 do Decreto 155/1988, do 9 de xuño (DOG nº 116 do 20 de xuño).</p>
<p>O artigo 3 do mencionado decreto faculta os conselleiros competentes por razón dos servicios esenciais afectados, para que, mediante orde, e ante cada situación de folga, determinen o mínimo de actividade necesaria para asegura-lo mantemento de tales servicios e o persoal preciso para prestalos.</p>
<p>A central sindical Confederación Intersindical Galega en escrito do 26 de setembro de 1995 comunica a convocatoria de folga xeral por toda a xornada, o día 10 de outubro de 1995, que afectará a tódolos servicios públicos dos Concellos de Cangas, Bueu, Marín e Moaña na provincia de Pontevedra.</p>
<p>Ante o carácter de folga xeral, semella o máis axeitado regula-los servicios mínimos mediante unha única norma de aplicabilidade a tódolos centros, dependencias e servicios en xeral sobre os que pode ter incidencia esta convocatoria.</p>
<p>A necesaria conciliación entre o exercicio do dereito constitucional de folga e o mantemento dos servicios esenciais obriga a Administración autonómica, de acordo coa normativa vixente, a fixar uns servicios mínimos indispensables para o funcionamento dos servicios esenciais que se concretan e xustifican na presente orde.</p>
<p>Así pois, establécense servicios mínimos respecto a sectores e actividades dos que a regulación é competencia dalgunha das consellerías da Xunta de Galicia e que poden afecta-lo desenvolvemento ordinario da actividade cidadá.</p>
<p>No referente ós servicios dependentes da Consellería de Sanidade e Servicios Sociais e co fin de garanti-lo dereito constitucional de protección da saúde e dos intereses dos cidadáns que lle corresponde tutelar á consellería, fíxanse os servicios mínimos dedicados a estes fins na área preventiva e asistencial.</p>
<p>Na parcela correspondente ó Servicios Galego de Saúde, e dentro do ámbito da atención primaria, o persoal sinalado para cubri-los servicios mínimos é o imprescindible para asumi-la mesma asistencia que lle queda garantida ó beneficiario nun día festivo. Neste caso non se axusta ó cadro do persoal dun festivo, xa que en días festivos o servicio normal de urxencia permanece aberto as vintecatro horas, cousa</p>
<p>que non sucede no día sinalado para a convocatoria de folga xeral. Por este motivo, a porcentaxe de traballadores é maior ó de un día festivo, pero soamente na proporción imprescindible para cubri-la asistencia que un día festivo quedaría a cargo do servicio normal de urxencias. Todo isto co fin de asegurarlle ó beneficiario a atención urxente, tanto polo inicio dun proceso de morbilidade como por tratamentos que non se poidan demorar ou interromper.</p>
<p>Na área de competencias da Consellería de Agricultura, Gandería e Montes establécense servicios mínimos para garanti-los servicios esenciais definidos como tales no artigo 2 do Decreto 155/1988, do 9 de xuño, e que neste caso se concretan nos de vixilancia e extinción de incendios e rexistros públicos.</p>
<p>No Servicio de Defensa contra Incendios Forestais, a imprevisibilidade do feito causante da prestación do servicio esencial de vixilancia e extinción de incendios e a indeterminabilidade das súas consecuencias en canto a vidas e facendas, ante o que sería de aplicación plenamente e sen posibilidade ningunha de restricción o principio de que a seguridade é o benestar da poboación deben primar sobre outros dereitos, fai necesaria a dispoñibilidade de parte dos efectivos existentes.</p>
<p>Na Consellería de Pesca, Marisqueo e Acuicultura, a necesidade de atende-las tarefas de rexistro e información nas confrarías de pescadores de Bueu, Cangas, Marín e Moaña, de conformidade co sinalado na orde da dita consellería do 21 de decembro de 1993, obriga a establece-los servicios mínimos que se expresan na presente orde.</p>
<p>O dereito á educación é un dereito de carácter social, e por tanto reclama dos poderes públicos as accións positivas necesarias para que poida ser levado a cabo en igualdade de tódolos que se encontran en calquera dos niveis formativos en calquera tipo de centro.</p>
<p>Por outra parte, a especial problemática de Galicia, coa maior porcentaxe de alumnos transportados e facendo uso dos comedores escolares ou o bo número de internados da nosa Comunidade Autónoma, non poden quedar paralizados no seu funcionamento como consecuencia do dereito constitucional de folga.</p>
<p>Sinálanse, por iso, os servicios mínimos necesarios para manter en funcionamento os comedores escolares, a limpeza dos centros e un mínimo de vixilancia e atención para os alummos que poidan acudir ós centros, xa que a maioría deles son menores de dezaoito anos e moitos deles con idades comprendidas entre os tres e catorce anos.</p>
<p>Os centros de educación especial necesitan, polas características dos seus alumnos, un maior coidado e asistencia e é por iso polo que cómpre a asistencia do maior número de persoal, como coidadores, persoal médico, etc.</p>
<p>Na Consellería de Política Territorial, Obras Públicas e Vivenda, xúlgase necesario fixar servicios mínimos que cubran a área de transporte, e nese sentido o Decreto 61/1985, do 18 de abril, dispón que deberán manterse os servicios de transporte de estudiantes e</p>
<p>escolares nas expedicións normalmente establecidas e os dos obreiros que sexan estrictamente precisas para transportar ós traballadores imprescindibles para servicios de seguridade, gardería e mantemento.</p>
<p>No tocante os servicios de transporte de carácter concesional en sentido estricto (servicios regulares de uso xeral), establécense soamente servicios mínimos necesarios nas expedicións que teñan a súa orixe ou destino nas localidades afectadas pola convocatoria da folga.</p>
<p>Polo que respecta á Compañía de Radiotelevisión de Galicia, a necesidade de atención á rede de emisores e reemisores, obriga a sinalar servicios mínimos no centro emisor de Domaio, situado no monte Faro (Domaio).</p>
<p>En consecuencia e de acordo co establecido no parágrafo 5.2º do Regulamento de réxime interior da Xunta de Galicia aprobado polo Decreto 111/1984, do 25 de maio, e por proposta das consellerías de Sanidade e Servicios Sociais, Agricultura, Gandería e Montes, Pesca, Marisqueo e Acuicultura, Educación e Ordenación Universitaria e Política Territorial, Obras Públicas e Vivenda, oído o comite de folga,</p>
<p>DISPOÑO:</p>
<p>Artigo 1º.-Con carácter xeral o mínimo de actividade e o persoal preciso para asegura-lo mantemento dos servicios esenciais durante a folga xeral convocada nos concellos de Cangas, Bueu, Marín e Moaña na provincia de Pontevedra, para o día 10 de outubro de 1995, é o seguinte:</p>
<p>1.1.-Consellería de Sanidade e Servicios Sociais.</p>
<p>1.1.A.-Centros dependentes da Consellería de Sanidade e Servicios Sociais.</p>
<p>1.1.A.1.-Dirección Xeral de Saúde Pública.</p>
<p>-Marín: 1 Veterinario.</p>
<p>-Bueu: 1 Farmacéutico.</p>
<p>-Cangas: 1 Veterinario.</p>
<p>1.1.A.2.-Dirección Xeral de Servicios Sociais</p>
<p>-Residencia de Marín:</p>
<p>-1 Gobernante.</p>
<p>-1 Auxiliar de cociña.</p>
<p>-1 Oficial 1ª cociña.</p>
<p>-2 Oficiais 2ª cociña.</p>
<p>-1 Oficial Serv. técnico.</p>
<p>-4 Auxiliares de clínica.</p>
<p>-13 Camareiras-limpadoras.</p>
<p>-1 Auxiliar administrativo.</p>
<p>-5 Ordenanzas.</p>
<p>-1 Peón.</p>
<p>-Fogar de Marín:</p>
<p>-Director.</p>
<p>1.1.A.3.-Servicio Galego de Saúde.</p>
<p>-Cangas:</p>
<p>-2 Médicos.</p>
<p>-1 Pediatra.</p>
<p>-2 ATS.</p>
<p>-1 Auxiliar administrativo.</p>
<p>-1 Celador.</p>
<p>-Moaña:</p>
<p>-2 Médicos.</p>
<p>-1 Pediatra.</p>
<p>-1 ATS.</p>
<p>-Servicios de urxencias:</p>
<p>-2 Médicos.</p>
<p>-2 ATS.</p>
<p>-2 Celadores.</p>
<p>-Marín:</p>
<p>Casa do Mar:</p>
<p>-2 Médicos.</p>
<p>-1 Pediatra.</p>
<p>-1 ATS.</p>
<p>-1 Matrona.</p>
<p>Centro de Saúde:</p>
<p>-3 Médicos.</p>
<p>-1 Pediatra.</p>
<p>-1 Auxiliar de Clínica.</p>
<p>-1 ATS.-DUE.</p>
<p>Consultorio Seixo:</p>
<p>-1 Médico.</p>
<p>-1 ATS.</p>
<p>-Bueu:</p>
<p>-2 Médicos.</p>
<p>-1 Pediatra.</p>
<p>-1 Odontólogo.</p>
<p>-2 ATS.</p>
<p>-1 Matrona</p>
<p>1.1.B.-Outros centros sanitarios.</p>
<p>-Instituto Social da Mariña.</p>
<p>-Marín:</p>
<p>-2 Médicos.</p>
<p>-1 ATS.</p>
<p>-1 Pediatra.</p>
<p>-1 Celador.</p>
<p>-Seixo:</p>
<p>-1 Médico.</p>
<p>-Servicio de urxencias:</p>
<p>-2 Médicos.</p>
<p>-2 ATS.</p>
<p>-2 Celadores.</p>
<p>-Cangas:</p>
<p>-Servicio de urxencias.</p>
<p>-2 Médicos.</p>
<p>-2 ATS.</p>
<p>-2 Celadores.</p>
<p>-Aldán:</p>
<p>-1 Médico.</p>
<p>-1 Celador.</p>
<p>-Moaña:</p>
<p>-Casa do Mar:</p>
<p>-2 Médicos.</p>
<p>-1 Pediatra.</p>
<p>-1 ATS.</p>
<p>-1 Celador.</p>
<p>-Complexo Hospitalario da Deputación Provincial de Pontevedra.</p>
<p>-Cangas:</p>
<p>-1 Médico.</p>
<p>-1 ATS.</p>
<p>1.2.-Consellería de Agricultura, Gandería e Montes.</p>
<p>1.2.A.-Servicio de defensa contra incendios forestais.</p>
<p>Persoal contratado para a execución do Plan de Defensa contra Incendios Forestais (Infoga).</p>
<p>1 Brigada.</p>
<p>1 Vixilante fixo.</p>
<p>1 Conductor de autobomba.</p>
<p>Os efectivos sinalados anteriormente prestarán servicio a toda a zona correspondente ós catro concellos.</p>
<p>No caso de que durante o día da folga se producisen incendios que, a xuízo dos responsables do servicio, obrigasen a adoptar medidas complementarias ás adoptadas co persoal previsto como mínimo, este poderá elevarse ata o cen por cento do persoal contratado.</p>
<p>1.2.B.-Axencia do Servicio de Extension Agraria de Cangas.</p>
<p>-1 Funcionario</p>
<p>1.3.-Consellería de Pesca, Marisqueo e Acuicultura.</p>
<p>1.3.A.-Confraría de Cangas:</p>
<p>-1 Posto base do grupo D</p>
<p>1.3.B.-Confraría de Bueu:</p>
<p>-1 Posto base do grupo D</p>
<p>1.3.C.-Confraría de Marín:</p>
<p>-1 Posto base do grupo D</p>
<p>1.3.E.-Confraría de Moaña:</p>
<p>-1 Posto base do grupo D</p>
<p>1.4.-Consellería de Educación e Ordenación Universitaria.</p>
<p>Nos centros escolares dependentes da consellería:</p>
<p>-O director ou un membro do equipo da dirección e 1 subalterno en cada centro escolar.</p>
<p>-O 30% do persoal de comedores e do persoal docente encargado destes, nos centros de educación básica con servicio de comedor.</p>
<p>-O 25% do persoal de comedores, limpeza e subalternos nas escolas-fogar.</p>
<p>-O 25% do persoal docente encargado de comedores das escolas fogar garantindo un mínimo de dúas persoas.</p>
<p>-O 30% de persoal de comedores, limpeza, e subalternos nos centros residenciais docentes.</p>
<p>-O 25% do persoal de limpeza, nos centros de ensino secundario.</p>
<p>A totalidade de persoal de comedores, ATS., limpeza, coidadores e persoal médico dos centros de educación especial.</p>
<p>1.4.-Consellería de Política Territorial, Obras Públicas e Vivenda.</p>
<p>1.4.A.-Transporte de mercadorías.</p>
<p>-Toda clase de mercadorías a establecementos sanitarios.</p>
<p>1.4.B.-Transporte de viaxeiros.</p>
<p>1.4.B.1.-Autobuses de Pontevedra, S.A.</p>
<p>-Pontevedra-Marín por C-550 e Lourizán.</p>
<p>Saída de Pontevedra: 7, 7.30, 8.30, 8.50, 18, 19, 19.30, 20, 20.30 e 21.</p>
<p>Saída de Marín: 7, 7.30, 8.20, 9, 18.10, 18.40, 19.10, 19.40, 20.10 e 20.50.</p>
<p>-Pontevedra-Marín, pola lonxa e C-550 por Lourizán.</p>
<p>Saída de Pontevedra: 8.20</p>
<p>Saída de Marín: 8</p>
<p>1.4.B.2.-Autobuses Cerqueiro, S.L.</p>
<p>O non realizar servicios de proximidades, nin desde nin ata cidades de máis de 50.000 habitantes, so deberá mante-los servicios con expedicións autorizadas de estudiantes ó 100% e os de obreiros antes das 9 horas e posteriores ás 18 horas.</p>
<p>1.4.B.3.-Transportes la Unión, S.A.</p>
<p>-Marín-Vigo, por Bueu-Cangas- A-9:</p>
<p>Saída de Marín: 6.15 horas</p>
<p>Saída de Vigo: 12.30 e 18.20 horas</p>
<p>-Bueu-Vigo, por Cangas-Moaña- A-9:</p>
<p>Saída de Bueu: 7 horas</p>
<p>Saída de Vigo: 19 horas</p>
<p>-Cangas-Vigo por A-9-Moaña-A-9:</p>
<p>Saída de Cangas: 6, 9, 18.30 e 20.30 horas</p>
<p>Saída de Vigo: 7, 9, 18.30 e 20.30 horas</p>
<p>-Cangas-Pontevedra, por autovía-Bueu-Marín e autovía:</p>
<p>Saída de Cangas: 9.30 horas</p>
<p>Saída de Pontevedra: 10 horas</p>
<p>-Marín-Vigo, polo Alto da Fraga-Fraga-Moaña-Domaio-A9:</p>
<p>Saída de Marín: 8 horas</p>
<p>Saída de Vigo: 13 horas</p>
<p>-Cangas-Pontevedra, por Domaio-Santo Adrián-Vilaboa e N-550:</p>
<p>Saída de Cangas: 7.20, e 18.30 horas</p>
<p>Saída de Pontevedra: 7.45 e 19.30 horas</p>
<p>-Cangas-Pontevedra, por Bueu-Marín-Lourizán:</p>
<p>Saída de Cangas: 6.40 e 18.30 horas</p>
<p>Saída de Pontevedra: 7.45 e 19.30 horas</p>
<p>1.4.C.-Servicios escolares, de estudiantes e de obreiros.</p>
<p>Deben manterse tódolos servicios escolares e de estudiantes nas expedicións normalmente establecidas.</p>
<p>En canto ó transporte de obreiros, deberán manterse as expedicións estrictamente precisas para transporta-los traballadores imprescindibles para atende-los servicios de seguridade, gardería e mantemento nas súas respectivas empresas.</p>
<p>1.5.-Compañía de Radio-Televisión de Galicia.</p>
<p>No centro emisor de Domaio, sito no monte Faro (Domaio) dous técnicos de servicio en quendas de asistencia de 8.30 horas a 24.30 horas</p>
<p>Artigo 2º.-O persoal que debe presta-los servicios mínimos establecidos no artigo anterior será destinado, no suposto da Consellería de Sanidade e Servicios Sociais -Servicio Galego de Saúde- polos directores xerentes do centro de gasto ó que pertenzan, polos delegados provinciais das consellerías respectivas e polos directores de persoal, nos restantes supostos, publicándose os nomes dos designados nos taboleiros de anuncios dos respectivos centros de traballo.</p>
<p>Artigo 3º.-O incumprimento da obriga de atende-los servicios mínimos fixados nesta orde, será sancionado de conformidade coa lexislación vixente aplicable ós diversos colectivos.</p>
<p>Artigo 4º.-O disposto na presente orde non suporá ningunha limitación dos dereitos que a normativa reguladora da folga lle recoñece ó persoal na dita situación.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de outubro de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>6418</p>

