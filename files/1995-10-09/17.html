---
date: '1995-10-09'
id: 4C8A
page: 7
number: 194
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación (414/1993).
range: Cédula
url: 'https://www.xunta.gal/dog/Publicados/1995/19951009/Anuncio4C8A_gl.html'
---
<p>Lorenzo Villalpando Lucas, secretario da Administración de xustiza con destino no Xulgado de Primeira Instancia e Instrucción número catro de Santiago de Compostela. Dou fe que nos autos dos que se fará mérito, dictouse a sentencia cun encabezado e parte dispositiva que din así:</p>
<p>«Sentencia. En Santiago de Compostela o vinteseis de xaneiro de mil novecentos noventa e catro. Vistos os presentes autos de xuízo verbal de faltas tramitados perante este Xulgado de Primeira Instancia e Instrucción número catro dos do partido, co número 414/1993; sendo denunciante Carmen Souto Rodríguez, maior de idade, natural de Teo, filla de José e Hortensia, con domicilio nesta cidade, Rúa de Conxo de abaixo, número 6-1º; e aparecendo como parte denunciada José Daniel González García, maior de idade, natural de Teo, fillo de José e Aurelia, con domicilio no lugar de Oza, rúa Vilanova, número 12, Teo, sendo parte igualmente o Ministerio Fiscal.</p>
<p>Decido que debo absolver e absolvo libremente a José Daniel González García da falta de ameazas que se lle imputa, con declaración das custas de oficio.</p>
<p>Contra esta sentencia cabe interpor recurso de apelación no prazo de cinco días desde a súa notificación, perante este xulgado para a Audiencia Provincial da Coruña.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E, para que así conste e lle sirva de notificación en legal forma a Carmen Souto Rodríguez, que se atopa en ignorado paradoiro, expido, selo e asino a presente cédula en Santiago de Compostela o dezaoito de setembro de mil novecentos noventa e cinco.</p>
<p>O secretario</p>
<p>Rubricado</p>
<p>95-6278</p>

