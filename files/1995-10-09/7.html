---
date: '1995-10-09'
id: 4C5A
page: 7
number: 194
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 8 de septembro de 1995 pola que se modifica a do 1 de xuño de
  1995 pola que se fai público o contido do convenio de apoio financeiro ás
  pequenas e medianas empresas subscrito entre o Instituto Galego de Promoción
  Económica (Igape) e as entidades financeiras.
range: Resolución
url: 'https://www.xunta.gal/dog/Publicados/1995/19951009/Anuncio4C5A_gl.html'
---
<p>Co obxecto de poder apoiar aqueles proxectos pertencentes ós sectores de comercio polo miúdo e artesanal, nos que o investimento consista exclusivamente ou na súa maioría en bens inmobles e que non cumpran a limitación de que o investimento inmobiliario non supere o 80% da totalidade do proxecto establecida polo Instituto de Crédito Oficial, é necesario face-las oportunas modificacións nas cláusulas cuarta e sexta do convenio de apoio financeiro ás pequenas e medianas empresas subscrito entre o Instituto Galego de Promoción Económica (Igape) e as entidades financeiras.</p>
<p>Visto o exposto e de conformidade coas entidades financeiras asinantes do convenio e en virtude das facultades que teño conferidas,</p>
<p>DISPOÑO:</p>
<p>Artigo único.-Modifícase a resolución de 1 de xuño de 1995 pola que se fai público o contido do convenio de apoio financeiro ás pequenas e medianas empresas subscrito entre o Instituto Galego de Promoción Económica (Igape) e as entidades financeiras, publicado no Diario Oficial de Galicia número 118 bis, de 21 de xuño de 1995, do seguinte xeito:</p>
<p>1. Engádese á cláusula 4.1. último parágrafo o seguinte texto:</p>
<p>«Agás para proxectos, pertencentes ós sectores de comercio polo miúdo e artesanal, que teñan por obxecto o investimento en bens inmobles».</p>
<p>2. Engádese á cláusula 4.2. primeiro parágrafo o seguinte texto:</p>
<p>«Tamén serán subvencionables as actividades artesanais que se atopen definidas na orde da Consellería de Industria e Comercio de 22 de xullo de 1993,</p>
<p>pola que se aproban as actividades artesanais comprendidas na sección correspondente do Rexistro Xeral de Artesanía de Galicia (DOG nº 150, 6-8-1993), ou calquera modificación da mesma».</p>
<p>3. Engádese á cláusula 6.1.1. último parágrafo o seguinte texto:</p>
<p>«Agás para aqueles proxectos de investimento pertencentes ó sector de comercio polo miúdo e artesanal que pola natureza do investimento non poidan acollerse ó convenio Igape-ICO, para o que o investimento subvencionable será superior a 750.000 ptas. e o préstamo superior a 525.000 ptas».</p>
<p>Santiago de Compostela, 8 de setembro de 1995.</p>
<p>José Antonio Orza Fernández</p>
<p>Presidente do Igape</p>
<p>95-6409</p>

