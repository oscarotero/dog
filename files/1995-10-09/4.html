---
date: '1995-10-09'
id: 4C4E
page: 7
number: 194
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 18 de setembro de 1995, da Dirección Xeral de Universidades e
  Investigación, pola que se adxudican as axudas para o establecemento de
  convenios de colaboración con institucións públicas e privadas sen fins e
  lucro para a realización de programas de investigación convocados por Orde do
  20 de marzo de 1995 (DOG do 6 de abril).
range: Resolución
url: 'https://www.xunta.gal/dog/Publicados/1995/19951009/Anuncio4C4E_gl.html'
---
<p>Por Orde do 20 de marzo de 1995 (DOG do 6 de abril), apróbanse as bases que rexerán a convocatoria de axudas para o establecemento de convenios de colaboración con institucións públicas e privadas sen fins de lucro para a realización de programas de investigación.</p>
<p>Na súa virtude, de acordo co establecido nas bases da convocatoria e atendendo á proposta elaborada pola Comisión de Selección de Política Científica creada polo Decreto 160/1991, do 16 de maio (DOG do 28 de maio) e orde da Consellería de Educación e Ordenación Universitaria do 27 de xullo de 1994 (DOG do 10 de agosto), esta dirección xeral,</p>
<p>RESOLVE:</p>
<p>Primeiro.-Concede-las axudas que a continuación se relacionan e para a finalidade que se indica en cada caso:</p>
<p>-Universidade da Coruña. Programa: «Bolsas posdoutorais para investigadores da Universidade da Coruña». Contía da axuda: 7.000.000 de ptas.</p>
<p>-Universidade de Santiago de Compostela. Programa: «Bolsas posdoutorais para investigadores da Universidade de Santiago de Compostela». Contía da axuda: 9.000.000 de ptas.</p>
<p>-Fundación Caixa Galicia-Claudio San Martín. Programa: «Bolsas para a formación de investigadores de Galicia en Francia». Contía da axuda: 8.000.000 de ptas.</p>
<p>Segundo.-De acordo co disposto no artigo 5 da orde da convocatoria, as axudas formalizaranse nun convenio específico que se subscribirá entre a Consellería de Educación e Ordenación Universitaria e cada unha das institucións beneficiarias.</p>
<p>Terceiro.-Unha vez rematado o curso 1995/1996 e no prazo máximo de dous meses, as institucións beneficiarias deberán remitirlle á Dirección Xeral de Universidades e Investigación unha memoria na que se detalle o investimento das axudas concedidas.</p>
<p>Cuarto.-A inobservancia por parte dos beneficiarios de calquera das bases establecidas na Orde de convocatoria do 20 de marzo de 1995 suporá a perda do dereito a percibi-la subvención correspondente.</p>
<p>Quinto.-Contra a presente resolución poderase interpoñer recurso ordinario ante o conselleiro de Educación e Ordenación Universitaria no prazo de un mes contado a partir da publicación da presente resolución no DOG, de acordo co disposto nos artigos 114 e seguintes da Lei 30/1992, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 18 de setembro de 1995.</p>
<p>José Manuel Touriñán López</p>
<p>Director xeral de Universidades e Investigación</p>
<p>95-5127</p>

