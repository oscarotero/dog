---
date: '2014-03-12'
id: G0007-200214-0006
page: 10597
number: 49
agency: Xulgado do Social número 3 de Santiago de Compostela
section: V. Administración de xustiza.
title: EDICTO (730/2013).
range: Edicto
url: >-
  https://www.xunta.gal/dog/Publicados/2014/20140312/AnuncioG0007-200214-0006_gl.html
---
<p>Ana María Navarro Gómez, secretaria xudicial do Xulgado do Social número 3 de Santiago de Compostela, fago saber que no procedemento de despedimento/cesamentos en xeral 730/2013 deste xulgado do social, seguido por instancia de María del Carmen Bardanca Suárez contra a empresa Limpiezas El Polígono, S.L. e o Fondo de Garantía Salarial, sobre ordinario, ditouse a sentenza nº 18, cuxo encabezamento e resolución son do teor literal:</p>
    <p>«En Santiago de Compostela o 16 de xaneiro de 2014</p>
    <p>José María Fernández Abella, xuíz substituto deste órgano xurisdicional, tras ver os presentes autos rexistrados co número arriba indicado, promovidos por María del Carmen Bardanca Suárez contra a empresa Limpiezas El Polígono, S.L., que non comparece aos actos de conciliación e xuízo malia a súa citación en forma, pronunciou, en nome do rei, a seguinte resolución:</p>
    <p>Sentenza</p>
    <p>(…)</p>
    <p>Decido que, estimando a demanda promovida por María del Carmen Bardanca Suárez contra a empresa Limpiezas El Polígono, S.L., debo declarar e declaro a extinción do contrato de traballo por instancia da demandante, condenando a empregadora a aboarlle unha indemnización equivalente a 45 días de salario por ano de servizo computado ata o 11 de febreiro de 2012, rateándose por meses os períodos de tempo inferiores a 1 ano e ata o límite de 42 mensualidades, e de 33 días de salario por ano de servizo computado desde o 11 de febreiro de 2012 ata a data de extinción da relación laboral, rateándose por meses os períodos de tempo inferiores a 1 ano e ata un límite de 24 mensualidades. A cantidade resultante ascende a 3.358,40 euros.</p>
    <p>Así mesmo, debo condenar e condeno á empresa Limpiezas El Polígono, S.L. a aboar á Sra. Bardanca a cantidade de 1.298,55 euros, cantidade que deberá incrementarse cos xuros de demora.</p>
    <p>Notifíquese esta sentenza ás partes, facéndolles saber que contra ela poden interpoñer recurso de suplicación, que deberá anunciarse ante este xulgado no termo de cinco días desde a notificación da presente sentenza, e que será resolto, se é o caso, e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá, así mesmo, acreditar ao anunciar o recurso ter consignado o importe da condena na conta de consignacións deste xulgado, podendo substituírse por aseguramento mediante aval bancario, constando a responsabilidade solidaria do avalista, sen cuxo requisito non poderá terse por anunciado recurso e quedará firme a sentenza.</p>
    <p>Así por esta a miña sentenza, pronúncioo, mándoo e asínoo».</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación a Limpezas El Polígono, S.L., expido o presente.</p>
    <p>Santiago de Compostela, 24 de xaneiro de 2014</p>
    <footer><p>A secretaria xudicial</p></footer>

