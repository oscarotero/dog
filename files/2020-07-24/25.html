---
date: '2020-07-24'
id: G0424-170620-0008
page: 29400
number: 148
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 17 de xuño de 2020, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Arteixo (expediente IN407A 2020/34-1).
range: Resolución
url: >-
  https://www.xunta.gal/dog/Publicados/2020/20200724/AnuncioG0424-170620-0008_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Manuel Rivas Caridad.</p>
    <p>Domicilio social: lugar Quintán, 2A, 15660 Cambre.</p>
    <p>Denominación: LMTS, CTC e RBT avenida da Prensa, núm. 58, polígono industrial de Sabón.</p>
    <p>Situación: avenida da Prensa, núm. 58, polígono industrial de Sabón, Arteixo (A Coruña).</p>
    <p>Características técnicas: </p>
    <p>– Liña de media tensión soterrada con inicio nos empalmes proxectados na liña de distribución SBN715A (expediente IN407A 2016/2333-1), no tramo entre a subestación de Sabón e a derivada aos CCTT Tesein (15 PW60) e Retsa II (15PW59) e fin centro de transformación proxectado, condutor RHZ1-2OL 12/20 kV 3×(1×240 mm²) Al, lonxitude 16 m (entrada e saída).</p>
    <p>– Centro de transformación en edificio prefabricado de formigón. Compacto de manobra exterior 2 L+1 P telecontrolado con transformador de 250 kVA, refrixeración natural (ONAN), en baño de aceite e relación de transformación 15 kV/420 V.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun ano, contado a partir do día seguinte ao da publicación desta resolución no Diario Oficial de Galicia.</p>
    <p>A presente autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal na que puidera incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra a presente resolución, que non é definitiva en vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas; sen prexuízo de que os interesados poidan interpor calquera outro recurso que se xulgue pertinente.</p>
    <p>A Coruña, 17 de xuño de 2020</p>
    <footer><p>Isidoro Martínez Arca<br>Xefe territorial da Coruña</p></footer>

