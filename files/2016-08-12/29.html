---
date: '2016-08-12'
id: G0244-020816-0003
page: 36307
number: 153
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 29 de xullo de 2016, da Secretaría Xeral de Medios, polo que se
  notifica a execución da sanción imposta no expediente sancionador SXMEDIOS
  6/2015 en materia de prestación do servizo de comunicación audiovisual.
range: Anuncio
url: >-
  https://www.xunta.gal/dog/Publicados/2016/20160812/AnuncioG0244-020816-0003_gl.html
---
<p>Ante o resultado negativo de dous intentos de notificación no domicilio sinalado pola empresa interesada, e de conformidade co artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, mediante este anuncio notifícaselle á persoa que a continuación se relaciona a execución da sanción imposta no expediente sancionador SXMEDIOS 6/2015.</p>
    <p>Este anuncio publicarase no <em>Diario Oficial de Galicia</em> (DOG), pero entenderase que a notificación é efectiva o día da súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>A persoa interesada deberá facer efectiva a sanción e cesar voluntariamente na prestación do servizo, o que será obxecto de comprobación posterior por parte da autoridade competente. Así mesmo, poderá recoller os impresos para o pagamento da multa nas dependencias da Secretaría Xeral de Medios, sita no Edificio Administrativo San Caetano, s/n, en Santiago de Compostela, das 9.00 ás 14.00 horas, de luns a venres. O prazo de pagamento en período voluntario será o establecido no artigo 62.2 da Lei 58/2003, do 17 de decembro, xeral tributaria. De non realizar o ingreso no prazo indicado, procederase ao seu cobramento pola vía de constrinximento segundo o disposto no artigo 97 da Lei 30/1992.</p>
    <p>Expediente: SXMEDIOS 6/2015.</p>
    <p>Denunciado: Faustino Louzao Pan.</p>
    <p>Resolución: 26 de febreiro de 2016.</p>
    <p>Precepto infrinxido: artigo 57.6 da Lei 7/2010, xeral de comunicación audiovisual.</p>
    <p>Sanción imposta: 100.001 euros, cesamento de emisións e precintaxe provisional dos equipamentos e instalacións utilizados para a emisión.</p>
    <p>Sanción que se vai executar: 100.001 euros e cesamento de emisións.</p>
    <p>Santiago de Compostela, 29 de xullo de 2016</p>
    <footer><p>Mar Sánchez Sierra<br>Secretaria xeral de Medios</p></footer>

