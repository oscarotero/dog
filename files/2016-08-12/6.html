---
date: '2016-08-12'
id: G0424-010816-0003
page: 36209
number: 153
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 20 de xullo de 2016 pola que se establecen as bases
  reguladoras do Programa para a promoción da integración laboral das persoas
  con discapacidade en centros especiais de emprego e do Programa de subvencións
  ás unidades de apoio á actividade profesional no marco dos servizos de axuste
  persoal e social, e se procede á súa convocatoria para o ano 2016. Programa de
  integración laboral das persoas con discapacidade en centros especiais de
  emprego.
range: Orde
url: >-
  https://www.xunta.gal/dog/Publicados/2016/20160812/AnuncioG0424-010816-0003_gl.html
---
<p>BDNS (Identif.): 314029.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>1. Os centros especiais de emprego que figuren inscritos como tales no Rexistro Administrativo de Centros Especiais de Emprego de Galicia, de acordo co disposto no Decreto 200/2005, do 7 de xullo, polo que se regula a autorización administrativa e a inscrición no Rexistro Administrativo de Centros Especiais de Emprego de Galicia, a súa organización e funcionamento (DOG núm. 138, do 19 de xullo), sempre que se cumpran as condicións e os requisitos para cada tipo de axuda.</p>
    <p>Segundo. Obxecto</p>
    <p>Promover a integración das persoas con discapacidade, a través do Programa de integración laboral das persoas con discapacidade, nos centros especiais de emprego de Galicia (capítulo II da orde).</p>
    <p>Terceiro. Tipos de axudas</p>
    <p>a) Para proxectos de creación e ampliación do cadro de persoal de centros especiais de emprego:</p>
    <p>– Axudas para asistencia técnica.</p>
    <p>– Subvención financeira.</p>
    <p>– Subvención en función do investimento en activo fixo.</p>
    <p>b) Para proxectos de mantemento de centros especiais de emprego:</p>
    <p>– Subvención para a adaptación de postos de traballo.</p>
    <p>– Axudas para asistencia técnica.</p>
    <p>Cuarto. Bases reguladoras</p>
    <p>Orde do 20 de xullo de 2016 pola que se establecen as bases reguladoras do Programa para a promoción da integración laboral das persoas con discapacidade en centros especiais de emprego e se procede á súa convocatoria para o ano 2016.</p>
    <p>Quinto. Importe</p>
    <p>Para a concesión destas axudas destínanse setecentos setenta mil euros (770.000 €).</p>
    <p>Sexto. Prazo de presentación de solicitudes</p>
    <p>1. O prazo de presentación de solicitudes rematará o 30 de setembro de 2016.</p>
    <p>2. As solicitudes de subvención para a adaptación de postos de traballo e de asistencia técnica presentaranse con anterioridade á realización da adaptación ou á súa realización. Non obstante, as solicitudes polas adaptacións de postos de traballo e polas asistencias técnicas realizadas entre o 1 de outubro de 2015 e a data de publicación desta orde poderán presentarse no prazo dun mes contado a partir do día seguinte ao da publicación desta orde no Diario Oficial de Galicia. </p>
    <p>Santiago de Compostela, 20 de xullo de 2016</p>
    <footer><p>Francisco Conde López<br>Conselleiro de Economía, Emprego e Industria</p></footer>

