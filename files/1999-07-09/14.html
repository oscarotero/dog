---
date: '1999-07-09'
id: C2F6
page: 8
number: 131
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 5 de xullo de 1999 pola que se determinan os servicios mínimos
  dirixidos a garanti-los servicios prestados polo persoal facultativo do
  Complexo Hospitalario Juan Canalejo da Coruña durante a folga que se levará a
  efecto desde as 8 horas do día 9 de xullo ata as 8 horas do día 10 de xullo de
  1999.
range: Orde
url: 'https://www.xunta.gal/dog/Publicados/1999/19990709/AnuncioC2F6_gl.html'
---
<p>O artigo 28.2º da Constitución española recoñece, como dereito fundamental da persoa, o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde e diante de cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta o persoal facultativo do Complexo Hospitalario Juan Canalejo da Coruña</p>
<p>que se levará a a efecto desde as 8 horas do día 9 de xullo ata as 8 horas do día 10 de xullo de 1999, oído o comité de folga, esta consellería</p>
<p>DISPÓN:</p>
<p>Artigo 1º</p>
<p>A folga convocada desde as 8 horas do día 9 de xullo ata as 8 horas do día 10 de xullo de 1999, que afecta ó persoal facultativo do Complexo Hospitalario Juan Canalejo da Coruña, enténdese condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-la adecuada cobertura dos servicios da institución sanitaria, para evitar que se produzan graves prexuízos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga, coa atención ós usuarios que, baixo ningún concepto, poden quedar desasistidos polas características do servicio dispensado.</p>
<p>E por iso, mantéñense os servicios mínimos necesarios para garanti-la asistencia imprescindible ós pacientes hospitalizados, así como a atención urxente ós usuarios, que non pode aprazarse sen consecuencias negativas para a saúde.</p>
<p>Entrando na análise pormenorizada dos servicios mínimos, establécense os criterios rectores de determinación destes que se corresponden cos asinados coas centrais sindicais con motivo das folgas anteriores.</p>
<p>Estes criterios rectores explicítanse do seguinte xeito:</p>
<p>Persoal facultativo:</p>
<p>I. Cobertura do 100% da actividade urxente nun dobre ámbito.</p>
<p>Servicios de urxencias e gardas médicas.</p>
<p>Quirófanos urxentes para a atención dos usuarios que, ó ingresaren, requiran intervención cirúrxica inaprazable.</p>
<p>II. Cobertura da actividade cirúrxica dos pacientes hospitalizados, respecto ás patoloxías que poñan en perigo a vida destes ou agraven o seu estado de saúde.</p>
<p>III. Na área de hospitalización, establecerase o número necesario para garanti-la atención indefectible dos pacientes hospitalizados.</p>
<p>IV. Garantirase, así mesmo, a realización das probas complementarias urxentes e as que se refiren ós pacientes hospitalizados que, ó criterio do facultativo, sexan necesarias.</p>
<p>V. Atenderanse tamén as consultas urxentes ou preferentes.</p>
<p>Artigo 2º</p>
<p>A designación nominal, con carácter rotatorio, do persoal que deberá cubri-los distintos servicios será</p>
<p>determinada polo director-xerente do centro, procedéndose á súa publicación nos taboleiros de anuncios do centro de traballo.</p>
<p>Artigo 3º</p>
<p>Os prazos e alteracións no traballo por parte do persoal necesario para o mantemento dos servicios mínimos determinados no anexo serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo de 1977).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 5 de xullo de 1999.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Complexo Hospitalario Juan Canalejo</p>
<p>Persoal facultativo.</p>
<p>Facultativos de urxencias, o 100%.</p>
<p>Facultativos de garda, o 100%.</p>
<table><tbody><tr><td></td></tr>
<tr><td>Especialidades</td><td>S. mínimos</td></tr>
<tr><td></td></tr>
</tbody></table>
<table><tbody><tr><td>Alergoloxía</td><td>0</td></tr>
<tr><td>Análises clínicas</td><td>3</td></tr>
<tr><td>Anatomía patolóxica</td><td>3</td></tr>
<tr><td>Anestesia</td><td>12</td></tr>
<tr><td>Cirurxía cardiovascular</td><td>3</td></tr>
<tr><td>Ap. dixestivo</td><td>2</td></tr>
<tr><td>Cardioloxía</td><td>4</td></tr>
<tr><td>C. cardíaca</td><td>3</td></tr>
<tr><td>C. cardíaca infantil</td><td>1</td></tr>
<tr><td>C. xeral</td><td>5</td></tr>
<tr><td>C. maxilofacial</td><td>2</td></tr>
<tr><td>C. plástica</td><td>3</td></tr>
<tr><td>C. pediátrica</td><td>2</td></tr>
<tr><td>C. torácica</td><td>2</td></tr>
<tr><td>Coidados continuos</td><td>1</td></tr>
<tr><td>Dermatoloxía</td><td>1</td></tr>
<tr><td>Endocrinoloxía</td><td>1</td></tr></tbody></table>
<table><tbody><tr><td></td></tr>
<tr><td>Especialidades</td><td>S. mínimos</td></tr>
<tr><td></td></tr>
</tbody></table>
<table><tbody><tr><td>Farmacia</td><td>4</td></tr>
<tr><td>Hematoloxía</td><td>4</td></tr>
<tr><td>Inmunoloxía</td><td>0</td></tr>
<tr><td>M. intensiva</td><td>13</td></tr>
<tr><td>M. interna</td><td>8</td></tr>
<tr><td>H. domicilio</td><td>1</td></tr>
<tr><td>M. preventiva</td><td>0</td></tr>
<tr><td>Microbioloxía</td><td>3</td></tr>
<tr><td>Nefroloxía</td><td>3</td></tr>
<tr><td>Pneumoloxía</td><td>1</td></tr>
<tr><td>Neurocirurxía</td><td>3</td></tr>
<tr><td>Neurofisioloxía</td><td>1</td></tr>
<tr><td>Neuroloxía</td><td>1</td></tr>
<tr><td>Obstetricia e xinecoloxía</td><td>6</td></tr>
<tr><td>Oftalmoloxía</td><td>3</td></tr>
<tr><td>Oncoloxía</td><td>3</td></tr>
<tr><td>O.R.L.</td><td>3</td></tr>
<tr><td>Pediatría e neonatoloxía</td><td>6</td></tr>
<tr><td>Psiquiatría</td><td>1</td></tr>
<tr><td>Radioloxía</td><td>7</td></tr>
<tr><td>Rehabilitación</td><td>1</td></tr>
<tr><td>U.L.M.</td><td>1</td></tr>
<tr><td>Reumatoloxía</td><td>1</td></tr>
<tr><td>Traumatoloxía</td><td>5</td></tr>
<tr><td>Urxencias</td><td>19</td></tr>
<tr><td>Uroloxía</td><td>3</td></tr></tbody></table>

