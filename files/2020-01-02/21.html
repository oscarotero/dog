---
date: '2020-01-02'
id: G0424-220819-0003
page: 105
number: 1
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 21 de agosto de 2019, da Dirección Xeral de Enerxía e Minas,
  pola que se outorga autorización administrativa previa e de construción da
  modificación da planta de coxeración que Papelera de Brandía, S.A. promove no
  concello de Santiago de Compostela (A Coruña).
range: Resolución
url: >-
  https://www.xunta.gal/dog/Publicados/2020/20200102/AnuncioG0424-220819-0003_gl.html
---
<p>Examinados os expedientes iniciados por solicitude de Papelera de Brandía, S.A. en relación coa autorización administrativa previa e autorización administrativa de construción da modificación dunha planta de coxeración, constan os seguintes</p>
    <p>Antecedentes de feito.</p>
    <p>Primeiro. Con data do 14 de setembro de 1998, a Dirección Xeral de Industria da Consellería de Industria e Comercio resolveu autorizar a instalación dunha planta de coxeración de enerxía eléctrica á empresa Papelera de Brandía, S.A., no concello de Santiago de Compostela (expediente 97/770).</p>
    <p>Segundo. Con data do 9 de febreiro de 1999, a Dirección Xeral de Industria da Consellería de Industria e Comercio resolveu aprobar o proxecto de execución da planta de coxeración de enerxía eléctrica autorizada á empresa Papelera de Brandía, S.A., no concello de Santiago de Compostela (expediente 97/770).</p>
    <p>Terceiro. Con data do 1 de outubro de 1999, a Delegación Provincial da Consellería de Industria e Comercio da Coruña resolveu autorizar a posta en marcha da instalación de coxeración Papelera de Brandía, S.A. en Santiago de Compostela (A Coruña).</p>
    <p>Cuarto. Con data do 14 de maio de 2019, Juan Francisco Vilas López, en nome e representación de Papelera de Brandía, S.A., solicita a autorización administrativa previa de modificación da planta de coxeración da súa titularidade situada no concello de Santiago de Compostela (A Coruña).</p>
    <p>Quinto. Con data do 1 de xullo de 2019, Juan Francisco Vilas López, en nome e representación de Papelera de Brandía, S.A., solicita a autorización administrativa de construción da modificación da planta de coxeración mencionada.</p>
    <p>Sexto. Con data do 2 de xullo de 2019, a Xefatura Territorial da Consellería de Economía, Emprego e Industria da Coruña emitiu informe favorable sobre a solicitude de autorización administrativa previa das instalacións do proxecto «Anteproxecto de modificación da planta de coxeración asociada á fábrica de Papelera de Brandía (Santiago de Compostela)».</p>
    <p>Sétimo. Con data do 1 de agosto de 2019, a Xefatura Territorial da Consellería de Economía, Emprego e Industria da Coruña informou que dende o punto de vista técnico non se atopou ningún impedimento para a emisión da autorización administrativa de construción da instalación eléctrica recollida no proxecto «Modificación da planta de coxeración propiedade Papelera de Brandía (Santiago de Compostela)», recollendo as seguintes características técnicas:</p>
    <p>Características actuais:</p>
    <p>– Dous grupos motores-xeradores a gas cunha potencia de 4,464 MW (entre os dous), a súa caldeira de recuperación e o transformador principal, cunha relación de transformación de 6/20 kV e unha potencia de 5 MVA.</p>
    <p>Características modificadas:</p>
    <p>– Equipamentos recuperados:</p>
    <p>• Unha turbina de gas natural marca Centrax CX501 KB7, cunha potencia de 4,64 MW e a súa caldeira de recuperación de gases. A turbina de gas acóplase a un xerador de tensión nominal 11 kV/ 50 Hz/ 3 ph, con factor de potencia 0,8.</p>
    <p>• Transformador principal, con relación de transformación de 11/20 kV e unha potencia de 7 MVA.</p>
    <p>– Equipamentos novos:</p>
    <p>• CT de servizos auxiliares de 630 kVA e a aparellaxe correspondente.</p>
    <p>Oitavo. Con data do 14 de agosto de 2019, requíreselle a Papelera de Brandía, S.A. documentación adicional necesaria para continuar coa tramitación do procedemento. O solicitante presentou a documentación requirida con datas 19 de agosto de 2019 e 20 de agosto de 2019.</p>
    <p>Fundamentos de dereito.</p>
    <p>Primeiro. Dirección Xeral de Enerxía e Minas é competente para resolver este expediente con fundamento no Decreto 146/2016, do 13 de novembro, polo que se fixa a estrutura orgánica das consellerías da Xunta de Galicia, e o artigo 19 do Decreto 135/2017, do 28 de decembro, polo que se establece a estrutura orgánica da Consellería de Economía, Emprego e Industria, atribúe á Dirección Xeral de Enerxía e Minas a dirección, coordinación, planificación, execución, seguimento e control das competencias e funcións da consellería en materia de enerxía, minas, administración e seguridade industrial, solo industrial, metroloxía e metais preciosos.</p>
    <p>Segundo. O artigo 53 da Lei 24/2013, do 26 de decembro, do sector eléctrico establece que a posta en funcionamento de novas instalacións de transporte, distribución, produción e liñas directas previstas na mencionada lei ou modificación das existentes requirirá de autorización administrativa previa, autorización administrativa de construción e autorización de explotación, que terán carácter regrado, e o seu outorgamento corresponde á Administración autonómica.</p>
    <p>Terceiro. A modificación da planta de coxeración de referencia non se pode enmarcar dentro de ningún dos casos non substanciais indicados no punto 4 da ITC-RAT 20 do Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23, polo que ten a consideración de substancial e debe obter as autorizacións indicadas no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 24/2013, do 26 de decembro, do sector eléctrico.</p>
    <p>Cuarto. Á vista das características do proxecto, este non se atopa incluído en ningún dos supostos recollidos no artigo 7 da Lei 21/2013, do 9 de decembro, de avaliación ambiental. Ao non ser necesario trámite ambiental ordinario e de acordo co artigo 38 da Lei 5/2017, do 19 de outubro, de fomento da implantación de iniciativas empresarias de Galicia, non é preciso someter a solicitude de modificación da planta de coxeración ao trámite de información publica.</p>
    <p>Quinto. De acordo co Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, correspóndelle á dirección xeral competente en materia de enerxía a competencia para outorgar a autorización administrativa previa e a autorización administrativa de construción desta instalación.</p>
    <p>Sexto. Na tramitación tivéronse en conta as normas de procedemento contidas na Lei 24/2013, do 26 de decembro, do sector eléctrico, no Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 413/2014, do 6 de xuño, polo que se regula actividade de produción de enerxía eléctrica a partir de fontes de enerxía renovables, coxeración e residuos, e na Lei 39/2015, do 1 de outubro, do procedemento administrativo común das administracións públicas, e demais normas vixentes de aplicación.</p>
    <p>De acordo co que antecede,</p>
    <p>RESOLVO</p>
    <p>Primeiro. Outorgar autorización administrativa previa á sociedade Papelera de Brandía, S.A. para modificar a planta de coxeración da súa titularidade situada no concello de Santiago de Compostela (A Coruña), segundo o correspondente anteproxecto.</p>
    <p>Segundo. Outorgar autorización administrativa de construción da modificación da devandita planta de coxeración, segundo o proxecto de execución asinado polo enxeñeiro técnico José Manuel González Becerra, colexiado nº 19.507 do Colexio Oficial de Enxeñeiros Técnicos Industriais de Madrid.</p>
    <p>As características principais recollidas nos proxectos son as seguintes:</p>
    <p>Solicitante: Papelera de Brandía, S.A.</p>
    <p>Domicilio social: Paseo de Amaia, 2, 15706, Santiago de Compostela (A Coruña).</p>
    <p>Denominación: anteproxecto de modificación da planta de coxeración asociada á fábrica de la Papelera de Brandía (Santiago de Compostela) e proxecto de modificación da planta de coxeración propiedade de Papelera de Brandía, S.A., Santiago de Compostela (A Coruña).</p>
    <p>Potencia instalada: 4,64 MW, limitada a 4,464 MW.</p>
    <p>Características actuais:</p>
    <p>Dous grupos motores-xeradores a gas cunha potencia de 4,464 MW (entre os dous), a súa caldeira de recuperación e o transformador principal, cunha relación de transformación de 6/20 kV e unha potencia de 5 MVA.</p>
    <p>Características modificadas:</p>
    <p>– Equipamentos recuperados:</p>
    <p>• Unha turbina de gas natural marca Centrax CX501 KB7, cunha potencia de 4,64 MW, limitada a 4,464 MW, e a súa caldeira de recuperación de gases. A turbina de gas acóplase a un xerador de tensión nominal 11 kV/ 50 Hz/ 3 ph, con factor de potencia 0,8.</p>
    <p>• Transformador principal, con relación de transformación de 11/20 kV e unha potencia de 7 MVA.</p>
    <p>– Equipamentos novos:</p>
    <p>• CT de servizos auxiliares de 630 kVA e a aparellaxe correspondente.</p>
    <p>– Potencia instalada limitada de 4,64 MW a 4,464 MW.</p>
    <p>Todo isto de acordo coas seguintes condicións:</p>
    <p>1. A instalación terá que realizarse de acordo coas especificacións e planos que figuran nos proxectos de execución referidos no punto segundo da parte dispositiva desta resolución.</p>
    <p>2. Deberá cumprirse, en todo momento, canto establece o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23, así como a demais normativa e directrices vixentes que sexan de aplicación.</p>
    <p>3. Para introducir modificacións que afecten datos básicos do proxecto será necesaria autorización previa desta dirección xeral. Pola súa banda, a Xefatura Territorial da Consellería de Economía, Emprego e Industria da Coruña poderá autorizar as modificacións de detalle do proxecto que resulten procedentes, deberá comunicarlle a este centro directivo todas as resolucións que dite en aplicación da devandita facultade.</p>
    <p>4. Unha vez construídas as instalacións, o titular presentará unha solicitude de autorización de explotación de acordo co establecido no artigo 53.c) da Lei 24/2013, do 26 de decembro, do sector eléctrico, e no artigo 132.1 do Real decreto 1955/2000, do 1 de decembro, perante a Xefatura Territorial da Consellería de Economía, Emprego e Industria da Coruña, co fin de que esta proceda a efectuar a inspección da totalidade das obras e montaxes efectuadas e verificar o cumprimento dos compromisos contraídos por Papelera de Brandía, S.A. e dos condicionados impostos nesta resolución, para o cal deberá achegar a documentación requirida na ITC-RAT 22 do Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23. Así mesmo, previamente deberán inscribir as modificacións realizadas nos equipamentos que figuren no Rexistro Integrado Industrial da Xunta de Galicia.</p>
    <p>5. O prazo para a posta en servizo das instalacións será de doce meses contados a partir da data de notificación da obtención do último permiso necesario para executar a instalación. Se transcorrido o dito prazo aquela non tivo lugar, producirase a caducidade destas autorizacións.</p>
    <p>6. De acordo co establecido no artigo 53.10 da Lei 24/2013, do 26 de decembro, do sector eléctrico, o incumprimento das condicións e requisitos establecidos nas autorizacións ou a variación substancial dos presupostos que determinaron o seu outorgamento poderán dar lugar á revogación das autorizacións, logo de audiencia do interesado.</p>
    <p>7. Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra a presente resolución, que non pon fin á vía administrativa, poderase interpoñer recurso de alzada ante o conselleiro de Economía, Emprego e Industria da Xunta de Galicia no prazo dun mes contado a partir do día seguinte ao da súa notificación, de conformidade cos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 21 de agosto de 2019</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

