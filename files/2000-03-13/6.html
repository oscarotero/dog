---
date: '2000-03-13'
id: '6482'
page: 3
number: 50
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 8 de febreiro de 2000, da Delegación Provincial de Lugo, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo de ámbito provincial para a empresa Plásticos
  Ferro, S.L.
range: Resolución
url: 'https://www.xunta.gal/dog/Publicados/2000/20000313/Anuncio6482_gl.html'
---
<p>Visto o texto do convenio colectivo para a empresa Plásticos Ferro, S.L. (código 2700572), da provincia de Lugo, asinado o día 27 de decembro de 1999, pola representación da mentada empresa e a dos seus traballadores, e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo. Esta delegación provincial</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do citado convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 8 de febreiro de 2000.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Reunidos:</p>
<p>Dunha parte, José Vilela Castro, con DNI nº 32.631.843, como representante da empresa Plásticos Ferro, S.L.</p>
<p>Doutra parte, Gumersindo Carballeira García, con DNI nº 32.625.135, como presidente do comité de empresa e José Manuel Ferreiro Dablanca, con DNI nº 33.851.849, como secretario do comité de empresa, ambos do centro de traballo de Muras (Lugo) da empresa Plásticos Ferro, S.L.</p>
<p>Manifestan:</p>
<p>Que o día 27 de decembro de 1999 se asinou o convenio colectivo do centro de traballo de Muras (Lugo) da empresa Plásticos Ferro, S.L., para o ano 1999.</p>
<p>Sen telo observado no momento da sinatura, apréciase agora un erro de transcrición no artigo 23 do mencionado convenio, referente á cláusula de revisión, de maneira que o texto finalmente rubricado non concorda co acordo que realmente se produciu respecto a este artigo 23º.</p>
<p>Igualmente, obsérvase un erro de transcrición nas táboas salariais.</p>
<p>Polo que, para emendar estes erros mecanográficos,</p>
<p>Acordan:</p>
<p>Autoriza-la presentación do citado convenio colectivo ante a autoridade laboral competente, tendo en conta a nova redacción do citado artigo 23, que pasa a se-la seguinte:</p>
<p>«Artigo 23º.-Cláusula de revisión.</p>
<p>No suposto de que o IPC, o 31 de decembro de 1999, supere o 2,4%, farase unha revisión automática nas táboas de salarios pola porcentaxe que exceda do dito 2,4%, para o efecto de tomalo como base para os cálculos salariais de 2000».</p>
<p>Igualmente, acordan autoriza-la presentación do citado convenio colectivo ante a autoridade laboral competente, tendo en conta que no recadro de «Total anual» da táboa de salarios para 1999 do grupo 13, debe dicir, «786.960 pesetas».</p>
<p>En Muras, 25 de xaneiro de 2000.</p>
<p>Asdo.: José Vilela.</p>
<p>Asdo.: Gumersindo Carballeira.</p>
<p>Asdo.: José M. Ferreiro.</p>
<p>Convenio de empresa</p>
<p>Ano de vixencia: 1999</p>
<p>Plásticos Ferro, S.L.</p>
<p>Artigo 1º.-Ámbito de aplicación.</p>
<p>O presente convenio colectivo abranguerá tódolos traballadores do centro de traballo de Muras (Lugo) da empresa Plásticos Ferro, S.L., dedicada á fabricación de canos e accesorios para a conducción de fluídos, para a regulación das relacións laborais co persoal ó seu servicio, e estenderase, así mesmo, a calquera outro centro de traballo que, relacionado coa actividade principal da empresa, puidese ter esta na provincia de Lugo.</p>
<p>Este convenio colectivo de traballo substitúe o anterior, publicado no BOP de Lugo co nº 205, do 7 de setembro de 1998.</p>
<p>Artigo 2º.-Lexislación suplementaria.</p>
<p>No non previsto neste convenio, aplicarase o disposto no Estatuto dos traballadores, Lei orgánica de liberdade sindical e demais disposicións legais vixentes.</p>
<p>As condicións de traballo que nel se estipulan teñen o carácter de mínimas e na súa virtude serán nulos os pactos e cláusulas que, individual ou colectivamente, impliquen condicións menos favorables para os traballadores.</p>
<p>Artigo 3º.-Ámbito temporal.</p>
<p>O presente convenio entrará en vigor o día seguinte ó da súa publicación no BOP máis os efectos económicos serán retroactivos ata o primeiro de xaneiro de 1999. A duración deste será dun ano, desde o primeiro de xaneiro de 1999 ata o 31 de decembro de 1999.</p>
<p>Este convenio enténdese denunciado por ámbalas partes no momento da súa sinatura.</p>
<p>A denuncia do convenio non significará modificación ningunha no seu articulado, que se continuará aplicando ata a negociación do novo convenio.</p>
<p>Artigo 4º.-Vinculación á totalidade.</p>
<p>As condicións aquí pactadas forman un todo orgánico e indivisible e, para efectos da súa aplicación práctica, serán aplicadas globalmente.</p>
<p>Artigo 5º.-Ámbito persoal.</p>
<p>Este convenio abranguerá a totalidade dos traballadores, así como o persoal que ingrese na empresa durante a vixencia do convenio, que estean comprendidos no citado artigo 1º deste convenio.</p>
<p>Artigo 6º.-Garantías persoais.</p>
<p>Respectaranse a título individual as condicións de traballo que fosen superiores ás establecidas no presente convenio, consideradas no seu conxunto e a título individual.</p>
<p>Artigo 7º.-Organización do traballo.</p>
<p>A organización do traballo, segundo a lexislación vixente, é facultade e responsabilidade da dirección da empresa.</p>
<p>A organización do traballo ten por obxecto alcanzar na empresa un nivel de productividade adecuado, baseado na utilización óptima dos recursos humanos e materiais. Isto é posible cunha actitude activa e responsable das partes integrantes, dirección, traballadores e comité de empresa.</p>
<p>Sen mingua da facultade aludida no parágrafo 1º deste artigo, os representantes dos traballadores terán funcións de orientación, proposta, emisión de informes etc., no relacionado coa organización e racionalización do traballo, de conformidade coa lexislación vixente, e especialmente de acordo co regulamentado no artigo 64 do Estatuto dos traballadores.</p>
<p>Artigo 8º.-Roupa de traballo.</p>
<p>Entregaránselle ó persoal dúas pezas de roupa de traballo, fundas, batas ou chaquetas curtas, depen</p>
<p>dendo do posto de traballo, por ano. A conservación e limpeza das ditas pezas será por conta do traballador, que deberá mantelas en bo estado de conservación e limpeza, ou da empresa naqueles casos que determine o Comité de Seguridade e Saúde.</p>
<p>O persoal de almacén e mantemento recibirá tres fundas por ano.</p>
<p>Entregaranse once pares de luvas como mínimo a cada operario de producción ou almacén por ano.</p>
<p>O uso da roupa de traballo será obrigatorio dentro da xornada laboral.</p>
<p>Ós traballadores que realicen traballos no exterior dotaráselles de roupa de auga.</p>
<p>Facilitaráselles ós traballadores de producción, almacén e mantemento, un par de botas de seguridade por ano.</p>
<p>Artigo 9º.-Xornada laboral.</p>
<p>A xornada laboral establécese en 40 horas semanais.</p>
<p>Non excederá de 1.800 horas en cómputo anual.</p>
<p>A xornada será partida ou por quendas.</p>
<p>A xornada partida realizarase de luns a venres, a razón de 8 horas diarias.</p>
<p>A xornada a quendas realizarase segundo o calendario adxunto, con xornada de 8 horas diarias.</p>
<p>Artigo 10º.-Vacacións.</p>
<p>As vacacións serán de trinta días naturais.</p>
<p>Desfrutaranse segundo o calendario que se elaborará entre a dirección e o comité de empresa.</p>
<p>O persoal da empresa poderá solicitar tres días ó ano a conta das vacacións. Estes días concederanse de acordo coas normas e/ou regulamentos que se establecerán entre a empresa e o comité de empresa.</p>
<p>Artigo 11º.-Réxime económico.</p>
<p>O réxime económico retributivo salarial para todo o persoal de Plásticos Ferro, S.L., afectado por este convenio, será o establecido para cada categoría nas táboas salariais como anexo.</p>
<p>O incremento salarial correspondente ó ano 1999 é do 2,8%.</p>
<p>Artigo 12º.-Clasificación do persoal.</p>
<p>1. Xefe de división.</p>
<p>2. Xefe de área.</p>
<p>3. Xefe de quenda, encargado.</p>
<p>4. Oficial de 1ª administrativo, xefe de grupo.</p>
<p>5. Oficial de 1ª de oficio.</p>
<p>6. Vendedor.</p>
<p>7. Auxiliar de laboratorio.</p>
<p>8. Oficial de 2ª de oficio.</p>
<p>9. Oficial de 2ª administrativo.</p>
<p>10. Auxiliar administrativo, subalterno.</p>
<p>11. Axudante.</p>
<p>12. Peón.</p>
<p>13. Aprendiz.</p>
<p>Artigo 13º.-Antigüidade.</p>
<p>O complemento de antigüidade aplicarase segundo a táboa que se xunta como anexo.</p>
<p>A antigüidade aplicarase desde o día de ingreso na empresa.</p>
<p>A antigüidade terá efecto desde o día de cumprimento da condición de antigüidade.</p>
<p>Os complementos de antigüidade que o día do asinamento deste convenio sexan superiores ós que correspondan segundo a táboa anexa, quedarán bloqueados ata que sexan superados pola táboa de complemento de antigüidade en vigor.</p>
<p>Artigo 14º.-Complementos.</p>
<p>1. Establécese un complemento extrasalarial que se detalla na táboa anexa.</p>
<p>2. Complemento de quendas. Terá unha contía do 10% sobre o salario base diario, contabilizando tódolos días do mes.</p>
<p>3. Complemento de nocturnidade. Terá unha contía do 25% do salario base diario, nos días traballados na quenda de noite.</p>
<p>4. Complemento de convenio. Terá unha contía que se detalla na táboa anexa.</p>
<p>O complemento extrasalarial establécese como compensación ó transporte e distancia, e precisamente segundo o seu carácter compensatorio, non será cotizable á Seguridade Social.</p>
<p>Os restantes complementos serán cotizables á Seguridade Social.</p>
<p>Artigo 15º.-Horas extraordinarias.</p>
<p>Retribuiranse conforme o establecido no Estatuto dos traballadores.</p>
<p>É vontade das partes procurar, na medida do posible, a reducción destas.</p>
<p>Artigo 16º.-Gratificacións extraordinarias.</p>
<p>Establécense dúas pagas extraordinarias que se percibirán nos meses de xullo e decembro, antes do día 22 do mes respectivo, a razón de 30 días de salario base máis antigüidade.</p>
<p>Artigo 17º.-Paga de convenio.</p>
<p>Establécese unha paga de convenio que será rateada en doce mensualidades, na contía que se establece na táboa salarial adxunta.</p>
<p>Artigo 18º.-Póliza de seguros.</p>
<p>A empresa establecerá unha póliza de seguros que cubra os riscos de morte e invalidez total e absoluta, motivadas por accidente, sexa ou non laboral, nas contías de dous millóns cincocentas mil pesetas e tres millóns de pesetas, respectivamente.</p>
<p>En caso de accidente que ocasione invalidez total e absoluta, a póliza cubrirá o pagamento de, ademais</p>
<p>da cantidade anterior, outra cantidade por contía de dous millóns cincocentas vinte mil pesetas.</p>
<p>Esta cobertura terá efecto 30 días despois da sinatura do convenio, e terá validez durante o tempo de permanencia do traballador na empresa.</p>
<p>Artigo 19º.-Premio por xubilación.</p>
<p>Establécense uns premios por xubilación nas seguintes contías, sempre que esta sexa efectiva dentro do primeiro mes do cumprimento de idade:</p>
<p>-Por xubilación voluntaria ós 64 anos: 450.000 pesetas.</p>
<p>-Por xubilación voluntaria ós 63 anos: 650.000 pesetas.</p>
<p>-Por xubilación voluntaria ós 62 anos: 850.000 pesetas.</p>
<p>-Por xubilación voluntaria ós 61 anos: 1.050.000 pesetas.</p>
<p>-Por xubilación voluntaria ós 60 anos: 1.250.000 pesetas.</p>
<p>Artigo 20º.-Permisos e licencias.</p>
<p>Aplicarase o disposto no Estatuto dos traballadores.</p>
<p>Artigo 21º.-Seguridade e hixiene.</p>
<p>Observarase o disposto no Estatuto dos traballadores, Lei de prevención de riscos laborais e demais normas complementarias.</p>
<p>Artigo 22º.-Traballos de categoría superior.</p>
<p>Cando un traballador realice traballos propios de categoría superior á que teña atribuída, por substitucións ou dunha forma continuada, percibirá, durante o tempo que realice tales traballos, a remuneración total correspondente á categoría á que circunstancialmente quedase adscrito.</p>
<p>Artigo 23º.-Cláusula de revisión.</p>
<p>No suposto de que o IPC o 31 de decembro de 1999 supere o 2,4% farase unha revisión automática nas táboas de salarios pola porcentaxe que exceda do dito 2,4%, para o efecto de tomalo como base para os cálculos salariais de 1999.</p>
<p>Artigo 24º.-Dereitos sindicais.</p>
<p>Aplicarase o disposto no Estatuto dos traballadores, Lei orgánica de liberdade sindical, e demais normativa vixente.</p>
<p>Artigo 25º.-Incapacidade temporal.</p>
<p>A empresa, en caso de incapacidade temporal, derivada tanto de accidente como de enfermidade que esixa hospitalización, completará o salario ata o 100% dos conceptos salariais.</p>
<p>Artigo 26º.-Prevención de alcoholemias.</p>
<p>Como prevención de accidentes laborais, e de acordo coa ordenanza laboral vixente, prohíbese introducir e consumir bebidas alcohólicas ou outras substancias non autorizadas no centro de traballo, así</p>
<p>como presentarse ó traballo ou permanecer nel en estado de embriaguez ou de calquera outro xénero de intoxicación.</p>
<p>Artigo 27º.-Comité mixto paritario.</p>
<p>Para a interpretación deste convenio créase unha comisión paritaria composta por dous membros do comité de empresa e dous representantes da empresa.</p>
<p>Artigo 28º.-Contratos de traballo.</p>
<p>Os contratos de traballo observarán a lexislación vixente.</p>
<p>Por circunstancias do mercado, acumulación de tarefas ou excesos de pedidos que así o esixan, poderanse facer contratos con atención ó carácter excepcional da actividade ata un máximo de 9 meses, de acordo co artigo 15, letras A e B e artigo 48 da Lei 11/1994, do 19 de maio.</p>
<p>Artigo 29º.-Axuda escolar.</p>
<p>Crearase unha axuda para os nenos en idade escolar.</p>
<p>Os representantes da empresa manifestan expresamente a súa vontade de tratar de manter no transcurso do ano 1999 o número de postos de traballo actualmente existentes.</p>
<p>ANEXO</p>
<p>Táboas salariais 1999   (incremento 2,8%)</p>
<table><tbody><tr><td></td></tr>
<tr><td>Grupo</td><td>Salario</td><td>Complem.
convenio</td><td>Complem.
extra</td><td>Paga
convenio</td><td>Total anual</td></tr>
<tr><td></td></tr>
</tbody></table>
<table><tbody><tr><td>1 mes</td><td>198.062</td><td>7.197</td><td>13.854</td><td>16.505</td><td>3.223.543</td></tr>
<tr><td></td></tr>
<tr><td>2 meses</td><td>167.679</td><td>7.197</td><td>13.854</td><td>13.973</td><td>2.767.805</td></tr>
<tr><td></td></tr>
<tr><td>3 meses</td><td>134.049</td><td>7.197</td><td>13.854</td><td>11.171</td><td>2.263.355</td></tr>
<tr><td></td></tr>
<tr><td>4 meses</td><td>113.582</td><td>7.197</td><td>13.854</td><td>9.465</td><td>1.956.343</td></tr>
<tr><td></td></tr>
<tr><td>5 días</td><td>3.741</td><td>238</td><td>455</td><td>312</td><td>1.956.550</td></tr>
<tr><td></td></tr>
<tr><td>6 meses</td><td>102.560</td><td>7.197</td><td>9.367</td><td>8.547</td><td>1.737.177</td></tr>
<tr><td></td></tr>
<tr><td>7 meses</td><td>102.560</td><td>7.197</td><td>9.367</td><td>8.547</td><td>1.737.177</td></tr>
<tr><td></td></tr>
<tr><td>8 días</td><td>3.373</td><td>238</td><td>307</td><td>281</td><td>1.735.302</td></tr>
<tr><td></td></tr>
<tr><td>9 meses</td><td>102.560</td><td>7.197</td><td>9.367</td><td>8.547</td><td>1.737.177</td></tr>
<tr><td></td></tr>
<tr><td>10 meses</td><td>98.464</td><td>7.197</td><td>6.939</td><td>8.205</td><td>1.646.591</td></tr>
<tr><td></td></tr>
<tr><td>11 días</td><td>3.238</td><td>238</td><td>227</td><td>270</td><td>1.644.705</td></tr>
<tr><td></td></tr>
<tr><td>12 días</td><td>3.121</td><td>238</td><td>86</td><td>260</td><td>1.539.929</td></tr>
<tr><td></td></tr>
<tr><td>13 días</td><td>1.728</td><td></td><td></td><td>144</td><td>734.429</td></tr>
<tr><td></td></tr></tbody></table>
<p>Táboa antigüidade, ano 1999</p>
<table><tbody><tr><td></td></tr>
<tr><td>1 trienio</td><td>2 trienios</td><td>1 quinquenio</td><td>2 quinquenios</td><td>Seguintes</td></tr>
<tr><td></td></tr>
</tbody></table>
<table><tbody><tr><td>Grupo 1</td><td>7.575</td><td>15.151</td><td>25.757</td><td>36.362</td><td>45.453</td></tr>
<tr><td></td></tr>
<tr><td>Grupo 2</td><td>6.158</td><td>12.315</td><td>20.936</td><td>29.556</td><td>36.946</td></tr>
<tr><td></td></tr>
<tr><td>Grupo 3</td><td>5.401</td><td>10.803</td><td>18.366</td><td>25.927</td><td>32.410</td></tr>
<tr><td></td></tr>
<tr><td>Grupo 4</td><td>4.992</td><td>9.985</td><td>16.974</td><td>23.965</td><td>29.955</td></tr>
<tr><td></td></tr>
<tr><td>Grupo 5</td><td>4.929</td><td>9.857</td><td>16.758</td><td>23.657</td><td>29.572</td></tr>
<tr><td></td></tr>
<tr><td>Grupo 6</td><td>4.807</td><td>9.613</td><td>16.342</td><td>23.071</td><td>28.840</td></tr>
<tr><td></td></tr>
<tr><td>Grupo 7</td><td>4.807</td><td>9.613</td><td>16.342</td><td>23.071</td><td>28.840</td></tr>
<tr><td></td></tr>
<tr><td>Grupo 8</td><td>4.740</td><td>9.481</td><td>16.118</td><td>22.756</td><td>28.445</td></tr>
<tr><td></td></tr>
<tr><td>Grupo 9</td><td>4.807</td><td>9.613</td><td>16.342</td><td>23.071</td><td>28.840</td></tr>
<tr><td></td></tr>
<tr><td>Grupo 10</td><td>4.653</td><td>9.306</td><td>15.821</td><td>22.336</td><td>27.919</td></tr>
<tr><td></td></tr>
<tr><td>Grupo 11</td><td>4.592</td><td>9.183</td><td>15.611</td><td>22.040</td><td>27.550</td></tr>
<tr><td></td></tr>
<tr><td>Grupo 12</td><td>4.501</td><td>9.001</td><td>15.301</td><td>21.602</td><td>27.002</td></tr>
<tr><td></td></tr></tbody></table>

