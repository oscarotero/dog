---
date: '2000-03-13'
id: '64E2'
page: 3
number: 50
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de febreiro de 2000, da Dirección Xeral de Industria, pola
  que se lle concede ó Centro de Estudios Cofisad a cualificación de entidade
  recoñecida para impartir cursos teórico-prácticos para a obtención de carnés
  profesionais de instalador e mantedor-reparador de instalacións de
  calefacción, climatización e auga quente sanitaria.
range: Resolución
url: 'https://www.xunta.gal/dog/Publicados/2000/20000313/Anuncio64E2_gl.html'
---
<p>Vista a solicitude presentada por Pedro Díaz Currás en representación do Centro de Estudios Cofisad e a documentación anexa, na que se solicita que lle sexa concedida a cualificación de entidade recoñecida para impartir cursos teórico-prácticos para a obtención de carnés profesionais de instalador e mantedor-reparador de instalacións de calefacción, climatización e auga quente sanitaria.</p>
<p>Vista a instrucción técnica complementaria IT-IC 11 do Regulamento de instalacións térmicas nos edificios (RITE) aprobada por R.D. 1751/1998, do 31 de xullo de 1998 (BOE do 5-8-1998), pola que se establecen especialidades dos carnés profesionais de instalador e mantedor-reparador de instalacións de calefacción, climatización e auga quente sanitaria e fíxase o número mínimo de horas para desenvolve-los programas dos cursos teóricos e de coñecementos específicos para a súa obtención.</p>
<p>Considerando que se cumpriron os requisitos regulamentarios establecidos.</p>
<p>A Dirección Xeral de Industria</p>
<p>RESOLVE</p>
<p>Concederlle ó Centro de Estudios Cofisad a cualificación de entidade recoñecida para imparti-los cursos teórico-prácticos para a obtención dos carnés profesionais de instalador e mantedor-reparador de instalacións de calefacción, climatización e auga quente sanitaria, no ámbito da Comunidade Autónoma de Galicia.</p>
<p>A duración dos cursos en número de horas axustarase ó disposto na IT-IC 11 do R.D. 1751/1998, do 31 de xullo de 1998.</p>
<p>Para imparti-los cursos, deberase comunicar á Dirección Xeral de Industria e á delegación provincial da Consellería de Industria e Comercio da provincia correspondente o programa, profesorado,</p>
<p>lugar, horario e exames, co fin de realiza-lo control correspondente.</p>
<p>Esta autorización deberase renovar ós dous anos, para o que deberá acreditar ante esta Dirección Xeral de Industria o cumprimento dos requisitos esixidos na autorización inicial.</p>
<p>Santiago de Compostela, 15 de febreiro de 2000.</p>
<p>Ramón Ordás Badía</p>
<p>Director xeral de Industria</p>

