---
date: '2000-03-13'
id: 651A
page: 3
number: 50
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 24 de febreiro de 2000, da Dirección Xerencia do Hospital
  Comarcal Valdeorras do Barco de Valdeorras, pola que se anuncia o concurso
  público 1/2000, polo procedemento aberto e tramitación urxente, para a
  contratación da organización do arquivo do Hospital Comarcal Valdeorras.
range: Resolución
url: 'https://www.xunta.gal/dog/Publicados/2000/20000313/Anuncio651A_gl.html'
---
<p>A Dirección Xerencia do Hospital Comarcal Valdeorras do Barco de Valdeorras, en virtude das atribucións que lle foron delegadas conforme o establecido na letra i) do artigo 7 da Orde do 21 de abril de 1998 (DOG nº 88, do 11 de maio), convoca expediente de contratación, polo procedemento aberto, mediante concurso público e tramitación urxente, da contratación do servicio de organización do arquivo do Hospital Comarcal Valdeorras.</p>
<p>Obxecto e orzamento.</p>
<p>A contratación do servicio de organización do arquivo do Hospital Comarcal Valdeorras, adquisición do material necesario para arquiva-la documentación clínica no novo arquivo, e traslado da documentación clínica das instalacións actuais ás novas de Hospital Comarcal Valdeorras por un orzamento máximo de 7.000.000 de ptas., IVE incluído, 42.070,85 euros, IVE incluído.</p>
<p>Prazo de execución.</p>
<p>A execución realizarase nun máximo de tres meses, contados desde o inicio da prestación.</p>
<p>Documentos de interese para os licitadores.</p>
<p>O prego de cláusulas administrativas particulares e demais documentación complementaria poderán ser solicitados no Servicio de Subministracións do Hospital Comarcal Valdeorras, rúa Conde Fenosa nº 50 do Barco de Valdeorras (código postal 32300). Teléfono: 988 33 90 05.</p>
<p>Fianzas.</p>
<p>Deberá consignarse unha fianza provisional do 2% do orzamento de licitación , por un importe de cento corenta mil pesetas (140.000 ptas. 841,42 euros), e unha fianza definitiva do 4% do orzamento. As ditas fianzas constituiranse segundo o disposto nos artigos 36 e 37 da Lei 13/1995, do 18 de maio, de contratos das administracións públicas (en adiante, LCAP).</p>
<p>Solvencia económica e financeira.</p>
<p>Xustificarase por algún dos medios previstos no artigo 16 da Lei 13/1995, do 18 de maio (BOE do 19).</p>
<p>Solvencia técnica.</p>
<p>Xustificarase por algún medios previstos no artigo 19 da Lei 13/1995, do 18 de maio (BOE do 19).</p>
<p>Clasificación.</p>
<p>Non se precisa.</p>
<p>Criterios de adxudicación.</p>
<p>Prezo: ata 50 puntos.</p>
<p>Mellora na organización: ata 40 puntos.</p>
<p>Tempo de execución: ata 10 puntos.</p>
<p>Admisión de variantes.</p>
<p>Os licitadores poderán introducir nas súas proposicións varias alternativas, que co mesmo ou distinto prezo, pero sempre igual ou inferior ó orzamento de licitación, incorporasen, para a súa presentación, solucións adicionais as definidas nas prescricións técnicas, as cales se consideran como mínimas e imprescindibles.</p>
<p>Presentación de proposicións.</p>
<p>As proposicións deberanse presentar en man, en sobres pechados e lacrados, asinados polo licitador ou persoa que o represente, no Servicio de Subministracións do Hospital Comarcal Valdeorras, antes das 14 horas do décimo terceiro día natural contado a partir do seguinte ó da publicación deste anuncio no DOG. Tamén poderán presentarse por correo, dirixidas ó órgano de contratación, debendo xustifica-lo licitador a data de imposición do envío na oficina de correos e anunciarlle ó órgano de contratación a remisión da oferta mediante télex ou telegrama no mesmo día.</p>
<p>Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público no salón de actos do Hospital Comarcal Valdeorras ás 11 horas do día seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura de proposición terá lugar o día hábil seguinte.</p>
<p>Documentación que deberan achega-los licitadores.</p>
<p>Os documentos que figuran no prego de cláusulas administrativas particulares.</p>
<p>Anuncios.</p>
<p>Os anuncios deste concurso público serán por conta dos adxudicatarios do contrato.</p>
<p>O Barco de Valdeorras, 24 de febreiro de 2000.</p>
<p>Ramón Ares Rico</p>
<p>Director xerente do Hospital Comarcal Valdeorras</p>

