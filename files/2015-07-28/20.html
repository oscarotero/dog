---
date: '2015-07-28'
id: CA04-040615-0010
page: 31454
number: 141
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 2 de xuño de 2015, da Xefatura Territorial da Coruña, pola que
  se somete a información pública a petición de autorización administrativa
  previa e de construción dunha instalación de gas canalizado no concello de
  Santiago de Compostela (expediente IN627A 2015/4-1).
range: Resolución
url: >-
  https://www.xunta.gal/dog/Publicados/2015/20150728/AnuncioCA04-040615-0010_gl.html
---
<p>Expediente: IN627A 2015/4-1.</p>
    <p>Solicitante: Gas Natural Distribución, S.D.G., S.A.</p>
    <p>Denominación: rede de distribucion con MOP = 16 bar, para subministración de gas natural á Industria Gallega de Mecanizados Electrónicos, S.A.</p>
    <p>Concello: Santiago de Compostela.</p>
    <p>Características técnicas:</p>
    <p>– Rede de distribución de gas natural canalizado soterrada, de 14 metros de lonxitude total, en tubaxe de aceiro Gr L245 de 6 mm de espesor, Ø2”, coa orixe no entroncamento coa rede existente Ø8” denominada rede de subministración a Santiago de Compostela (fase II) (expedientes IN623A 1997/179-1 e IN623A 1997/180-1) mediante dunha te de toma en carga (t. t. c.) Ø8” x Ø2” sen reforzo, situada á altura do número 16 da Vía Edison (Polígono Industrial do Tambre), 156 metros augas abaixo do vértice VS-28 do gasoduto antes citado. A partir deste punto proxéctase a instalación dunha válvula de corte Ø22 e unha xunta dieléctrica con toma de potencial. O remate da canalización proxectada está previsto nunha válvula Ø2”, de acometida, no límite de propiedade de Gallega de Mecanizados Electrónicos, S.A.</p>
    <p>– No se proxectan pasos especiais.</p>
    <p>– Orzamento: 4.353,87 €.</p>
    <p>Lexislación de aplicación:</p>
    <p>– Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 16, do 19 de xaneiro, e BOE núm. 30, do 4 de febreiro).</p>
    <p>– Lei 34/1998, do 7 de outubro, do sector de hidrocarburos (BOE nº 241, do 8 de outubro), modificada pola Lei 12/2007, do 7 de outubro (BOE nº 158, do 3 de xullo).</p>
    <p>– Orde do 30 de novembro de 1999, da Consellería de Industria e Comercio (DOG nº 244, do 21 de decembro), que regula o procedemento sobre a tramitación de autorizacións administrativas das canalizacións de gas.</p>
    <p>– Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización das instalacións de gas natural (BOE nº 313, do 31 de decembro).</p>
    <p>– Real decreto 919/2006, do 28 de xullo, polo que se aproba o Regulamento técnico de distribución e utilización de combustibles gasosos e as súas instrucións técnicas complementarias ICG 01 a 11(BOE nº 211, do 4 de setembro), en particular o disposto na ITC-ICG 01 instalacións de distribución de combustibles gasosos por canalización.</p>
    <p>– Normas UNE e UNE-EN de aplicación, particularmente, as normas UNE 60302 Canalizacións para combustibles gasosos. Localización, UNE 60310, Canalizacións de distribución de combustibles gasosos con presión máxima de operación superior a 5 bar e ata 16 bar, UNE-EN 12007-parte 1, sistemas de subministración de gas: canalizacións con presión máxima de operación inferior ou igual a 16 bar. Recomendacións funcionais xerais, UNE-EN 12007-parte 2, sistemas de subministración de gas: canalizacións con presión máxima de operación inferior ou igual a 16 bar. Recomendacións funcionais específicas para o polietileno-MOP inferior ou igual a 10 bar (parte 2), UNE-EN 12007-parte 3, sistemas de subministración de gas: canalizacións con presión máxima de operación inferior ou igual a 16 bar. Recomendacións funcionais específicas para o aceiro e UNE-EN 12327, ensaios de presión, posta en servizo e fóra de servizo. Requisitos de funcionamento.</p>
    <p>– Decreto 51/2011, do 17 de marzo, da Consellería de Economía e Industria, polo que se actualiza a normativa en materia de seguridade industrial na Comunidade Autónoma de Galicia para a súa adaptación á Directiva 2006/123/CE do Parlamento Europeo e do Consello, do 12 de decembro de 2006, relativa aos servizos no mercado interior (DOG nº 65, do 1 de abril).</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións na Xefatura Territorial de Economía e Industria, sita na rúa Vicente Ferrer, 2, 2º andar, 15071 A Coruña, no prazo de vinte días a partir do día seguinte ao da última publicación desta resolución.</p>
    <p>A Coruña, 2 de xuño de 2015</p>
    <footer><p>Isidoro Martínez Arca<br>Xefe territorial da Coruña</p></footer>

