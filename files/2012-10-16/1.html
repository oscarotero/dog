---
date: '2012-10-16'
id: C3C1-101012-0001
page: 39337
number: 197
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  RESOLUCIÓN do 9 de outubro de 2012, da Secretaría Xeral para o Turismo, pola
  que se modifica a do 22 de xuño de 2012 pola que se establecen as bases
  reguladoras para a concesión, en réxime de concorrencia competitiva, de
  subvencións a entidades privadas para incentivar o turismo mediante a mellora
  de establecementos hoteleiros do grupo I e a creación ou mellora da oferta
  complementaria de establecementos hoteleiros do grupo I existentes na
  Comunidade Autónoma de Galicia, cofinanciadas polo Fondo Europeo de
  Desenvolvemento Rexional no marco do programa operativo Feder Galicia
  2007-2013, e se procede á súa convocatoria para o ano 2012.
range: Resolución
url: >-
  https://www.xunta.gal/dog/Publicados/2012/20121016/AnuncioC3C1-101012-0001_gl.html
---
<p>A Resolución do 22 de xuño de 2012 establece as bases reguladoras para a concesión, en réxime de concorrencia competitiva, de subvencións a entidades privadas para incentivar o turismo mediante a mellora de establecementos hoteleiros do grupo I e a creación ou mellora da oferta complementaria de establecementos hoteleiros do grupo I existentes na Comunidade Autónoma de Galicia (TU989A), cofinanciadas polo Fondo Europeo de Desenvolvemento Rexional no marco do programa operativo Feder Galicia 2007-2013, e procede á súa convocatoria para o ano 2012, publicada no DOG nº 124, do 29 de xuño. No seu artigo 18.1 establécese o prazo para presentar o proxecto de execución definitivo e o documento de nomeamento do director de obra e no artigo 18.2 o prazo de xustificación da primeira anualidade ata o 30 de decembro de 2012.</p>
    <p>Non obstante, tendo en conta que a data de convocatoria das axudas, o número de solicitudes presentadas, o elevado número de requirimentos que foi necesario realizar co obxecto de que os interesados emendaran a documentación inicialmente presentada e as dificultades da súa valoración produciron un atraso na resolución da convocatoria e que, por outra banda, o prazo para presentar a conta xustificativa da primeira anualidade (2012) remata o 30 de decembro de 2012, de conformidade co disposto no artigo 18.2 das bases reguladoras, considérase adecuada unha modificación do prazo de presentación do proxecto de execución definitivo e o documento acreditativo do nomeamento do director de obra, co obxecto de que os beneficiarios poidan presentar a citada documentación con anterioridade ao remate do prazo de presentación da conta xustificativa.</p>
    <p>Á vista do anterior, cómpre proceder á modificación do artigo 18.1 e do prazo de presentación de documentación.</p>
    <p>Polo exposto, </p>
    <h2>DISPOÑO:</h2>
    <p>Artigo 1</p>
    <p>O artigo 18.1 do anexo I queda redactado como segue:</p>
    <p>No prazo dos trinta (30) días naturais seguintes ao da notificación da concesión da subvención, os beneficiarios presentarán, na Secretaría Xeral para o Turismo, o orixinal ou copia compulsada da seguinte documentación:</p>
    <p>a) Proxecto de execución definitivo da acción subvencionada, que deberá axustarse á oferta máis vantaxosa das inicialmente presentadas. Este proxecto de execución incluirá o programa de obras que determinará a previsión anual de execución do investimento, conforme a resolución de concesión, e deberá ser avaliado polo Servizo de Investimentos e Supervisión Técnico-Turística da Secretaría Xeral para o Turismo. </p>
    <p>b) Documento acreditativo ou contrato do nomeamento do director da obra e director da execución material da obra.</p>
    <p>A modificación deste prazo non afectará os demais previstos na resolución.</p>
    <p>Disposición derradeira única </p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 9 de outubro de 2012</p>
    <footer><p>P.S. (Orde 14.9.2012; DOG nº 177, do 17 de setembro)<br>O secretario xeral da Presidencia<br>P.D. (Resolución 17.9.2012)<br>Mª Elena Barca Ramos<br>Subdirectora xeral de Xestión, Fomento e Cooperación</p></footer>

