---
date: '2012-10-16'
id: G2321-250912-0003
page: 39363
number: 197
agency: Xulgado de Primeira Instancia e Instrución número 2 do Porriño
section: V. Administración de xustiza.
title: EDICTO (138/2011).
range: Edicto
url: >-
  https://www.xunta.gal/dog/Publicados/2012/20121016/AnuncioG2321-250912-0003_gl.html
---
<p>Yolanda María Fernández Rodiño, secretaria xudicial do Xulgado de Primeira Instancia e Instrución número 2 do Porriño, fago saber que no procedemento de divorcio seguido neste xulgado por instancia de Ramón Pereira Pereira se ditou a resolución cuxa parte dispositiva é a seguinte:</p>
    <p>«Vistos por min, María del Mar Pais Bonamusa, xuíza substituta do Xulgado de Primeira Instancia e Instrución número 2 do Porriño e o seu partido, os presentes autos de xuízo de divorcio contencioso nº 138/2011, nos cales é demandante Ramón Pereira Pereira, representado pola procuradora Sra. Mosquera Lorenzo e asistido da letrada Sra. Estévez Rodrigo, e como demandada María del Carmen Sánchez Herbello (en situación procesual de rebeldía), en virtude das facultades que me confire a Constitución, dito a seguinte sentenza:</p>
    <p>(Seguen antecedentes e fundamentos de dereito).</p>
    <p>Vistos os preceptos legais citados e demais de xeral e pertinente aplicación,</p>
    <p>Fallo que, aceptando a demanda de divorcio interposta pola procuradora Sra. Mosquera Lorenzo, en nome e representación de Ramón Pereira Pereira fronte a María del Carmen Sánchez Herbello (en situación de rebeldía procesual), debo declarar e declaro a disolución por divorcio do matrimonio formado por ambos os dous, celebrado canonicamente o día 22 de decembro de 1984 en Vigo e inscrito no Rexistro Civil de Vigo no tomo 23, páxina 104, da sección segunda, deixando extinguida a obriga de Ramón Pereira Pereira de lle aboar a María del Carmen Sánchez Herbello, en concepto de pensión de alimentos para o fillo Aitor Pereira Sánchez, a cantidade de 25.000 pesetas (150 euros) establecida por sentenza firme do 31 de marzo de 1990, ditada polo Xulgado de Primeira Instancia e Instrución número 1 de Vigo, que aprobou o Convenio regulador do 16 de febreiro de 1990; e extinguido, así mesmo, o réxime de visitas fixado no seu día a favor do proxenitor non custodio no citado convenio regulador.</p>
    <p>Non se fai pronunciamento sobre as custas causadas.</p>
    <p>Notifíqueselles esta resolución ás partes, facéndolles saber que contra ela poderá interporse recurso de apelación no prazo de vinte días contados desde o día seguinte ao da notificación daquela, que se interporá ante este xulgado na forma indicada no artigo 458 da LAC e do cal coñecerá a Audiencia Provincial de Pontevedra. A admisión do dito recurso exixirá que no momento de interpolo se consigne como depósito o importe de 50 euros na conta de depósitos e consignacións do xulgado, o cal deberá ser acreditado de xeito fidedigno, sen este requisito non se admitirá o recurso.</p>
    <p>Unha vez sexa firme esta resolución, comuníqueselle ao Rexistro Civil de Vigo para os efectos legais oportunos.</p>
    <p>Así, por esta miña sentenza, pronúncioo, mándoo e asínoo».</p>
    <p>E para que lle sirva de notificación en legal forma a María del Carmen Sánchez Herbello, en paradoiro ignorado, expido este edicto para a súa inserción no Diario Oficia de Galicia.</p>
    <p>O Porriño, 10 de setembro de 2012</p>
    <footer><p>A secretaria xudicial</p></footer>

