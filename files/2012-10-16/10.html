---
date: '2012-10-16'
id: G2345-081012-0003
page: 39365
number: 197
agency: Xulgado do Social número 2 da Coruña
section: V. Administración de xustiza.
title: EDICTO (1002/2009).
range: Edicto
url: >-
  https://www.xunta.gal/dog/Publicados/2012/20121016/AnuncioG2345-081012-0003_gl.html
---
<p>María Adelaida Egurbide Margañón, secretaria do Xulgado do Social número 2 da Coruña, fai saber que por resolución ditada o día 30.3.2012 no proceso seguido por instancia de José López Vidal contra Antoca, S.L. e Fogasa, en reclamación por cantidade, se rexistrou co nº 1002/2009 e se acordou notificar a Antoca, S.L. a decisión da sentenza seguinte:</p>
    <p>«Decido:</p>
    <p>Que estimando a demanda interposta por José López Vidal contra Antoca, S.L, condénoa a que lle aboe a cantidade de cinco mil oitocentos sesenta e dous euros e vinte e sete céntimos (5.862,27 €), incrementada co xuro por mora do 10 %.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles esta resolución ás partes e fágaselles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución.</p>
    <p>De ser recorrente a empresa demandada deberá acreditar, mediante a exhibición perante este xulgado do xustificante acreditativo, que depositou a cantidade obxecto de condena na conta deste xulgado, aberta en Banesto. A consignación en metálico poderase substituír polo aseguramento mediante aval bancario, no cal se fará constar a responsabilidade solidaria do avalista, e deberá acreditar tamén na indicada conta a consignación da suma de 300 euros preceptivas para recorrer; sen este cumprimento non se terá por anunciado o recurso. </p>
    <p>Así por esta miña sentenza, pronúncioo, mándoo e asínoo».</p>
    <p>Advírteselle ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que sirva de notificación a Antoca, S.L, en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios. </p>
    <p>A Coruña, 8 de outubro de 2012</p>
    <footer><p>A secretaria xudicial</p></footer>

