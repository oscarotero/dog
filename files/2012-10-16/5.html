---
date: '2012-10-16'
id: G0164-101012-0002
page: 39357
number: 197
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 9 de outubro de 2012 pola que se modifica a Orde do 24 de abril de
  2012 pola que se establecen as bases reguladoras para a concesión en réxime de
  concorrencia competitiva das axudas para a promoción, produción e edición do
  libro galego, no que se refire á tradución para outras linguas de obras
  publicadas orixinariamente en galego e á tradución para o galego de obras
  publicadas orixinariamente noutras linguas e se procede á súa convocatoria
  para o ano 2012.
range: Orde
url: >-
  https://www.xunta.gal/dog/Publicados/2012/20121016/AnuncioG0164-101012-0002_gl.html
---
<p>O 3 de maio de 2012 (DOG nº 84) publicouse a Orde desta consellería do 24 de abril de 2012 pola que se convocaban axudas para a promoción, produción e edición do libro galego, no que se refire á tradución para outras linguas de obras publicadas orixinariamente en galego e á tradución para o galego de obras publicadas orixinariamente noutras linguas.</p>
    <p>No artigo 9.2º da orde que se modifica, facíase constar como límite de xustificación da primeira anualidade «antes do 1 de novembro de 2012», e da segunda anualidade «antes do 1 de novembro de 2013».</p>
    <p>Tendo en conta a data de resolución das devanditas axudas, motivada polo volume de solicitudes e os atrasos experimentados na tramitación das emendas, co fin de viabilizar os procesos de execución e xustificación por parte dos beneficiarios resultantes, sen que iso cause prexuízos a terceiros, considérase necesario introducir modificacións no artigo 9.2º da citada orde.</p>
    <p>Faise preciso, como consecuencia do indicado, que a data de xustificación varíe, de xeito que o prazo de xustificación da primeira anualidade quede fixado ata o 1 de decembro de 2012, inclusive; pola súa vez, a data de xustificación da segunda anualidade non variaría.</p>
    <p>Visto o anterior,</p>
    <h2>DISPOÑO:</h2>
    <p>Artigo 1. Ampliación do prazo de xustificación</p>
    <p>Modíficase o artigo 9.2º da Orde do 24 de abril de 2012, que queda redactado do seguinte xeito:</p>
    <p>«A contía correspondente á primeira anualidade librarase ata o 1 de decembro de 2012, inclusive, tras a aceptación da axuda por parte do beneficiario e da entrega dunha fotocopia compulsada do contrato asinado co tradutor, que terá data posterior á publicación desta orde no Diario Oficial de Galicia, así como do aval a que fai referencia o punto 2 deste artigo. Para o pagamento da segunda anualidade debe presentarse, antes do 1 de novembro de 2013, a factura, xunto co xustificante do pagamento realizado ao tradutor, así como 5 exemplares da tradución editada».</p>
    <p>O resto do citado artigo permanece sen variacións.</p>
    <p>Disposición derradeira primeira</p>
    <p>Facúltase o secretario xeral de Cultura para ditar, no ámbito das súas competencias, as resolucións precisas para o desenvolvemento desta orde.</p>
    <p>Disposición derradeira segunda</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 9 de outubro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

