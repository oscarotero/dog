---
date: '2014-07-31'
id: G2347-090714-0001
page: 33059
number: 144
agency: Xulgado do Social número 4 da Coruña
section: V. Administración de xustiza.
title: EDICTO (389/2014).
range: Edicto
url: >-
  https://www.xunta.gal/dog/Publicados/2014/20140731/AnuncioG2347-090714-0001_gl.html
---
<p>Juan Rey Pita, secretario do Xulgado do Social número 3 en substitución do número 4 da Coruña, dou fe e certifico que neste xulgado se seguen autos número 389/2014, por instancia de Arturo Abellón Maroño contra Transportes Rivefarma, S.L., I-vamos Empresa de Servicios Especializados, S.L., sobre despedimento, en que recaeu sentenza con data do 19 de xuño de 2014 que, copiada nos particulares necesarios, di así:</p>
    <p>«Decido:</p>
    <p>Estímase a demanda interposta por Arturo Abellón Maroño contra Transportes Rivefarma, S.L. e I-vamos Empresa de Servicios Especializados, S.L. e, en consecuencia:</p>
    <p>– Declárase improcedente o despedimento efectuado pola demandada I-vamos Empresa de Servicios Especializados, S.L. ao demandante.</p>
    <p>– Condénase a I-vamos, Empresa de Servicios Especializados, S.L. a que, no prazo de cinco días desde a notificación da sentenza, opte entre a readmisión do demandante ou o aboamento dunha indemnización de 11.207,54 euros. O aboamento desta indemnización determina a extinción do contrato de traballo; en caso de optar pola readmisión, deberá aboar os salarios de tramitación que, desde a data do despedimento ata esta resolución, ascenden a 5.472,72 euros, aos que se lles terán que engadir os que se devindiquen ata a súa notificación, a razón de 55,28 euros diarios.</p>
    <p>Notifíqueselles esta resolución ás partes».</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para efectos da súa publicación no <em>Diario Oficial de Galicia</em>, co fin de que lles sirva de notificación en forma ás empresas Transportes Rivefarma, S.L. e I-vamos Empresa de Servicios Especializados, S.L., expido e asino este edicto.</p>
    <p>A Coruña, 9 de xullo de 2014</p>
    <footer><p>O secretario xudicial</p></footer>

