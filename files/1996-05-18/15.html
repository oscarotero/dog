---
date: '1996-05-18'
id: 6EB6
page: 4
number: 97
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 12 de febreiro de 1996, da Dirección Xeral de Industria, pola
  que se somete a información pública o estudio de impacto ambiental e o plan de
  restauración da solicitude da concesión de explotación denominada Betty II, da
  provincia de Ourense.
range: Resolución
url: 'https://www.xunta.gal/dog/Publicados/1996/19960518/Anuncio6EB6_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25-9-1990), dispón que os estudios de impacto ambiental se someteran ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de trinta días hábiles, contados a partir da publicación da presente resolución, o estudio de impacto ambiental e plan de restauración da solicitude de concesión de explotación de lousa denominada Betty II, situada en Alixo, Millarouso e Domiz, concellos do Barco de Valdeorras e Carballeda de Valdeorras, provincia de Ourense, e solicitado por Ángel Prada Blanco.</p>
<p>Para os efectos informativos porase á disposición dos administrados que o soliciten un exemplar del nas oficinas desta dirección xeral e as alegacións formularanse durante o prazo sinalado nas mesmas oficinas.</p>
<p>Santiago de Compostela, 12 de febreiro de 1996.</p>
<p>Joaquín del Moral Crespo</p>
<p>Director xeral de Industria</p>
<p>3485</p>

