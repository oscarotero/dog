---
date: '2020-06-10'
id: G0227-010620-0001
page: 22887
number: 112
agency: Xulgado de Primeira Instancia e Instrución número 2 de Monforte de Lemos
section: V. Administración de xustiza.
title: EDICTO de notificación de sentenza (50/2020).
range: Edicto
url: >-
  https://www.xunta.gal/dog/Publicados/2020/20200610/AnuncioG0227-010620-0001_gl.html
---
<p>DCT Divorcio contencioso 491/2018.</p>
    <p>Sentenza:</p>
    <p>Monforte de Lemos, doce de maio de dous mil vinte. </p>
    <p>Vistos por min, César Antonio Saco Figueiras, xuíz do Xulgado de Primeira Instancia e Instrución número 2 de Monforte de Lemos e o seu partido, os autos de divorcio contencioso nº 491/2018, seguidos por instancia de Miguel Ángel Casares Méndez, representado pola procuradora Sra. Castro Fernández, baixo a dirección do letrado Sr. Rodríguez González contra María Isabel Galán Fuentes, en situación de rebeldía procesual, veño resolver con base nos seguintes: </p>
    <p>Antecedentes de feito:</p>
    <p>Primeiro. O procurador da parte demandante interpuxo no seu día demanda de divorcio na que, tras alegar os feitos e fundamentos de dereito oportunos e que se dan por reproducidos, termina suplicando que se dite sentenza decretando o divorcio con todos os seus efectos e demais pedimentos que se conteñen no suplico desta. </p>
    <p>Segundo. Admitida a trámite a demanda, deuse o trámite previsto na LAC sen que comparecese a demandada, sendo declarada en situación de rebeldía procesual, citándose as partes á vista, celebrada o día da data, comparecendo tan só a parte demandante, propoñéndose e practicando proba co resultado que consta en autos. </p>
    <p>Terceiro. Na tramitación do presente procedemento observáronse as formalidades legais previstas nos artigos 769 e ss da LAC. </p>
    <p>Fundamentos de dereito:</p>
    <p>Primeiro. Conforme o artigo 85 do Código civil, o matrimonio disólvese, sexa cal for a forma e o tempo da súa celebración, pola morte ou a declaración de falecemento dun dos cónxuxes e polo divorcio. Pola súa vez, o artigo 86 establece que «se decretará xudicialmente o divorcio, calquera que sexa a forma de celebración do matrimonio, por pedimento dun só dos cónxuxes, de ambos ou dun co consentimento do outro, cando concorran os requisitos e circunstancias exixidos no artigo 81». </p>
    <p>Pola súa vez este artigo dispón «decretarase xudicialmente a separación, cando existan fillos menores non emancipados ou coa capacidade modificada xudicialmente que dependan dos seus proxenitores, calquera que sexa a forma de celebración do matrimonio: 1º. Por pedimento de ambos os cónxuxes ou dun co consentimento do outro, unha vez transcorridos tres meses desde a celebración do matrimonio. Á demanda acompañarase unha proposta de convenio regulador redactada conforme o artigo 90 deste código. 2º. Por pedimento dun só dos cónxuxes, unha vez transcorridos tres meses desde a celebración do matrimonio. Non será preciso o transcurso deste prazo para a interposición da demanda cando se acredite a existencia dun risco para a vida, a integridade física, a liberdade, a integridade moral ou liberdade e indemnidade sexual do cónxuxe demandante ou dos fillos de ambos ou de calquera dos membros do matrimonio. Á demanda acompañarase proposta fundada das medidas que haxan de regular os efectos derivados da separación». </p>
    <p>Segundo. Á vista das alegacións contidas no escrito de demanda, e perante a non oposición formulada pola contraparte, ao non contestar a demanda e non comparecendo na vista, procede, tendo en conta que os cónxuxes contraeron matrimonio no ano 2002 –celebrado o 28 de xuño–, tendo, por tanto, transcorridos máis de tres meses desde a súa celebración, decretar o divorcio de ambos os cónxuxes cos efectos legais inherentes a tal pronunciamiento; isto é, a disolución do matrimonio e do réxime económico matrimonial.</p>
    <p>Non se interesa a adopción de medidas civís. </p>
    <p>Terceiro. De conformidade co artigo 755 da LAC, firme que sexa esta resolución, notifíquese de oficio ao Rexistro Civil correspondente co fin de efectuar as oportunas inscricións. </p>
    <p>Cuarto. Non é procedente facer pronunciamiento en canto ás custas ao non existir ningún vencido neste xuízo, dada a súa natureza. </p>
    <p>Vistos os preceptos legais citados e demais xerais de pertinente aplicación, </p>
    <p>Decido:</p>
    <p>Estimando a demanda interposta por Miguel Ángel Casares Méndez contra María Isabel Galán Fuentes debo declarar e declaro disolto por causa de divorcio o matrimonio dos litigantes, celebrado o 28 de xuño de 2002, con todas as medidas legais inherentes a tal declaración. </p>
    <p>Acórdase a disolución do réxime económico matrimonial a partir da firmeza desta resolución. </p>
    <p>Non se fai especial pronunciamiento en canto ás custas. </p>
    <p>Firme que sexa esta sentenza, comuníquese ao Rexistro Civil no que se atope inscrito o matrimonio para a súa inscrición. </p>
    <p>Notifíquese a presente resolución ás partes, facéndolles saber que contra esta cabe interpoñer, perante este xulgado, recurso de apelación, dentro dos vinte días seguintes ao da súa notificación, conforme o disposto na LAC. </p>
    <p>Así o pronuncia, manda e asina. Dou fe. </p>

