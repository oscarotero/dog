---
date: '2020-06-10'
id: C141-190520-0001
page: 22909
number: 112
agency: Portos de Galicia
section: VI. Anuncios. a) Administración autonómica.
title: >-
  ACORDO do 18 de maio de 2020 polo que se somete a información pública a
  solicitude de modificación substancial, por ampliación de prazo
  extraordinario, da concesión outorgada ao Club Náutico de Sada para a
  construción e a explotación de instalacións para a navegación recreativa no
  porto de Sada.
range: Acordo
url: >-
  https://www.xunta.gal/dog/Publicados/2020/20200610/AnuncioC141-190520-0001_gl.html
---
<p>Logo de solicitude do Club Náutico de Sada, a presidenta de Portos de Galicia acordou o día 21 de abril de 2020 iniciar o trámite de modificación, por ampliación de prazo extraordinario, da concesión outorgada ao Club Náutico de Sada para construír e explotar instalacións para a navegación recreativa no porto de Sada.</p>
    <p>Para poder xustificar a ampliación de prazo extraordinario segundo o disposto na disposición transitoria 2ª da Lei 6/2017, o concesionario propón realizar unha serie de investimentos, que ascenden a un total de 146.071,78 € (IVE excluído), desagregando este investimento en catro actuacións, definidas na documentación técnica achegada coa solicitude.</p>
    <p>En cumprimento do disposto no artigo 70.2 da Lei 6/2017, do 12 de decembro, de portos de Galicia, faise público, para que as persoas e as entidades interesadas poidan examinar o expediente e presentar por escrito as alegacións que consideren oportunas na sede electrónica da Xunta de Galicia, https://sede.xunta.gal/portada, usando o procedemento xenérico PR0004, ou nun rexistro habilitado para o efecto, no prazo de vinte (20) días hábiles, contados a partir do seguinte ao de publicación do presente anuncio no <em>Diario Oficial de Galicia</em>.</p>
    <p>Santiago de Compostela, 18 de maio de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

