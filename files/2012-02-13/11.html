---
date: '2012-02-13'
id: C3K1-020212-11785
page: 5729
number: 30
agency: Consellería de Sanidade
section: IV. Oposicións e concursos.
title: >-
  ORDE do 23 de xaneiro de 2012 pola que se anuncia a convocatoria pública para
  a provisión, polo sistema de libre designación, de varios postos de traballo
  vacantes nos servizos centrais do Servizo Galego de Saúde.
range: Orde
url: >-
  https://www.xunta.gal/dog/Publicados/2012/20120213/AnuncioC3K1-020212-11785_gl.html
---
<p>De conformidade co establecido no artigo 29.2.º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e en uso das atribucións conferidas polo artigo 17.4.º da mesma lei, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I.</p>
    <p>Segundo. Poderán concorrer a ela os/as funcionarios/as de carreira que reúnan as condicións sinaladas no anexo I.</p>
    <p>O significado das claves numéricas que aparecen na columna corpo ou escala dos postos de traballo incluídos no anexo I desta Orde é o establecido na Resolución da Consellería de Presidencia, Administracións Públicas e Xustiza do 25 de maio de 2007, publicada no DOG núm. 107, do 5 de xuño, na súa páxina 9434.</p>
    <p>Terceiro. As solicitudes para participar nesta convocatoria dirixiranse por escrito á conselleira de Sanidade (edificio administrativo San Lázaro, s/n, Santiago de Compostela), segundo o modelo que se inclúe como anexo II a esta orde.</p>
    <p>As ditas solicitudes poderanse presentar no Rexistro Xeral da Consellería de Sanidade, nos das súas xefaturas provinciais, nos das direccións provinciais do Servizo Galego de Saúde ou en calquera das oficinas previstas no artigo 38.4.º da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), no prazo de quince días hábiles, contados a partir do seguinte ao da publicación desta orde no Diario Oficial de Galicia.</p>
    <p>Cuarto. Os aspirantes deberán unirlle á petición currículum vitae e xustificar documentalmente os méritos que aleguen.</p>
    <p>Os méritos alegados e non probados da maneira que vimos de sinalar non se terán en conta.</p>
    <p>Quinto. Esta convocatoria será resolta pola Consellería de Sanidade. A resolución da mesma farase pública no Diario Oficial de Galicia e poderá declararse deserto o posto de traballo, de considerarse oportuno.</p>
    <p>Sexto. O nomeamento dun/dunha funcionario/a con destino definitivo noutra Administración pública ou que preste os seus servizos na comunidade autónoma como consecuencia dunha comisión de servizos concedida conforme o disposto na disposición transitoria oitava punto 4.º da Lei 30/1984, do 2 de agosto, que resulte seleccionado/a para ocupar o posto de traballo anunciado/a estará condicionado a que a súa Administración emita informe favorable sobre el, conforme o previsto no Real decreto 28/1990, do 15 de xaneiro, e demais disposicións concordantes.</p>
    <p>Sétimo. O prazo de toma de posesión será de tres días, se o destino anterior está na mesma localidade cá do novo destino, e dun mes, se están en localidade distinta ou comporta o reingreso ao servizo activo.</p>
    <p>O prazo de toma de posesión empezará a contarse a partir do día seguinte ao do cesamento, que deberá producirse dentro dos tres días seguintes ao da publicación da resolución no Diario Oficial de Galicia.</p>
    <p>Se a resolución comporta o reingreso ao servizo activo, o prazo de toma de posesión empezará a contarse a partir do día seguinte ao da súa publicación no Diario Oficial de Galicia.</p>
    <p>Oitavo. Contra esta orde, que pon fin á vía administrativa, poderá interpoñer potestativamente recurso de reposición ante este mesmo órgano, no prazo dun mes contado a partir do día seguinte ao da súa publicación. De non estimar a interposición deste recurso, poderá interpoñer recurso contencioso-administrativo ante o xulgado do contencioso-administrativo competente, no prazo de dous meses contados a partir do día seguinte ao da súa publicación.</p>
    <p>Santiago de Compostela, 23 de xaneiro de 2012.</p>
    <footer><p>Rocío Mosquera Álvarez<br>Conselleira de Sanidade</p></footer>
    <h2>ANEXO I</h2>
    <p>Código do posto: SAS040000115770015.</p>
    <p>Denominación do posto: Servizo de Xestión de Concertos e Recursos Propios.</p>
    <p>Dependencia: Subdirección Xeral de Orzamentos.</p>
    <p>Localidade: Santiago de Compostela.</p>
    <p>Tipo de posto: S.</p>
    <p>Grupo: A1, A2.</p>
    <p>Nivel: 28.</p>
    <p>Complemento específico: 15.981,84 €.</p>
    <p>Corpo ou escala: xeral/estatutario Servizo Galego de Saúde.</p>
    <p>Formación específica: 640.</p>
    <p>Adscrición: A 16.</p>
    <p>Código do posto: SAS040000115770025.</p>
    <p>Denominación do posto: Servizo de Avaliación Económica e Contabilidade Analítica.</p>
    <p>Dependencia: Subdirección Xeral de Orzamentos.</p>
    <p>Localidade: Santiago de Compostela.</p>
    <p>Tipo de posto: S.</p>
    <p>Grupo: A1, A2.</p>
    <p>Nivel: 28.</p>
    <p>Complemento específico: 15.981,84 €.</p>
    <p>Corpo ou escala: xeral/estatutario Servizo Galego de Saúde.</p>
    <p>Formación específica: 640.</p>
    <p>Adscrición: A 16.</p>

