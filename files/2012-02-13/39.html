---
date: '2012-02-13'
id: G0165-310112-11704
page: 5785
number: 30
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 23 de xaneiro de 2012, da Xefatura Territorial de Pontevedra,
  pola que se anuncia a aprobación do acordo da zona de concentración parcelaria
  de Arca (A Estrada, Pontevedra).
range: Resolución
url: >-
  https://www.xunta.gal/dog/Publicados/2012/20120213/AnuncioG0165-310112-11704_gl.html
---
<p>Ponse en coñecemento de todos os interesados na concentración parcelaria da zona de Arca (A Estrada, Pontevedra), declarada de utilidade pública e urxente execución polo Decreto 3079/1980, do 22 de decembro (BOE do 17 de febreiro de 1981), o seguinte:</p>
    <p>Primeiro. O 13 de xaneiro de 2012 o director xeral de Desenvolvemento Rural aprobou o acordo de concentración parcelaria da zona de Arca (A Estrada, Pontevedra), logo de introducir no proxecto as modificacións oportunas á vista dos resultados da enquisa deste último.</p>
    <p>Segundo. O acordo de concentración será notificado individualmente a cada un dos afectados e estará exposto ao público na Casa do Concello da Estrada e na zona. Os documentos que se poden examinar no dito concello refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Terceiro. No prazo de trinta días, contados desde o seguinte ao da notificación persoal ou publicación substitutiva, poderán interpoñer recurso de alzada ante a conselleira do Medio Rural e do Mar, e os recorrentes poderán presentar os recursos no Rexistro Único do edificio administrativo de Pontevedra –rúa Fernández Ladreda, 43, Pontevedra–, no Rexistro Xeral da consellería –edificio administrativo de San Caetano, s/n, de Santiago de Compostela–, ou en calquera das dependencias a que fai referencia o artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, por si mesmos ou por representación. </p>
    <p>Pontevedra, 23 de xaneiro de 2012.</p>
    <footer><p>Gerardo Zugasti Enrique<br>Xefe territorial de Pontevedra</p></footer>

