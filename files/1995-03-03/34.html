---
date: '1995-03-03'
id: B0F6
page: 1
number: 44
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 21 de febreiro de 1995, da Dirección Xeral de Pesca e Industrias
  Pesqueiras, pola que se convoca concurso para a adquisición, polo
  procedemento, de contratación directa, dunha nave desmontable para lonxa
  provisional de venda de peixe en Cabo de Cruz (A Coruña).
range: Resolución
url: 'https://www.xunta.gal/dog/Publicados/1995/19950303/AnuncioB0F6_gl.html'
---
<p>Obxecto: adquisición dunha nave desmontable para lonxa provisional de venda de peixe en Cabo de Cruz (A Coruña).</p>
<p>Prazo de execución: un mes contado a partir do día seguinte ó asinamento do contrato.</p>
<p>Orzamento: catro millóns duascentas cincuenta mil duascentas dez pesetas (4.250.210 ptas.)</p>
<p>Documentación de interese para os licitadores: a documentación poderá solicitarse na Dirección Xeral de Pesca e Industrias Pesqueiras nos días e horas hábiles de oficina, durante o prazo de presentación de proposicións, sita na rúa do Sar nº 75, en Santiago de Compostela.</p>
<p>Fianza provisional: oitenta e cinco mil catro pesetas (85.004 ptas.)</p>
<p>Prazo de presentación de proposicións: as proposicións terán que presentarse en sobre pechado no rexistro da Consellería de Pesca, Marisqueo e Acuicultura, sito no edificio administrativo de San Caetano, Santiago de Compostela. O prazo de admisión rematará ás catorce horas do vixésimo día hábil seguinte ó da publicación desta resolución no Diario Oficial de Galicia. De coincidir en sábado o prazo entenderase prorrogado ata as 14 horas do seguinte día hábil.</p>
<p>Apertura de proposicións: en acto público ás 12 horas do primeiro día hábil no que se cumpran sete días naturais, contados desde a data seguinte á finalización do prazo de presentación de ofertas. Se esta fose sábado, a apertura será ó día seguinte hábil.</p>
<p>Documentos que deben aporta-los licitadores: serán os indicados no prego de cláusulas administrativas particulares.</p>
<p>O importe deste anuncio correrá a cargo do adxudicatario que deberá aboar con antelación ó asinamento do contrato.</p>
<p>Santiago de Compostela, 21 de febreiro de 1995.</p>
<p>Samuel Juárez Casado</p>
<p>Director xeral de Pesca e Industrias Pesqueiras</p>

