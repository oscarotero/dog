---
date: '1995-03-03'
id: B066
page: 1
number: 44
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 9 de xaneiro de 1995 pola que se anuncian subvencións a empresas
  privadas para o fomento do turismo de natureza.
range: Orde
url: 'https://www.xunta.gal/dog/Publicados/1995/19950303/AnuncioB066_gl.html'
---
<p>A aparición de novos productos turísticos, onde o medio natural é como compoñente unha constante, obriga a procurar nas áreas afectadas unha oferta de actividades que contribúan a configura-lo producto máis atractivo posible, posibilitando ademais unha capacidade maior de desenvolvemento económico e de xeración de emprego.</p>
<p>A dita adecuación do producto considérase fundamental para conseguir atrae-las expectativas e motivacións dos mercados, onde se manifesta un aumento crecente na demanda polo consumo de productos específicos relacionados coa natureza, como son os turismos verde ou náutico e sobre todo aqueles encamiñados á práctica do ecoturismo ou en xeral de tódalas formas posibles de turismo activo.</p>
<p>Deste xeito adquire cada día máis importancia para o desenvolvemento do turismo o dispoñer de empresas especializadas na organización, explotación e xestión de servicios que faciliten a práctica de actividades onde os valores medioambientais, naturais, culturais e deportivos sexan compoñentes fundamentais de productos que comezan a ser punteiros nos mercados e onde esta comunidade dispón das máis altas potencialidades.</p>
<p>En consecuencia,</p>
<p>DISPOÑO:</p>
<p>Artigo 1º.-DESTINATARIOS.</p>
<p>A Secretaría Xeral para o Turismo poderá conceder subvencións con cargo á aplicación 04.05.651-A.773.00 do programa «Ordenación, promoción, xestión e fomento do turismo» dos orzamentos xerais da Comunidade Autónoma para 1995, dentro do concepto «Fomento do turismo de natureza», ás empresas privadas que xestionen servicios relacionados co turismo de natureza.</p>
<p>As ditas concesións estarán limitadas polos créditos dispoñibles para este fin.</p>
<p>Artigo 2º.-OBXECTO.</p>
<p>Poderán ser obxecto de subvención, de conformidade co que se establece nesta orde, as accións que comprendan proxectos destinados a facilita-la prác</p>
<p>tica de actividades que se realicen en contacto coa natureza e que respondan a formas de turismo activo.</p>
<p>Artigo 3º.-CONDICIÓNS PARTICULARES.</p>
<p>1.-Os proxectos que se subvencionen serán globais, polo que comprenderán tódalas obras, instalacións e equipamentos que se é o caso contemplen.</p>
<p>2.-Así mesmo, os proxectos que se subvencionen terán que comezarse durante o ano 1995 e estar rematados con tempo dabondo para xustifica-lo investimento subvencionado dentro dos prazos establecidos nesta orde.</p>
<p>Artigo 4º.-CONTÍA DAS SUBVENCIÓNS.</p>
<p>Os proxectos que se contemplan nesta orde como accións subvencionables poderán acadar unha axuda económica máxima de ata o 40% sobre o investimento subvencionable. Non se considerará subvencionable a adquisición de terreos, taxas, impostos, honorarios de técnicos e IVE Independentemente do importe total do investimento subvencionable a contía máxima da subvención non poderá supera-los catro millóns de pesetas.</p>
<p>Artigo 5º.-SOLICITUDES E DOCUMENTACIÓN.</p>
<p>l.-As solictudes, dirixidas ó secretario xeral para o Turismo, maila documentación que de seguido se especifica, presentarase, por duplicado exemplar, no Servicio Provincial de Turismo correspondente á localización do investimento, en calquera das formas previstas na Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de un mes a partir da publicación desta orde no Diario Oficial de Galicia.</p>
<p>a) Solicitude segundo o anexo I.</p>
<p>b) Declaración segundo o anexo II.</p>
<p>c) Fotocopia compulsada do NIF ou CIF do solicitante, segundo corresponda, xunto co documento acreditativo de estar dado de alta no imposto de actividades económicas.</p>
<p>d) Certificación bancaria da conta onde deberá aboarse a subvención, se é o caso.</p>
<p>e) Memoria explicativa do proxecto asinada polo solicitante ou representante legal. Se o proxecto prevé a realización de obras, achegarase tamén proxecto básico, asinado por técnico facultado, e licencia urbanística expedida polo concello da localización do investimento ou fotocopia compulsada da súa solicitude.</p>
<p>f) Orzamento pormenorizado do investimento, por conceptos, asinado polo solicitante ou facturas pro forma del.</p>
<p>g) Modelo de contrato cando sexa precisa a súa utilización nas relacións entre a empresa e o usuario.</p>
<p>h) Proxecto de póliza de seguros que cubra suficientemente os riscos dos usuarios na utilización dos servicios ofertados.</p>
<p>i) Se é o caso, autorizacións administrativas necesarias para desenvolve-la actividade ou fotocopia compulsada das súas solicitudes.</p>
<p>O Servicio Provincial de Turismo poderá, en calquera momento, solicita-la documentación complementaria que considere necesaria para un mellor estudio do expediente.</p>
<p>2.-As compulsas que procedan para a documentación que se especifica nesta orde faranse no correspondente Servicio Provincial de Turismo.</p>
<p>Artigo 6º.-SELECCIÓN DAS SOLICITUDES E RESOLUCIÓN.</p>
<p>1.-Para a valoración das solicitudes teranse en conta os seguintes criterios:</p>
<p>-A oferta de servicios proxectada.</p>
<p>-As garantías de seguridade para os usuarios.</p>
<p>-A experiencia da empresa na oferta de servicios relacionados co turismo.</p>
<p>-A potenciación da herdanza cultural.</p>
<p>-A xeración de postos de traballo.</p>
<p>-Cando se trate de organización de rutas, o interese turístico destas.</p>
<p>-Cando o proxecto contemple equipamentos de carácter móbil, valorarase especialmente a súa adecuación ó medio físico no que vaian desenvolverse.</p>
<p>2.-Os interesados repararán, a requirimento do correspondente Servicio Provincial de Turismo, os defectos dos expedientes de solicitude de subvención que o precisen, segundo o sinalado no artigo 71.1 da Lei 30/1992, do 26 de novembro, de réxime xurídico das administracións públicas e do procedemento administrativo común, procedéndose ó arquivo, sen máis trámite, daqueles que non se tramitaran en tempo e forma.</p>
<p>3.-Os delegados provinciais da Consellería da Presidencia e Admón. Pública, á vista dos expedientes e dos informes que ó respecto emitan os Servicios Provinciais de Turismo, analizarán e calificarán os proxectos, elevando proposta de resolución ó secretario xeral para o Turismo.</p>
<p>4.-Dictadas as resolucións de concesión polo secretario xeral para o Turismo, aquelas seranlles notificadas ós interesados, no prazo máximo de dous meses, contados desde o día seguinte ó do remate do prazo de presentación de solicitudes que se expresa no artigo 5º anterior.</p>
<p>5.-De conformidade co establecido no Decreto 264/1994, do 29 de xullo, entenderanse desestimadas as solicitudes sobre as que non recaia resolución expresa no prazo de seis meses, contados desde a data do rexistro de entrada da solicitude.</p>
<p>Artigo 7º.-ACEPTACIÓN E RENUNCIA DAS SUBVENCIÓNS.</p>
<p>l.-Unha vez recibidas as notificacións de concesión de subvención polos beneficiarios, estes, no prazo</p>
<p>de quince días, comunicaranlle ó Servicio Provincial de Turismo correspondente a aceptación ou renuncia a elas. Se transcorridos os quince días non se fisexe manifestación en ningún sentido, tal feito entenderase como renuncia á subvención e procederase, sen máis trámite, ó arquivo do expediente.</p>
<p>2.-Unha vez verificadas as renuncias ás subvencións concedidas, o secretario xeral para o Turismo poderá utiliza-los créditos liberados en conceder novas subvencións a solicitudes onde os proxectos cumpran os requisitos establecidos na presente orde.</p>
<p>Artigo 8º.-XUSTIFICACIÓN E PAGAMENTO DAS SUBVENCIÓNS.</p>
<p>l.-Os beneficiarios de subvencións, unha vez executados os investimentos, deberán xustificalos o antes posible, nunca con posterioridade ó 16 de outubro de 1995, data límite para a presentación da xustificación.</p>
<p>2.-0 proxecto xustificado deberá coincidir co aceptado na resolución de concesión da subvención; se o investimento xustificado fose menor e sempre mantendo os fins para os que se concedeu a subvención, esta reducirase proporcionalmente ó investimento non xustificado.</p>
<p>3.-Para percibi-la subvención os beneficiarios achegarán ó Servicio Provincial de Turismo correspondente, por triplicado exemplar, a seguinte documentación:</p>
<p>3.1. Solicitude de cobro, segundo o modelo do anexo III.</p>
<p>3.2. Facturas orixinais do investimento realizado ou fotocopia compulsada delas, ou certificación por conceptos, asinada por técnico facultado, visada polo correspondente colexio oficial, relativa a obra executada coa súa valoración.</p>
<p>3.3. Certificados de estar ó corrente nas obrigas tributarias coas Facendas do Estado e a da Comunidade Autónoma e de estar ó corrente nas obrigas coa Seguridade Social e estar ó día no pago do imposto de actividades económicas.</p>
<p>3.4. Fotocopia compulsada da póliza de seguros subscrita para cubri-los riscos dos usuarios.</p>
<p>3.5. Licencia urbanística expedida polo concello, se non se achegou anteriormente.</p>
<p>3.6. Autorizacións administrativas necesarias para desenvolve-la actividade, se non se achegaron con anterioridade.</p>
<p>4.-Para o non previsto anteriormente será de aplicación o disposto nesta materia na Lei da presupostos xerais da Comunidade Autónoma para 1995 e artigos 78 e 79 da Lei 11/1992, do 7 de outubro, de réxime financeiro e presupostario de Galicia.</p>
<p>Disposición derradeira</p>
<p>Facúltase o secretario xeral para o Turismo para dictar, no ámbito das súas competencias, as resolucións oportunas para o desenvolvemento desta orde.</p>
<p>Santiago de Compostela, 9 de xaneiro de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

