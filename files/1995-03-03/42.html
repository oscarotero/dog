---
date: '1995-03-03'
id: B116
page: 1
number: 44
agency: CONCELLO DE SARRIA
section: VI. ANUNCIOS
title: Anuncio de concurso.
range: Anuncio
url: 'https://www.xunta.gal/dog/Publicados/1995/19950303/AnuncioB116_gl.html'
---
<p>0 Pleno do Concello, en sesión ordinaria celebrada o 29 de decembro de 1994, prestoulle aprobación ó prego de condicións, e ós seus anexos, que rexerán a contratación, por concurso, da concesión administrativa do servicio de mantemento, conservación e explotación das estacións depuradoras de augas residuais de Sarria e Oural.</p>
<p>Con suxeición ós indicados documentos, convócase o seguinte concurso:</p>
<p>Obxecto do concurso: a concesión administrativa do servicio de mantemento, conservación e explotación das estacións depuradoras de augas residuais de Sarria e Oural.</p>
<p>Tipo de licitación: non se establece tipo de licitación; os licitadores farán figurar de forma expresa no modelo de proposición a retribución económica, determinada en pesetas/ano, IVE incluído, que deba percibir polo servicio.</p>
<p>Duración da concesión: cinco anos, prorrogables por períodos iguais, ata o máximo legal, agás que, cunha antelación mínima de seis meses á data de remate dalgún dos períodos, se faga constar de forma que faga fe por algunha das partes á outra a súa decisión de non prorrogalo.</p>
<p>Garantía provisional: 250.000 pesetas.</p>
<p>Garantía definitiva: 2.000.000 de pesetas.</p>
<p>Presentación de proposicións: vinte días hábiles, contados a partir do seguinte ó de inserción do anuncio de licitación no BOP, DOG e BOE último en que se publique, de nove a catorce horas.</p>
<p>Proposicións e documentación: as proposicións irán en sobre pechado no que se incluirán os seguintes documentos:</p>
<p>a) Resgardo acreditativo de constitución da garantía provisional.</p>
<p>b) Escritura de constitución da sociedade e as súas modificacións inscritas no Rexistro Mercantil.</p>
<p>c) Documento nacional de identidade do licitador, así como escritura de poder debidamente acreditada en canto á súa suficiencia, no caso de actuar en representación dalgunha persoa física ou xurídica.</p>
<p>d) Declaración xurada na que o licitador afirme non encontrarse comprendido en ningún dos casos de incapacidade ou incompatibilidade dos artigos 4 e 5 do Regulamento de contratación das corporacións locais e artigo 9 da Lei de contratos do Estado, modificados polo Real decreto lexislativo 931/1986, do 2 de maio.</p>
<p>e) Declaración xurada de encontrarse ó corrente do pagamento das obrigas tributarias de acordo co previsto no Real decreto 1.462/1985, sobre obrigas tributarias.</p>
<p>f) Documento acreditativo de acharse ó corrente no pagamento das cotas á Seguridade Social.</p>
<p>g) Xustificante acreditativo de estar dado de alta no imposto sobre actividades económicas.</p>
<p>h) Documento xustificativo de estar clasificado como empresa de servicios no grupo III, subgrupo 5, segundo resolución do Ministerio de Economía e Facenda do 17 de maio de 1991.</p>
<p>i) Proposta de póliza de seguro de responsabilidade civil.</p>
<p>j) Descricíón e xustificación da forma de levar a cabo o mantemento, conservación e explotación das EDAR.</p>
<p>k) Estudio e xustificación económica do custo ofertado, de conformidade co estipulado nos puntos a) e b) da cláusula 19 do prego de condicións.</p>
<p>l) Proposición que se foromule de acordo co seguinte modelo:</p>
<p>D/Dª... veciño/a de..., con domicilio en rúa..., número... en nome propio (ou en representación de..., conforme acredita mediante escritura pública de poder bastante que se achega</p>
<p>EXPÓN:</p>
<p>Que está informado/a do expediente instruído polo Concello de Sarria para a contratación do servicio de mantemento, conservación e explotación das estacións depuradoras de residuais de Sarria e Oural.</p>
<p>Que acepta expresamente as condicións contidas no prego de condicións e demais documentos que o completan, e presta conformidade a cantas determinacións e trámites figuran no expediente.</p>
<p>Que fixa o curso do servicio en... (letra e número) pesetas/ano, IVE incluído.</p>
<p>Data e sinatura do licitador.</p>
<p>m) Experiencia da empresa en servicios de depuración de características similares ó do presente concurso.</p>
<p>Apertura de plicas: terá lugar o día seguinte hábil a aquel en que remate o prazo de presentación de proposicións.</p>
<p>Os pregos de condicións, os seus anexos, e toda a documentación integrante do expediente, poderá ser examinada na Secretaría do concello, ata o día en que remate a presentación de proposicións.</p>
<p>Sarria, 16 de febreiro de 1995.</p>
<p>Arturo Corral Guitián</p>
<p>Alcalde de Sarria</p>

