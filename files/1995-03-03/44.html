---
date: '1995-03-03'
id: B11E
page: 1
number: 44
agency: CONCELLO DE VIGO
section: VI. ANUNCIOS
title: >-
  Resolución do 17 de febreiro de 1995 pola que se convoca concurso para a
  elaboración de proxectos-programas para ocio e tempo libre entre a poboación
  xuvenil.
range: Resolución
url: 'https://www.xunta.gal/dog/Publicados/1995/19950303/AnuncioB11E_gl.html'
---
<p>I.-Obxecto: será a contratación mediante concurso da elaboración de proxectos-programas e seu desenvolvemento e execución, para promover accións e actividades de índole cultural, formativa ou recreativa en relación coa ocupación do lecer e tempo libre entre a poboación xuvenil.</p>
<p>II.-Duración do contrato: desde a data de notificación do acordo de adxudicación ata o 31 de decembro de 1995.</p>
<p>III.-Prezo de adxudicación: o prezo máximo de licitación para a totalidade dos proxectos-programas será de 45.000.000 de ptas.</p>
<p>IV.-Fianzas: a fianza definitiva constituirase o adxudicatario polo importe do catro por cento da adxudicación de cada programa.</p>
<p>V.-Prego de condicións e prazo de presentación de proposicións: as proposicións presentaranse no Rexistro Xeral do Concello, das 9 ás 12 horas, dentro dos vinte (20) días hábiles seguintes a aquel no que se publique o derradeiro anuncio no Boletín Oficial del Estado, Boletín Oficial da provincia ou Diario Oficial de Galicia.</p>
<p>Durante os oito primeiros días do anuncio no Boletín Oficial da provincia poderanse presentar reclamacións contra o prego de condicións, de conformidade e cos efectos previstos no art. 122 do Real decreto lexislativo 781/1986, do 18 de abril.</p>
<p>VI.-Apertura de plicas: a apertura de plicas ou proposicións presentadas verificarase ás doce horas. do día seguinte hábil a aquel no que finalice o prazo de presentación de proposicións, na casa do Concello.</p>
<p>VII.-Modelo de proposición:</p>
<p>D./Dª..., con enderezo en..., con NIF..., en nome propio (ou en representación de ... ), ten coñecemento da convocatoria e prego de cláusulas administrativas para a elaboración e desenvolvemento de proxectos de formación e ocupación do lecer e tempo libre da xuventude, tomo parte no concurso e tal efecto:</p>
<p>1) Comprométome a desenvolver e executa-los seguintes proxectos-programas:</p>
<p>a) Proxecto-programas de... (consignarase a denominación entre os temas referidos na cláusula I apartado 2 e utilizando a terminoloxía indicada para cada un).</p>
<p>b) Número de persoas que integran o equipo encargado do desenvolvemento e execución do programa...</p>
<p>c) Número de participantes que prevé o proxecto dentro do mínimo e máximo previsto no prego.</p>
<p>d) A duración do proxecto será de... días, comezando... e rematando..., no lugar...</p>
<p>e) O orzamento total do proxecto é de... ptas., incluíndo a totalidade dos custos e gastos a que se fai referencia no prego.</p>
<p>(Para o suposto de tomar parte en máis dun programa-proxecto, deberán consignarse as mesmas especificacións anteriores).</p>
<p>f) A publicidade dos programas-proxectos queda reservada ó Concello de Vigo.</p>
<p>2) Xunto á proposta o/os proxectos-programas que propoño e a totalidade dos demais documentos esixidos no prego de cláusulas.</p>
<p>Lugar, data e sinatura do/a licitador/a.</p>
<p>Vigo, 17 de febreiro de 1995.</p>
<p>Carlos A. González Príncipe</p>
<p>Alcalde</p>

