---
date: '2013-11-04'
id: CA04-081013-0004
page: 43120
number: 210
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 2 de outubro de 2013, da Xefatura Territorial de Pontevedra,
  pola que se somete a información pública a petición de autorización dunha
  instalación eléctrica no concello de Salvaterra de Miño (expediente IN407A
  2013/209-4).
range: Resolución
url: >-
  https://www.xunta.gal/dog/Publicados/2013/20131104/AnuncioCA04-081013-0004_gl.html
---
<p>Para os efectos previstos na Lei 54/1997, do 27 de novembro, e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización das instalacións eléctricas que se describen:</p>
    <p>Solicitante: Electra Alto Miño, S.A.</p>
    <p>Domicilio social: Polígono Industrial Chan da Ponte, parc. 19, 36450 Salvaterra de Miño.</p>
    <p>Denominación: reforma e ampliación de potencia CT Lourido.</p>
    <p>Situación: Salvaterra de Miño.</p>
    <p>Características técnicas: ampliación de potencia do centro de transformación Lourido, situado no lugar do Coto Real, Lourido, Salvaterra de Miño, a 100 kVA, con RT 20 kV/230-400 V, e substitución do apoio de formigón, en que está instalado o CT, por un metálico de celosía (C-3000/16). </p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, Ed. Administrativo; avda. Fernández Ladreda, 43, 5º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Pontevedra, 2 de outubro de 2013</p>
    <footer><p>Ignacio Rial Santomé<br>Xefe territorial de Pontevedra</p></footer>

