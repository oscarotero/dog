---
date: '2013-11-04'
id: G0003-221013-0002
page: 43086
number: 210
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 9 de outubro de 2013, da Xerencia de Xestión Integrada de Vigo,
  pola que se resolve a convocatoria pública para a provisión de catro postos de
  encargado de quenda de celadores para o Hospital Xeral.
range: Resolución
url: >-
  https://www.xunta.gal/dog/Publicados/2013/20131104/AnuncioG0003-221013-0002_gl.html
---
<p>Convocada por Resolución do 14 de xuño de 2013 (DOG nº 128, do 8 de xullo), a provisión de catro postos de encargado de quenda de celadores para o Hospital Xeral, esta xerencia, de conformidade coa competencia atribuída no artigo 3 da Orde da Consellería de Sanidade do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde (DOG nº 106, do 5 de xuño) e da Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión de catro postos de encargado de quenda de celadores para o Hospital Xeral, convocada pola Resolución do 14 de xuño de 2013.</p>
    <p>Segundo. Nomear para os postos que se indican as persoas citadas no anexo desta resolución.</p>
    <p>Terceiro. Os aspirantes nomeados deberán cesar nas prazas que desempeñen, dentro dos tres días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de 15 días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, e percibiranse os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra esta resolución poderá interpoñerse recurso de alzada perante a Dirección Xeral de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Vigo, 9 de outubro de 2013</p>
    <footer><p>Mario González González<br>Xerente de Xestión Integrada de Vigo</p></footer>
    <h2>ANEXO</h2>
    <p>Denominación do posto: 4 encargados de quenda de celadores para o Hospital Xeral:</p>
    <p>Nome e apelidos: Mª Jesús Bouzón Bouzón, DNI 36083669G.</p>
    <p>Nome e apelidos: Carlos Julio Castelaín Ballesteros, DNI 35997547V.</p>
    <p>Nome e apelidos: Guadalupe Lareu Rodríguez, DNI 35556446X.</p>
    <p>Nome e apelidos: Agustín López Míguez, DNI 36100721J.</p>

