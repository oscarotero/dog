---
date: '1997-02-12'
id: 364E
page: 1
number: 29
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 21 de xaneiro de 1997, da Xefatura de Servicio de Estructuras e
  Desenvolvemento Rural da Coruña, polo que se anuncia a aprobación do acordo de
  concentración parcelaria da zona de Monte de Detrás da Cooperativa, Tapia
  (Ames-A Coruña), de carácter privado.
range: Aviso
url: 'https://www.xunta.gal/dog/Publicados/1997/19970212/Anuncio364E_gl.html'
---
<p>Ponse en coñecemento dos interesados na concentración parcelaria da zona de Monte de Detrás da Cooperativa, Tapia (Ames-A Coruña), de carácter privado.</p>
<p>Primeiro.-Con data 13 de xaneiro de 1997, o director xeral de Estructuras e Desenvolvemento Rural, aprobou o acordo de concentración da zona de Monte de Detrás da Cooperativa, Tapia (Ames-A Coruña), de carácter privado, logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no Concello de Ames e nos lugares de costume da parroquia durante trinta días hábiles, contados desde o seguinte ó da última publicación desta resolución no Diario Oficial de Galicia e no BOP.</p>
<p>Terceiro.-No prazo dos trinta días que se din, cabe interpoñer recurso de alzada ante o conselleiro de Agricultura, Gandería e Montes, podendo os recorrentes presenta-lo recurso na Xefatura de Servicio de Estructuras e Desenvolvemento Rural (edi</p>
<p>ficio administrativo de Monelos, s/n, 6ª planta, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38 da Lei de réxime xurídico das administracións públicas e do procedemento administrativo común, expresando no escrito un domicilio dentro do concello para facérlle-las notificacións que procedan, e, se é o caso, a persoa residente no mesmo a quen teñan que facerse as notificacións que procedan nel.</p>
<p>Advírtese, ademaís, que o acordo de concentración parcelaria só poderá ser obxecto de recurso de alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia).</p>
<p>A Coruña, 21 de xaneiro de 1997.</p>
<p>Rogelio del Valle Muñoz-Cobo</p>
<p>Xefe de Servicio de Estructuras e Desenvolvemento Rural da Coruña</p>
<p>951</p>

