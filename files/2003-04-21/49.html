---
date: '2003-04-21'
id: DE76
page: 5
number: 76
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 14 de marzo de 2003, da Delegación Provincial de Lugo, de
  notificación de requirimento á promotora inmobiliaria Carril Flores, S.L., no
  expediente de dilixencias previas 13/2002.
range: Cédula
url: 'https://www.xunta.gal/dog/Publicados/2003/20030421/AnuncioDE76_gl.html'
---
<p>A Delegación Provincial do Instituto Galego da Vivenda e Solo de Lugo tramitou expediente de dilixencias previas 13/2002, seguidas en virtude de denuncia formulada por Remedios Barrios Trigo como propietaria da vivenda 5º A da rúa Carril das Flores, 34 de Lugo, contra a promotora inmobiliaria Carril Flores, S.L., finalizando este trámite con requirimento á promotora inmobiliaria para que emende as deficiencias observadas na referida vivenda.</p>
<p>As obras de reparación que se van realizar son as necesarias para emenda-las deficiencias observadas consistentes en:</p>
<p>-Condensación en dormitorio principal no encontro do cerramento co forxado do teito, por ponte térmica neste.</p>
<p>-Manchas de humidade nos rodapés de varias dependencias da vivenda.</p>
<p>-No salón, fisura en paramento vertical de solo a teito por movemento estructural.</p>
<p>Para tal fin concédeselle á empresa un prazo de 10 días para a remisión de proxecto e orzamento a esta delegación provincial e un prazo de 30 días para a súa execución.</p>
<p>A non realización das obras nos prazos sinalados determinará a iniciación do oportuno expediente sancionador.</p>
<p>Lugo, 14 de marzo de 2003.</p>
<p>Antonio Boné Pina</p>
<p>Delegado provincial de Lugo</p>

