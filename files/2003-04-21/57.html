---
date: '2003-04-21'
id: DE96
page: 5
number: 76
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2003/20030421/AnuncioDE96_gl.html'
---
<p>O Concello Pleno en sesión celebrada o día 30 de xaneiro de 2003 aprobou definitivamente os proxectos de estatutos e bases de actuación da xunta de compensación presentados a esta Administración pola xunta xestora do polígono AEI 24 de Poeta Pérez Parallé, sendo os acordos adoptados os seguintes:</p>
<p>«Primeiro. Desestima-la alegación formulada por Marcos Blasco Suárez polas razóns expostas nos informes do arquitecto municipal que constan na parte expositiva.</p>
<p>Segundo. Estimar parcialmente as alegacións presentadas por Ricardo A. Pérez Carracedo, Constantino Freire Cabanas e Ricardo Guerreiro Ameneiros e por Nieves Dopico López, Constantino Seoane Dopico e Alfonso Seoane Dopico, e a presentada por Manuel Bouza Castro, Mª Sira Rivera Bouza, José Antonio Pérez Bouza, Darío Bouza Cao e Enrique Sequeiro Polo no senso de face-las correccións que constan na parte expositiva.</p>
<p>Terceiro. Aprobar definitivamente os proxectos de estatutos e de bases de actuación da xunta de compensación presentados a esta Administración pola xunta xestora do polígono AEI 24 de Poeta Pérez Parallé, incorporados ó expediente administrativo.</p>
<p>Cuarto. Face-las publicacións regulamentarias dos acordos con notificación individual ós propietarios e a quen comparecera no trámite de información pública, coa advertencia de expropiación e indicación dos recursos xurídicos procedentes.</p>
<p>Quinto. Designar como representante desta Administración no órgano rector da xunta de compensación da AEI 24 de Poeta Pérez Parallé, ó xefe da Sección de Facenda e Patrimonio, Joaquín Martínez Cubero».</p>
<p>Ignorándose o domicilio dos propietarios das parcelas con referencia catastral 1653228, 1653234, 1250310, 1452908 e 1551238, notifícanselles mediante deste edicto os acordos descritos anteriormente, conforme o establecido no art. 59.4 da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
<p>O que se fai público para xeral coñecemento, podéndose interpor contra a mencionada aprobación recurso potestativo de reposición perante o órgano que dictou esta resolución dentro do prazo dun mes contado a partir do día da súa publicación no Diario Oficial de Galicia de conformidade co disposto nos art. 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común na súa redacción dada pola Lei 4/1999, sen prexuízo da posibilidade de interpor directamente recurso contencioso-administartivo perante o Xulgado do Contencioso-Administrativo no prazo de dous meses contados desde o día seguinte ó da publicación deste edicto no Diario Oficial de Galicia e na forma prevista no art. 45 da Lei 29/1998, do 13 de xullo, reguladora da xurisdicción contenciosa-administrativa (BOE do 14 de xullo).</p>
<p>Ferrol, 12 de marzo de 2003</p>
<p>Xaime Bello Costa</p>
<p>Alcalde</p>

