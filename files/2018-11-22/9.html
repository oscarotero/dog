---
date: '2018-11-22'
id: G0073-221018-0001
page: 49832
number: 223
agency: Xulgado de Primeira Instancia número 5 de Ferrol
section: V. Administración de xustiza.
title: EDICTO (874/2017).
range: Edicto
url: >-
  https://www.xunta.gal/dog/Publicados/2018/20181122/AnuncioG0073-221018-0001_gl.html
---
<p>No procedemento de referencia ditouse sentenza con data 20 de xuño de 2018, cuxo encabezamento e resolución son do teor literal seguinte:</p>
    <p>«Vistos por Berta Vidal Gallego, maxistrada do Xulgado de Primeira Instancia número 5 de Ferrol, os presentes autos de modificación de medidas definitivas nº 874/2017, seguidos ante este xulgado, nos que son partes, como demandante Rosa María Villarino Golpe, representada pola procuradora Sra. Fernández Díaz e asistida do letrado Sr. Chapela Rey, e como demandado Massimiliano Mariella, en situación procesual de rebeldía, con intervención do Ministerio Fiscal, procédese, en nome do rei, a ditar a presente sentenza».</p>
    <p>«Estímase integramente a demanda formulada pola procuradora Sra. Fernández Díaz, en representación de Rosa María Villarino Golpe, contra Massimiliano Mariella, en situación procesual de rebeldía, acordando a modificación das medidas definitivas adoptadas por sentenza do Xulgado de Instrución número 2 de Ferrol do data 9 de xaneiro de 2008, no procedemento de medidas respecto a menores nº 507/2007, parcialmente revogada pola da Sección Quinta da Audiencia Provincial da Coruña do 19 de xaneiro de 2009, no sentido seguinte:</p>
    <p>1. Acórdase privar a Massimiliano Mariella da patria potestade sobre o seu fillo, Matías Mariella Villarino, atribuíndoa en exclusiva á nai, Rosa María Villarino Golpe.</p>
    <p>2. Suprímese o réxime de visitas vixente a favor do demandado Massimiliano Mariella en relación co seu fillo menor de idade.</p>
    <p>Cada parte aboará as custas deste procedemento causadas pola súa instancia e as comúns por metade.</p>
    <p>Notifíquese esta sentenza ás partes e fágaselles saber que a resolución non é firme e contra ela cabe interpoñer recurso de apelación no prazo de vinte días contados desde o seguinte á súa notificación.</p>
    <p>Por exixilo así a disposición adicional décimo quinta da L.O. 6/1985, do 1 de xullo, do poder xudicial, a interposición do recurso contra esta resolución exixe a constitución do depósito de 50 euros mediante ingreso en efectivo, en calquera sucursal de Banco Santander, en na conta de depósitos e consignacións deste órgano xudicial, expediente 4797 0000 35 0874/17. O depósito da expresada suma deberá ser acreditado ao interpoñer o recurso, a cuxo escrito se achegará copia do xustificante ou da orde de ingreso, sen cuxo requisito non será admitido a trámite. Están exceptuados da obriga de constituír o depósito, ademais do Ministerio Fiscal, os que teñan recoñecido no procedemento o dereito de asistencia xurídica gratuíta.</p>
    <p>Expídase testemuño desta sentenza para a súa unión aos autos e lévese o orixinal ao libro de sentenzas deste xulgado.</p>
    <p>Así, por esta a miña sentenza, definitivamente xulgando, pronúncioo, mándoo e asínoo». </p>
    <p>E como consecuencia do ignorado paradoiro de Massimiliano Mariella, esténdese o presente edicto para que sirva de cédula de notificación.</p>
    <p>Ferrol, 26 de xullo de 2018</p>
    <footer><p>O/a letrado/a da Administración de xustiza</p></footer>

