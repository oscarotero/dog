---
date: '1997-06-16'
id: '7936'
page: 5
number: 114
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 3 de xuño de 1997 pola que se establece a obrigatoriedade de
  identificación do persoal facultativo e auxiliar nas oficinas de farmacia.
range: Orde
url: 'https://www.xunta.gal/dog/Publicados/1997/19970616/Anuncio7936_gl.html'
---
<p>A Constitución española establece no seu artigo 149.1 nº 16, que o Estado ten competencia exclusiva sobre as bases e coordinación xeral da sanidade e lexislación sobre productos farmacéuticos.</p>
<p>A Lei orgánica 1/1981, do 6 de abril, pola que se aproba o Estatuto de Autonomía de Galicia, prevé no seu artigo 33.1 que corresponde á Comunidade Autónoma de Galicia, o desenvolvemento lexislativo e a execución da lexislación básica do Estado en materia de sanidade interior.</p>
<p>A Lei 25/1990, do 20 de decembro, do medicamento (BOE nº 306, do 22 de decembro de 1990), dispón no seu artigo 88.1.b) a presencia e actuación</p>
<p>profesional do farmacéutico como condición e requisito indispensable para a dispensación ó público de medicamentos.</p>
<p>Neste mesmo sentido, a Lei 16/1997, do 25 de abril, de regulación de servicios das oficinas de farmacia (BOE nº 100, do 26 de abril de 1997), establece e esixe a presencia e actuación profesional do farmacéutico como condición e requisito indispensable para a dispensación ó publico de medicamentos.</p>
<p>A presente orde ten por obxecto materializar e desenvolve-las previsións contidas nos indicados preceptos, referidas á obrigatoriedade da presencia do farmacéutico na dispensación de medicamentos, polo que debe esixirse para o seu cumprimento, a identificación profesional do persoal que preste servicios nas oficinas de farmacia.</p>
<p>En consecuencia, resulta oportuno dictar unha norma que veña recoller, con carácter obrigatorio, a</p>
<p>identificación do persoal que preste servicios nas oficinas de farmacia, con independencia da súa cualificación profesional.</p>
<p>Na súa virtude, en uso das facultades que me confiren os artigos 34.6 e 38 da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>O persoal que preste os seus servicios nas oficinas de farmacia deberá levar durante toda a súa xornada laboral, un distintivo que acredite a súa identificación profesional.</p>
<p>Artigo 2º</p>
<p>No distintivo ou placa identificativa figurarán os seguintes datos:</p>
<p>a) Nome e apelidos.</p>
<p>b) Titulación (farmacéutico titular, farmacéutico substituto, farmacéutico adxunto, farmacéutico rexente ou auxiliar de farmacia).</p>
<p>c) Número de colexiado, se é o caso.</p>
<p>Artigo 3º</p>
<p>As características do distintivo axustaranse ó modelo que recolle o anexo da presente orde.</p>
<p>Disposición derradeira</p>
<p>Esta orde entrará en vigor ós 15 días da súa publicación no Diario Oficial de Galicia.</p>
<p>Santiago de Compostela, 3 de xuño de 1997.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>4469</p>

