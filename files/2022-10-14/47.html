---
date: '2022-10-14'
id: G0657-280922-0009
page: 55116
number: 196
agency: Consellería de Política Social e Xuventude
section: VI. Anuncios. a) Administración autonómica.
title: >-
  ANUNCIO do 26 de agosto de 2022, da Xefatura Territorial da Coruña, polo que
  se notifican as resolucións ditadas no procedemento BS650G (expediente
  150064414 e un máis).
range: Anuncio
url: >-
  https://www.xunta.gal/dog/Publicados/2022/20221014/AnuncioG0657-280922-0009_gl.html
---
<p>En virtude do disposto nos artigos 42, 44 e 46 da Lei 39/2015, do 1 de outubro, do procedemento administrativo común das administracións públicas, intentada a notificación das resolucións das reclamacións previas ditadas pola xefatura territorial no último domicilio das persoas interesadas sen que esta se puidese efectuar por causa non imputable á Administración, a través deste anuncio notifícanse as ditas resolucións ás persoas citadas no anexo emprazándoas para que no prazo de dez (10) días, contados desde o día seguinte ao da data da súa publicación no <em>Boletín Oficial del Estado</em>, comparezan persoalmente ou debidamente representadas na Xefatura Territorial da Coruña da Consellería de Política Social e Xuventude, no Servizo de Prestacións, Inclusión e Inmigración (rúa Gregorio Hernández, nº 2-4, A Coruña), das 9.00 ás 14.00 horas, para teren coñecemento do contido íntegro das ditas resolucións. Transcorrido o prazo, de non o faceren, terase por efectuada a notificación ao vencemento do dito prazo indicado para compareceren. </p>
    <p>Así mesmo, este anuncio publicarase no <em>Diario Oficial de Galicia</em>, ben que a notificación quedará supeditada á súa publicación no <em>Boletín Oficial del Estado</em>.</p>
    <p>Infórmase, como consta nas devanditas resolucións que esgotan a vía administrativa, que contra elas poderán interpoñer demanda perante o Xulgado do Social dentro dos trinta (30) días seguintes ao da data da súa notificación por comparecencia, segundo o disposto no artigo 71 da Lei 36/2011, do 10 de outubro, reguladora da xurisdición social. </p>
    <p>A Coruña, 26 de agosto de 2022</p>
    <footer><p>María Blanco Aller<br>Xefa territorial da Coruña</p></footer>
    <h2>ANEXO I</h2>
    <h3>Procedemento BS650G</h3>
    <table>
     <tbody>
      <tr>
       <td>Nº de expediente</td>
       <td>Persoa interesada
        DNI/NIE</td>
       <td>Resolución</td>
       <td>Data da resolución</td>
      </tr>
      <tr>
       <td>150064414</td>
       <td>X5716143E</td>
       <td>Estimación</td>
       <td>8.7.2022</td>
      </tr>
      <tr>
       <td>150038022</td>
       <td>49684003R</td>
       <td>Desestimación</td>
       <td>5.8.2022</td>
      </tr>
     </tbody>
    </table>

