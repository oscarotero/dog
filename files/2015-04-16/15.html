---
date: '2015-04-16'
id: G0170-250315-0001
page: 14657
number: 71
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (739/2014).
range: Edicto
url: >-
  https://www.xunta.gal/dog/Publicados/2015/20150416/AnuncioG0170-250315-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 2 da Coruña, fai saber que no procedemento de despedimento/cesamentos en xeral 739/2014 deste xulgado do social, seguido por instancia de José Luis Rosende Fontán contra Ideas en Parquet Betanzos, S.L., sobre seguridade social, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza: 54/2015</p>
    <p>Xuíz: Javier López Cotelo</p>
    <p>Procedemento: resolución e reclamación de cantidade 739/2014 e acumulado DSP 1233/2014, despedimento.</p>
    <p>Demandante: José Luis Rosende Fontán</p>
    <p>Letrada: Sra. Muruzábal Pérez</p>
    <p>Demandado: Ideas en Parquet Betanzos, S.L.</p>
    <p>A Coruña, 28 de xaneiro de 2014</p>
    <p>Decisión:</p>
    <p>Estimo as accións sobre resolución de contrato e despedimento formuladas por José Luis Rosende Fontán fronte a Ideas en Parquet Betanzos, S.L. e, en consecuencia:</p>
    <p>1º. Declaro, con data da presente sentenza, a extinción do contrato de traballo existente entre o traballador demandante e a empresa demandada, por causas imputables a ela, e condeno a demandada a aboarlle a cantidade de 3.433,24 euros en concepto de indemnización.</p>
    <p>2º. Declaro a nulidade do despedimento da parte demandante que se produciu o 26 de xuño de 2014, e condeno a empresa demandada a satisfacer ao demandante:</p>
    <p>– Os salarios de tramitación desde esa data ata a data da presente resolución, a razón de 43,05 euros/día.</p>
    <p>3º. Condeno a empresa a satisfacerlle á parte demandante a cantidade de 11.272,59 euros en concepto de salarios devindicados e non percibidos e liquidación de haberes.</p>
    <p>Inscríbase a presente resolución no libro de sentenzas, e déixese testemuño dela no presente procedemento.</p>
    <p>Notifíqueselles esta sentenza ás partes advertíndolles que contra ela se poderá interpor recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtaselle igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo, xuíz social de reforzo.</p>
    <p>Publicación. A anterior sentenza foi lida e publicada pola maxistrada xuíz que a subscribe no día da súa data, do cal eu, a secretaria xudicial, dou fe».</p>
    <p>E para que conste e lle sirva de notificación a Ideas en Parquet Betanzos, S.L., en ignorado paradoiro, expídese o presente edicto para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 23 de marzo de 2015</p>
    <footer><p>A secretaria xudicial</p></footer>

