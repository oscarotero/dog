---
date: '2003-09-16'
id: 1AF26
page: 11
number: 179
agency: 'CONSELLERÍA DE INNOVACIÓN, INDUSTRIA E COMERCIO'
section: IV. OPOSICIÓNS E CONCURSOS
title: >-
  Orde do 28 de agosto de 2003 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Innovación, Industria e Comercio.
range: Orde
url: 'https://www.xunta.gal/dog/Publicados/2003/20030916/Anuncio1AF26_gl.html'
---
<p>Convocada por Orde do 21 de xullo de 2003 (DOG nº 145, do 29 de xullo) a provisión, polo sistema</p>
<p>de libre designación, dun posto de traballo vacante na Consellería de Innovación, Industria e Comercio, esta consellería, no uso das facultades e atribucións conferidas no artigo 15.4º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e de conformidade co disposto no artigo 27.2º da referida lei,</p>
<p>DISPÓN:</p>
<p>Primeiro.-Resolve-la convocatoria para a provisión, polo sistema de libre designación, dun posto de traballo vacante na Consellería de Innovación, Industria e Comercio, anunciada pola Orde do 21 de xullo de 2003 (DOG nº 145, do 29 de xullo).</p>
<p>Segundo.-Adxudicarlle destino, no posto de traballo que se indica, ó funcionario que se relaciona no anexo á presente orde.</p>
<p>Terceiro.-O cesamento no actual destino do funcionario que obtivo a praza producirase no prazo de tres días contados a partir do seguinte ó da publicación desta orde no Diario Oficial de Galicia.</p>
<p>A toma de posesión da praza adxudicada deberá realizarse no prazo dos tres días seguintes ó do cesamento, se se trata da mesma localidade na que presta os seus servicios o funcionario, ou no prazo dun mes se se trata de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Cuarto.-O centro onde cause alta o funcionario, realizará a dilixencia de toma de posesión dentro dos prazos reflectidos no punto anterior.</p>
<p>Quinto.-Contra esta orde, que pon fin á vía administrativa, os interesados poderán interpoñer potestativamente, recurso de reposición perante este mesmo órgano no prazo dun mes, a partir do día seguinte ó da súa publicación no Diario Oficial de Galicia, de conformidade co establecido no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo, no prazo de dous meses desde a mesma data perante o xulgado do contencioso-administrativo, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 28 de agosto de 2003.</p>
<p>Juan Rodríguez Yuste</p>
<p>Conselleiro de Innovación, Industria e Comercio</p>
<p>ANEXO</p>
<p>Apelidos e nome: Vázquez García, José.</p>
<p>NRP: 3588848868 A2060.</p>
<p>Grupo: A.</p>
<p>Denominación do posto de traballo: xefe de Servicio da Oficina de Vigo.</p>
<p>Código do posto: IC.C99.10.000.36560.001.</p>
<p>Nivel: 28.</p>
<p>Dependencia: Delegación Provincial de Pontevedra (Oficina de Vigo).</p>
<p>Localidade: Vigo.</p>
<p>CONSELLERÍA DE XUSTIZA, INTERIOR E ADMINISTRACIÓN</p>
<p>LOCAL</p>

