---
date: '2022-10-10'
id: C141-260922-0002
page: 54097
number: 193
agency: Portos de Galicia
section: VI. Anuncios. a) Administración autonómica.
title: >-
  CÉDULA do 22 de setembro de 2022 pola que se notifica a resolución do
  procedemento para reclamar os custos ocasionados no sistema de acceso ao porto
  de Portosín polo accidente do vehículo coa matrícula 9944HJM (expediente
  12-43-22-01).
range: Cédula
url: >-
  https://www.xunta.gal/dog/Publicados/2022/20221010/AnuncioC141-260922-0002_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícase a Celia Vilas Maneiro, mediante publicación no <em>Boletín Oficial del Estado</em> por vir devolta a notificación efectuada por Correos, a Resolución da Dirección de Portos de Galicia, do 29 de xuño de 2022, de reclamación dos custos de reparación do morrón do sistema de accesos ao porto de Portosín, danada a causa de sinistro ocasionado polo vehículo Audi coa matrícula 9944HJM.</p>
    <p>Este anuncio publicarase no <em>Boletín Oficial del Estado</em> e no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>No expediente tramitado para o efecto emitiuse acordo de iniciación sen que no tramite de audiencia a interesada formulase alegacións.</p>
    <p>A presente resolución emítea a Dirección de Portos de Galicia en virtude das competencias conferidas polo artigo 15.3, alíneas a) e b), da Lei 6/2017, do 12 de decembro, de portos de Galicia, e de acordo co previsto nos artigos 100 e 102 da Lei 39/2015, do 1 de outubro, do procedemento administrativo común das administracións públicas, e a vista da proposta ditada no procedemento.</p>
    <p>O orzamento de reparación é de 2.520,45 euros, IVE incluído.</p>
    <p>O aboamento por medio do impreso que poderá solicitarse na sede dos servizos centrais de Portos de Galicia deberá facerse nos seguintes prazos:</p>
    <p>Se a publicación se realiza entre os días 1 e 15 de cada mes, desde a data da publicación ata o día 5 do segundo mes posterior ou, se este non for hábil, ata o inmediato hábil seguinte.</p>
    <p>Se a publicación se realiza entre os días 16 e último de cada mes, desde a data de publicación ata o día 5 do segundo mes posterior ou, se este non for hábil, ata o inmediato hábil seguinte.</p>
    <p>De non ingresar a dita cantidade no prazo sinalado, de acordo co artigo 101 da Lei do procedemento administrativo común das administracións públicas, seralle exixida mediante o procedemento previsto nas normas reguladoras do procedemento de recadación na vía executiva.</p>
    <p>O presente acto administrativo, que ten eficacia executiva, non esgota a vía administrativa e contra el poderase interpoñer recurso de alzada perante o Consello Reitor de Portos de Galicia, no prazo dun mes contado desde o día seguinte ao da publicación.</p>
    <p>O expediente completo atópase na sede dos servizos centrais de Portos de Galicia para o seu exame, das 9.00 ás 14.00 horas.</p>
    <p>Santiago de Compostela, 22 de setembro de 2022</p>
    <footer><p>Roi Fernández Añón<br>Director de Portos de Galicia</p></footer>

