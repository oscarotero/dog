---
date: '2022-10-10'
id: V0653-190922-0012
page: 54042
number: 193
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 19 de setembro de 2022, da Xefatura Territorial de Ourense, pola
  que se conceden as autorizacións administrativas previa e de construción dunha
  instalación eléctrica no concello de Castro Caldelas (expediente IN407A
  2022/99-3).
range: Resolución
url: >-
  https://www.xunta.gal/dog/Publicados/2022/20221010/AnuncioV0653-190922-0012_gl.html
---
<p>Visto o expediente para o outorgamento das autorizacións administrativas previa e de construción da instalación eléctrica que a seguir se describe, tal e como se recolle no proxecto asinado polo enxeñeiro industrial David Núñez Fernández, con número de colexiado 1534 do ICOIIG, o día 30 de maio de 2022, quen acredita a súa habilitación e competencia mediante a declaración responsable asinada o 31 de maio de 2022.</p>
    <p>Solicitante: UFD Distribución Electricidad, S.A.; CIF: A-63222533.</p>
    <p>Domicilio: A Batundeira, 2, Velle, 32960 Ourense.</p>
    <p>Denominación: adecuación do CT As Carballeiras-32CF21.</p>
    <p>Situación: aldea das Carballeiras, concello de Castro Caldelas (Ourense).</p>
    <p>Orzamento: 23.926,06 €.</p>
    <p>Características técnicas:</p>
    <p>– Substitución do condutor en van anterior ao novo CTI proxectado, instalarase un condutor de tipo LA-56, con orixe no apoio número 68-45-11 existente, de tipo CH-A-AG-11/1600, da LMT REG801, expediente 2015/159, e final no apoio número 68-45-12-CT proxectado, de tipo C-FL-12/2000.</p>
    <p>– Ampliación de potencia do CT As Carballeiras 32CF21, que pasa de 25 a 50 kVA de potencia aparente e RT 20.000/400-230 V, en caseta existente para substituír por un novo apoio de celosía metálica de tipo C-12/2000 con CT á intemperie. Material illante en aceite mineral; coordenadas UTM: ETRS89 F29 X: 632.139, Y: 4.697.219.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG número 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG número 39, do 26 de febreiro), esta xefatura territorial resolve:</p>
    <p>Conceder as autorizacións administrativas previa e de construción á devandita instalación, cuxas características se axustarán en todas as súas partes ao proxecto sinalado e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contado a partir da data da última autorización administrativa necesaria para a súa execución.</p>
    <p>Contra esta resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 19 de setembro de 2022</p>
    <footer><p>Alicia María López Míguez<br>Xefa territorial de Ourense</p></footer>

