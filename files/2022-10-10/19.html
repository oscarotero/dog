---
date: '2022-10-10'
id: G2018-260922-0001
page: 54035
number: 193
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 23 de setembro de 2022, da Xerencia da Universidade de Santiago
  de Compostela, pola que se resolve a convocatoria para a provisión, polo
  sistema de libre designación, dun posto vacante no cadro de persoal
  funcionario.
range: Resolución
url: >-
  https://www.xunta.gal/dog/Publicados/2022/20221010/AnuncioG2018-260922-0001_gl.html
---
<p>Mediante a Resolución do 20 de xullo de 2022 (DOG número 145, do 1 de agosto) convocouse a provisión, polo sistema de libre designación, dun posto vacante no cadro de persoal funcionario.</p>
    <p>En cumprimento do previsto polo artigo 24 do Regulamento de organización e funcionamento do Consello Social e do artigo 19 do Regulamento de mobilidade do PAS funcionario da USC, a presidenta do Consello Social emitiu o informe motivado en relación co posto que se convocou. No devandito informe especifícanse os criterios elixidos como prioritarios para decidir o nomeamento, así como a concorrencia destes na persoa proposta.</p>
    <p>Acreditada a observancia do procedemento establecido pola Lei 2/2015, do 29 de abril, do emprego público de Galicia, e polo Regulamento de mobilidade do PAS funcionario da USC, así como o cumprimento por parte das persoas candidatas dos requisitos e especificacións exixidos na convocatoria, a Xerencia, no exercicio das competencias delegadas que ten atribuídas mediante Resolución do 21 de abril de 2022, e de conformidade con disposto no artigo 19 do Regulamento de mobilidade do PAS funcionario da USC, resolve a referida convocatoria como a seguir se indica:</p>
    <p>Adxudícase o posto, nos termos que se expresan no anexo.</p>
    <p>O réxime de toma de posesión será o establecido no artigo 4 do Regulamento de mobilidade do PAS funcionario da USC.</p>
    <p>Contra esta resolución, que pon fin á vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes ante o órgano que a ditou. Neste caso non se poderá interpoñer o recurso contencioso-administrativo antedito mentres non se dite a resolución expresa ou se produza a desestimación presunta do recurso de reposición interposto ao abeiro dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 23 de setembro de 2022</p>
    <footer><p>Antonio Javier Ferreira Fernández<br>Xerente da Universidade de Santiago de Compostela</p></footer>
    <h2>ANEXO</h2>
    <p>Posto que se adxudica:</p>
    <p>Denominación do posto: Secretaría. Consello Social.</p>
    <p>Número de praza: PF000995.</p>
    <p>Subgrupo: A1/A2.</p>
    <p>Nivel: 28.</p>
    <p>Complemento especifico: 21.790,16 euros.</p>
    <p>Quenda: mañá.</p>
    <p>Localidade: Santiago de Compostela.</p>
    <p>Datos persoais da adxudicataria.</p>
    <p>Apelidos e nome: Villamayor Álvarez, Marta.</p>
    <p>NRP: ***3077*02A1122.</p>

