---
date: '2002-11-26'
id: 1997A
page: 16
number: 228
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de novembro de 2002 pola que se modifica o artigo 2 da Orde do 31
  de xullo de 2002 ampliando o importe existente para a concesión de bolsas de
  nova adxudicación para a realización de estudios de terceiro ciclo nas
  universidades do Sistema Universitario de Galicia.
range: Orde
url: 'https://www.xunta.gal/dog/Publicados/2002/20021126/Anuncio1997A_gl.html'
---
<p>A Orde do 31 de xullo de 2002, pola que se convocan bolsas de nova adxudicación para a realización</p>
<p>de estudios de terceiro ciclo nas universidades do Sistema Universitario de Galicia (Diario Oficial de Galicia nº 153, do 9 de agosto), establece no seu artigo 2 a contía que se destinará para a concesión das bolsas.</p>
<p>Nembargantes, a citada convocatoria establece que a contía se poderá incrementar de acordo coa dispoñibilidade de crédito da Dirección Xeral de Universidades e coas cantidades que, con cargo ó Fondo Social Europeo, se compromete a achega-la Secretaría Xeral de Investigación e Desenvolvemento, en función do acordo asinado o 24 de xuño de 2002 entre o conselleiro de Educación e Ordenación Universitaria e o secretario xeral de Investigación e Desenvolvemento.</p>
<p>Por todo o exposto e en uso das facultades que me foron conferidas</p>
<p>DISPOÑO:</p>
<p>Artigo único.</p>
<p>Primeiro.-Amplíase a contía que figura no artigo 2º da Orde do 31 de xullo de 2002 na cantidade de catrocentos oitenta e nove mil trescentos trinta e tres euros con vintecatro céntimos (489.333,24 euros), con cargo á aplicación orzamentaria 07.05.322C.480.2 dos orzamentos xerais da Comunidade Autónoma de Galicia que se destinará para as bolsas de nova adxudicación para a realización de estudios de terceiro ciclo nas universidades do Sistema Universitario de Galicia, de acordo coa seguinte distribución: 131.261,04 euros no ano 2002 e 358.072,20 euros no ano 2003.</p>
<p>Segundo.-Esta modificación non afecta os prazos establecidos na referida orde de convocatoria.</p>
<p>Santiago de Compostela, 22 de novembro de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

