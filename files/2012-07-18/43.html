---
date: '2012-07-18'
id: C3K1-060712-0001
page: 28719
number: 137
agency: Consellería de Sanidade
section: VI. Anuncios. a) Administración autonómica.
title: >-
  RESOLUCIÓN do 20 de xuño de 2012, de adxudicación provisional da oficina de
  farmacia código B1, zona farmacéutica O Barco de Valdeorras, delimitación
  territorial O Barco (San Amaro) no concurso público de adxudicación convocado
  pola Resolución do 29 de decembro de 2006, da Secretaría Xeral Técnica desta
  consellería.
range: Resolución
url: >-
  https://www.xunta.gal/dog/Publicados/2012/20120718/AnuncioC3K1-060712-0001_gl.html
---
<p>Por Resolución do 3 de maio de 2012 (DOG núm. 87, do 8 de maio), esta secretaría xeral técnica adxudicou provisionalmente as oficinas de farmacia que resultaron vacantes tras o remate da primeira fase do concurso de adxudicación convocado pola Resolución do 29 de decembro de 2006.</p>
    <p>Na dita resolución adxudicábase a oficina con código B1, correspondente á área sanitaria do Barco, zona farmacéutica O Barco de Valdeorras, delimitación territorial O Barco (San Amaro) a Ricardo Taboada Arjona.</p>
    <p>O Colexio Oficial de Farmacéuticos da Coruña puxo en coñecemento da Consellería de Sanidade circunstancias sobrevidas que obrigan a unha nova adxudicación provisional da dita oficina de farmacia. </p>
    <p>Por todo o exposto, esta secretaría xeral técnica </p>
    <h2>RESOLVE:</h2>
    <p>1. Adxudicar provisionalmente a oficina de farmacia con código B1, correspondente á área sanitaria do Barco, zona farmacéutica O Barco de Valdeorras, delimitación territorial O Barco (San Amaro) a Mª Lourdes Álvarez Fernández.</p>
    <p>2. Ordenar a publicación desta resolución, que se exporá tamén nos taboleiros de anuncios da Consellería de Sanidade, nos das súas xefaturas territoriais, e que poderá consultarse na páxina oficial da Consellería de Sanidade (www.sergas.es).</p>
    <p>Esta resolución non pon fin á vía administrativa e poderase interpor contra ela un recurso de alzada no prazo dun mes perante a conselleira de Sanidade, conforme o disposto no artigo 114.1 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, e o disposto na disposición adicional terceira número 3 do Decreto 146/2001, do 7 de xuño, sobre planificación, apertura, traslado, cerramento e transmisión de oficinas de farmacia.</p>
    <p>Santiago de Compostela, 20 de xuño de 2012</p>
    <footer><p>Antonio Fernández-Campa García Bernardo<br>Secretario xeral técnico da Consellería de Sanidade</p></footer>

