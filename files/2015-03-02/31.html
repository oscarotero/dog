---
date: '2015-03-02'
id: CA02-230215-0005
page: 8612
number: 41
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 17 de febreiro de 2015, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para a planta de almacenamento de residuos e
  de tratamento e valorización de residuos hidrocarburados que Codisoil, S.A.
  posúe no concello de Marín (Pontevedra) (expediente 2014-IPPC-I-37).
range: Anuncio
url: >-
  https://www.xunta.gal/dog/Publicados/2015/20150302/AnuncioCA02-230215-0005_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Proxecto básico para a solicitude da autorización ambiental integrada das instalacións de Codisoil, S.A. situadas no porto de Marín (Pontevedra). Xullo 2014.</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que estime convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/ &gt;&gt;medio ambiente e sostibilidade<br>&gt;&gt;prevención e control de actividades &gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 17 de febreiro de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2014-IPPC-I-37.</p>
    <p>Peticionaria: Codisoil, S.A. </p>
    <p>Domicilio social: Paseo de la Castellana, 259 D, planta 50, Edificio Torre espacio, 28046 Madrid.</p>
    <p>Localización da instalación: edificio de servizos Peirao norte, s/n, porto de Marín, 36900 Marín (Pontevedra).</p>
    <p>Actividade: planta de almacenamento de residuos e de tratamento e valorización de residuos hidrocarburados.</p>
    <p>Descrición: a actividade actual da planta consiste no almacenamento e valorización de residuos perigosos e non perigosos procedentes dos buques, recollidos como Marpol V, e de instalacións industriais externas, o tratamento de residuos hidrocarburados para obter combustible alternativo ao fuel xunto co tratamento das augas contaminadas xeradas no proceso, así como a valorización enerxética de residuos perigosos. No ano 2015 está prevista a instalación dunha nova liña de tratamento biolóxico da auga do proceso e un novo tanque de almacenamento de residuos e decantación. Para a xestión dos residuos admitidos na planta, téñense en conta as seguintes liñas:</p>
    <p>– Almacenamento de residuos perigosos e non perigosos.</p>
    <p>– Valorización de residuos non perigosos.</p>
    <p>– Valorización de residuos hidrocarburados e tratamento das augas contaminadas xeradas no proceso.</p>
    <p>– Valorización enerxética do residuo con código LER 130701.</p>
    <p>Verteduras: as augas residuais industriais de proceso son vertidas ao colector do sistema de saneamento do porto tras recibir un tratamento fisicoquímico e biolóxico. As augas residuais pluviais e industriais de vertedura son vertidas ao colector do sistema de saneamento do porto tras ser tratadas nun separador de hidrocarburos e as augas residuais fecais son vertidas directamente ao sistema de saneamento do porto sen ser tratadas previamente.</p>

