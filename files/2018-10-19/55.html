---
date: '2018-10-19'
id: L409-151018-0001
page: 46543
number: 200
agency: Concello de Carballedo
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle sobre reaxuste de
  aliñacións no núcleo de Castro.
range: Anuncio
url: >-
  https://www.xunta.gal/dog/Publicados/2018/20181019/AnuncioL409-151018-0001_gl.html
---
<p>O Pleno do Concello de Carballedo, en sesión celebrada con data do 27 de setembro de 2018, á vista dos antececedentes que constan no expediente de referencia e conforme o disposto nos artigos 79, 80 e 82 a 90, da Lei 2/2016, do 10 de febreiro, do solo de Galicia, logo da desestimación das alegacións presentadas, adoptou, entre outros, o seguinte</p>
    <h2>ACORDO:</h2>
    <p>1º. Aprobar definitivamente o estudo de detalle sobre reaxuste de aliñacións no núcleo de Castro do concello de Carballedo, redactado polo arquitecto Ramón Fernández Losada, con data de xaneiro de 2018.</p>
    <p>2º. Publicar o acordo de aprobación definitiva, no prazo dun mes desde a súa adopción, no <em>Diario Oficial de Galicia</em>, e o texto dos documentos que integran o estudo de detalle, así como o índice de planos deste no <em>Boletín Oficial</em> da provincia.</p>
    <p>3º. Comunicar á consellería competente en materia de urbanismo o acordo de aprobación definitiva, dándolle traslado dun exemplar en soporte dixital, debidamente diligenciado, para a súa inscrición no Rexistro de Plan urbanístico de Galicia, no prazo dun mes desde a data da aprobación municipal. </p>
    <p>4º. Facer constar no anuncio de aprobación definitiva a remisión da documentación á consellería, xa que a inscrición no rexistro de plan será condición para a publicación e eficacia do acto de aprobación definitiva.</p>
    <p>Carballedo, 11 de outubro de 2018</p>
    <footer><p>Julio M. Yebra-Pimentel Blanco<br>Alcalde</p></footer>

