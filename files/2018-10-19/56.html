---
date: '2018-10-19'
id: L141-151018-0002
page: 46544
number: 200
agency: Concello da Laracha
section: VI. Anuncios. b) Administración local.
title: >-
  ANUNCIO de aprobación definitiva da expropiación para ampliación do sistema
  viario na rúa Salgueiras-Caión.
range: Anuncio
url: >-
  https://www.xunta.gal/dog/Publicados/2018/20181019/AnuncioL141-151018-0002_gl.html
---
<p>A Xunta de Goberno local, en sesión extraordinaria do 28 de setembro de 2018, acordou aprobar definitivamente o expediente expropiatorio polo procedemento de taxación conxunta para efectos da obtención dos terreos necesarios para executar a ampliación do sistema xeral viario na rúa Salgueiras en Caión, segundo o proxecto expropiatorio redactado para o efecto.</p>
    <p>O acordo de aprobación definitiva implicará, de conformidade co artigo 118 da Lei 2/2016, do 10 de febreiro, do solo de Galicia, a declaración de urxencia da ocupación dos bens e dereitos afectados.</p>
    <p>O contido do acordo notificarase de xeito individualizado a todos os que aparezan como titulares de bens ou dereitos que figuran no expediente, conferíndolles un prazo de vinte días durante os cales poderán manifestar por escrito a súa desconformidade coa valoración establecida no expediente aprobado. </p>
    <p>A Laracha, 1 de outubro de 2018</p>
    <footer><p>José Manuel López Varela<br>Alcalde</p></footer>

