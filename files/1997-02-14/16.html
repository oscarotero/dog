---
date: '1997-02-14'
id: '3722'
page: 1
number: 31
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 6 de febreiro de 1997, da Dirección Xeral de Recursos Humanos,
  pola que se declaran con carácter provisional os aspirantes admitidos e
  excluídos para participar no concurso oposición libre para o ingreso nas
  clases de médicos titulares, practicantes titulares e matronas titulares do
  Servicio Galego de Saúde, convocado por Resolución do 24 de outubro de 1996.
range: Resolución
url: 'https://www.xunta.gal/dog/Publicados/1997/19970214/Anuncio3722_gl.html'
---
<p>Os apartados 1 e 2 da base cuarta da resolución deste centro directivo de 24 de outubro de 1996 (DOG nº 219, do 8 de novembro) pola que se convoca concurso oposición libre para o ingreso nas clases de médicos titulares, practicantes titulares e matronas titulares do Servicio Galego de Saúde, prevén que, unha vez rematado o prazo de presentación de instancias para cada unha das clases convocadas e clasificadas e revisadas estas, esta dirección xeral dicte resolución na que se declara con carácter provisional os aspirantes admitidos e excluídos, co motivo da exclusión, para cada unha das citadas clases, así como a súa publicación.</p>
<p>Na súa virtude, esta dirección xeral,</p>
<p>ACORDA:</p>
<p>Primeiro.-Declarar con carácter provisional os aspirantes admitidos e excluídos, se é o caso, para participar no proceso selectivo convocado pola Resolución do 24 de outubro de 1996.</p>
<p>Segundo.-Os listados coa relación provisional de aspirantes admitidos e excluídos das devanditas clases poderán examinarse nos seguintes lugares:</p>
<p>a) Na Secretaría Xeral da Consellería de Sanidade e Servicios Sociais.</p>
<p>b) Na Dirección Xeral de Recursos Humanos do Servicio Galego de Saúde.</p>
<p>c) Nas delegacións provinciais da Consellería de Sanidade e Servicios Sociais.</p>
<p>d) Nas direccións provinciais do Servicio Galego de Saúde.</p>
<p>e) Nas xerencias de atención primaria do Servicio Galego de Saúde.</p>
<p>Terceiro.-Os aspirantes excluídos disporán dun prazo de quince días naturais, contados a partir do día seguinte ó da publicación da presente resolución no Diario Oficial de Galicia, para poderen emendar, se é o caso, o defecto que motivou a súa exclusión.</p>
<p>Santiago de Compostela, 6 de febreiro de 1997.</p>
<p>Manuel A. Silva Romero</p>
<p>Director xeral de Recursos Humanos</p>
<p>892</p>

