---
date: '2002-01-07'
id: C3A
page: 153
number: 4
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 2 de xaneiro de 2002 pola que se dictan normas para garanti-los
  servicios esenciais durante a folga convocada polos representantes dos
  traballadores da empresa Mediterránea de Catering, adxudicataria do servicio
  de hostalería-alimentación do Hospital do Meixoeiro durante os días 8, 9, 10,
  11, 15, 16, 17, 22, 23, 24, 25, 28, 29 e 30 de xaneiro de 2002.
range: Orde
url: 'https://www.xunta.gal/dog/Publicados/2002/20020107/AnuncioC3A_gl.html'
---
<p>O artigo 28.2º da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e com</p>
<p>petencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20 de xuño), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde, e ante cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta os traballadores da empresa Mediterránea de Catering, adxudicataria do servicio de hostalería-alimentación do Hospital do Meixoeiro, que se levará a efecto os días 8, 9, 10, 11, 15, 16, 17, 22, 23, 24, 25, 28, 29 e 30 de xaneiro de 2002, logo de audiencia ó comité de folga,</p>
<p>DISPÓN:</p>
<p>Artigo 1º</p>
<p>A folga convocada que se levará a efecto os días sinalados, que afecta os traballadores da empresa Mediterránea de Catering, adxudicataria do servicio de hostalería-alimentación do Hospital do Meixoeiro, enténdese condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-lo adecuado funcionamento dos servicios do centro sanitario afectado, en evitación de que se produzan graves prexuízos ós usuarios; tendo en conta, fundamentalmente, que a folga ten incidencia ó longo de toda a xornada laboral e para tódalas quendas de traballo, durante varios días consecutivos no mes de xaneiro.</p>
<p>Tales mínimos correspóndense, basicamente, cos fixados en folgas anteriores, coa excepción do persoal dietista, de recente creación neste centro hospitalario.</p>
<p>Artigo 2º</p>
<p>A determinación dos efectivos necesarios e a designación nominal, con carácter rotatorio, do persoal que deberá cubri-los distintos servicios faraa a dirección da empresa consignataria procedendo á súa publicación nos taboleiros de anuncios do centro de traballo afectado.</p>
<p>Artigo 3º</p>
<p>Os paros e alteracións no traballo por parte do persoal necesario para o mentemento dos servicios mínimos determinados no anexo serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 2 de xaneiro de 2002.</p>
<p>José Mª Hernández Cochón</p>
<p>Conselleiro de Sanidade</p>
<p>ANEXO</p>
<table><tbody><tr><td></td></tr>
<tr><td>Categoría</td><td>Cadro de persoal</td><td>Servicios mínimos</td></tr>
<tr><td></td></tr>
</tbody></table>
<table><tbody><tr><td>Camareiras</td><td>34</td><td>20</td></tr>
<tr><td></td></tr>
<tr><td>Cociñeiros</td><td>5</td><td>4</td></tr>
<tr><td></td></tr>
<tr><td>Axudantes de cociña</td><td>12</td><td>8</td></tr>
<tr><td></td></tr>
<tr><td>Dietistas</td><td>2</td><td>1</td></tr>
<tr><td></td></tr>
<tr><td>Total</td><td>53</td><td>33</td></tr>
<tr><td></td></tr></tbody></table>

