---
date: '1995-01-04'
id: '9872'
page: 155
number: 3
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Cédula do 23 de novembro de 1994 da Secretaría Xeral para o Turismo, pola que
  se notifica á axencia de viaxes Viajes Abrente, S.A. a obrigatoriedade de
  presentar no prazo de un mes determinada documentación.
range: Cédula
url: 'https://www.xunta.gal/dog/Publicados/1995/19950104/Anuncio9872_gl.html'
---
<p>Pola presente cédula, notifícaselle ó titular da axencia de viaxes que figura no anexo, a través do seu representante legal, cos datos e último enderezo que tamén se sinalan, que examinado o expediente de autorización do título licencia desa axencia de viaxes, comprobouse que no prazo de dous anos a que fai referencia a disposición transitoria primeira do Decreto 155/1989, do 22 de xuño, polo que se aproba o regulamento das axencias de viaxes de Galicia, non regularizou a súa situación adaptándose ós requisitos e prescricións que establece este decreto. Por iso, concédeselle o prazo de un mes para achegar perante esta secretaría xeral a documentación que se relaciona no anexo da presente cédula.</p>
<p>De non presenta-la documentación requirida no prazo indicado, procederase a inicia-lo correspondente expediente de revogación do seu título licencia.</p>
<p>Igualmente, fáiselle saber que o expediente poderá examinalo, e obter copia dos documentos contidos nel, na Secretaría Xeral para o Turismo.</p>
<p>E para que conste e lle sirva de notificación ó titular da mencionada axencia de viaxes, e en cumprimento do establecido no artigo 59.4 da Lei 30/1992, do 26 de novembro, sobre réxime xurídico das administracións públicas e do procedemenio administrativo común (BOE nº 285, do 27 de novembro), asino e selo a presente cédula en Santiago de Compostela, o 23 de novembro de 1994.</p>
<p>Francisco García-Bobadilla Prósper</p>
<p>Secretario xeral para o Turismo</p>

