---
date: '1995-01-04'
id: 989A
page: 164
number: 3
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 1 de setembro de 1994, do Xurado Provincial de Montes Veciñais en
  Man Común da Coruña, polo que se inicia a tramitación do expediente número 314
  de clasificación dos montes de Caldebarcos e San Cibrán, pertencentes ó lugar
  de Caldebarcos, parroquia de San Mamede, municipio de Carnota.
range: Edicto
url: 'https://www.xunta.gal/dog/Publicados/1995/19950104/Anuncio989A_gl.html'
---
<p>EDICTO</p>
<p>Perante este Xurado Provincial de Montes Veciñais en Man Común, tramítase expediente nº 314 de clasificación dos montes coas características que se indican a continuación:</p>
<p>Denominación: montes Caldebarcos e San Cibrán.</p>
<p>Comunidade propietaria: lugar de Caldebarcos.</p>
<p>Parroquia: San Mamede.</p>
<p>Municipio: Carnota.</p>
<p>Superficie: 195,96 ha.</p>
<p>Lindeiros:</p>
<p>É parte do monte Pindo nº 368 do C.U.P.</p>
<p>Norte: parte do punto de confluencia entre a pista forestal que vai da Curra a Quilmas e a que se inicia en Vadebois, segue en liña recta na dirección N-L ata o picacho de cota 426; de aí ata o de cota 247, e deste último establécese como linde o regato Rego da Alba que chega ó río Vadebois polo piquete nº 59.</p>
<p>Leste: desde o piquete nº 59 ata o nº 226, seguindo a orde de piquetes, xunto á estrada C-550.</p>
<p>Sur: desde o piquete nº 226 ata o nº 572 seguindo a orde de piquetes, ata a Cruz da Pedra, no camiño que sobe dando servicio a predios de particulares e que une Caldebarcos con Panchés.</p>
<p>Oeste: estrema con monte da comunidade de Panchés, seguindo as augas vertentes do monte Pindo na súa orientación cara ó leste, e tomando como referencia os lugares tradicionais de pastoreo. Desde a Cruz da Pedra sobe cara ó Chan das Lamas ata o piquete nº 494; deste ó Lombo de Laxa e segue ata a confluencia das pistas forestais da Curra a Quilmas coa de Vadebois.</p>
<p>En virtude do acordado polo xurado e, en cumprimento da orde do instructor, do 1-9-1994, conforme o disposto na Lei de montes veciñais en man común, do 10 de outubro de 1989, e demais disposicións de aplicación, polo presente faise pública a iniciación do expediente indicado co obxecto de que, de acordo co previsto no artigo 23 do regulamento do 23 de setembro de 1992, para a execución da citada lei, cantas persoas, organismos e corporacións resulten interesadas, poidan comparecer e intervir no expediente iniciado e formular perante o xulgado, no prazo de un mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistirlles en relación co monte, achegando, se é o caso, a documentación que consideren conveniente ó respecto.</p>
<p>A Coruña, 1 de setembro de 1994.</p>
<p>Manuel Puente Araújo</p>
<p>Secretario do Xurado Provincial de Montes Veciñais</p>
<p>en Man Común da Coruña</p>

