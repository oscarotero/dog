---
date: '1995-01-04'
id: 97FE
page: 123
number: 3
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 392/7994, do 23 de decembro, polo que se declara a utilidade pública e
  se dispon a urxente ocupación dos bens e dereitos afectados polas obras de
  alargamento e mellora do firme da estrada PO-400, tramo As Neves-Arbo (II) de
  clave N/PO/89.16.4.2.
range: Decreto
url: 'https://www.xunta.gal/dog/Publicados/1995/19950104/Anuncio97FE_gl.html'
---
<p>Con data 21 de novembro de 1994, o conselleiro de Política Territorial, Obras Públicas e Vivenda aprobou o expediente de información pública e, definitivamente, o proxecto de trazado da obra de alargamento e mellora do firme da estrada PO-400, tramo As Neves-Arbo.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas, e a súa asignación á Consellería de Política Territorial, Obras Públicas e Vivenda. Considérase xustificada a referida declaración por estar incluída nas actuacións programadas no itinerario O Porriño-Filgueira, con outros tramos xa en construcción, e por contar con financiamento Interreg II da Unión Europea.</p>
<p>En virtude de todo o exposto, e en aplicación do artigo 28.2 do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda, e logo de deliberación do Consello da Xunta na súa reunión do día vintetrés de decembro de mil novecentos noventa e catro,</p>
<p>DISPOÑO:</p>
<p>Artigo único.</p>
<p>Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto das obras de alargamento e mellora do firme da estrada PO-400, tramo As Neves-Arbo (II), clave: N/PO/89.16.4.2.</p>
<p>Santiago de Compostela, vintetrés de decembro de mil novecentos noventa e catro.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

