---
date: '1997-10-29'
id: BDD2
page: 10
number: 209
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 20 de outubro de 1997 pola que se anuncia a realización dunhas
  xornadas sobre medio ambiente e saúde para a Administración local.
range: Resolución
url: 'https://www.xunta.gal/dog/Publicados/1997/19971029/AnuncioBDD2_gl.html'
---
<p>Dentro das actividades que realiza a EGAP en 1997 e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas xornadas sobre medio ambiente e saúde que deberán desenvolverse segundo as seguintes bases:</p>
<p>1. Obxectivos.</p>
<p>Integración da dimensión ambiental na formación dos responsables políticos e técnicos da Administración local e autonómica que desenvolvan a súa actividade nas áreas de medio ambiente e saúde, co fin de contribuir á mellora da xestión ambiental e a protección do medio ambiente e da saúde.</p>
<p>2. Destinatarios.</p>
<p>Fundamentalmente, responsables políticos e técnicos da Administración local o autonómica, así como profesionais libres que desenvolvan a súa actividade nas áreas obxecto de estudio.</p>
<p>3. Desenvolvemento.</p>
<p>-Duración: 12 horas.</p>
<p>-Horario:</p>
<p>* 1ª sesión: de 16.30 a 20.30 horas.</p>
<p>* 2ª sesión: de 10 a 14 horas e de 16.30 a 20.30 horas.</p>
<p>-Lugares e datas:</p>
<p>-A Coruña: 13 e 14 de novembro.</p>
<p>-Ourense: 17 e 18 de novembro.</p>
<p>-Lugo: 1 e 2 de decembro.</p>
<p>-Pontevedra: 3 e 4 de decembro.</p>
<p>4. Prazo.</p>
<p>O prazo de inscrición rematará segundo as localidades:</p>
<p>-Na Coruña: o día 10 de novembro ás 14 horas.</p>
<p>-En Ourense: o día 12 de novembro ás 14 horas.</p>
<p>-En Lugo: o día 26 de novembro ás 14 horas.</p>
<p>-En Pontevedra: o día 1 de decembro ás 14 horas.</p>
<p>5. Tramitación de solicitudes.</p>
<p>As solicitudes irán dirixidas ó director da Escola Galega de Administración Pública, polígono das Fontiñas, r/ Madrid 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e</p>
<p>do procedemento administrativo común. Admitiranse tamén inscricións por telefax: (981) 54 63 37.</p>
<p>6. Número de prazas.</p>
<p>Limitado á capacidade dos locais.</p>
<p>7. Inscrición fóra de prazo.</p>
<p>Só se admitirán se quedasen prazas baleiras e sempre que se cumpran os requisitos xerais antes indicados.</p>
<p>8. Modificacións.</p>
<p>A EGAP reserva para si a facultade de interpretar e resolve-las incidencias que puidesen xurdir no desenvolvemento das xornadas así como a de cancelalas se o escaso número de solicitudes non xustificase a súa realización.</p>
<p>9. Certificado de asistencia.</p>
<p>Outorgaráselles certificado de asistencia ós alumnos que participen con regularidade nas xornadas programadas cando a súa inasistencia non sexa igual ou superior ó 15% das horas lectivas programadas.</p>
<p>A superación deste límite, sexa cal sexa a causa, imposibilitará a expedición do certificado e dará lugar á baixa con perda de tódolos dereitos.</p>
<p>10. Profesorado.</p>
<p>Estará integrado por expertos nos sectores de medio ambiente e saúde pertencentes á Administración autonómica e a empresa, e por profesores das universidades galegas.</p>
<p>11. Contido.</p>
<p>Ruído ambiental e saúde. Contaminación atmosférica. Abastecemento hídrico e saneamento. Contaminación das augas. Residuos sólidos urbanos. Instrumentos de xestión ambiental. Conservación do medio ambiente natural. Competencias municipais en materia de medio ambiente: lexislación actual. Protección e conservación do medio natural galego.</p>
<p>Santiago de Compostela, 20 de outubro de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>8234</p>

