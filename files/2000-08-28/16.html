---
date: '2000-08-28'
id: 1081E
page: 12
number: 166
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 11 de agosto de 2000, da Delegación Provincial da Coruña, de
  autorización administrativa, declaración, en concreto, de utilidade pública e
  aprobación do proxecto de execución da instalacións eléctrica que se cita.
  (Expediente 226/1999).
range: Resolución
url: 'https://www.xunta.gal/dog/Publicados/2000/20000828/Anuncio1081E_gl.html'
---
<p>Visto o expediente para o otorgamento da autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución da instalación eléctrica que se describe:</p>
<p>Solicitante: Gamesa Energía, S.A.</p>
<p>Domicilio para efectos de notificacións: avda. do Cruceiro da Coruña, 201A; 15705 Santiago de Compostela.</p>
<p>Título: L.A.T. 66 kV parque eólico Monte Treito.</p>
<p>Situación: Rois.</p>
<p>Descricións técnicas: liña eléctrica aéra de alta tensión de simple circuíto a 66 kV con orixe na subestación do parque eólico Monte Treito (expediente 14/1998), sobre apoios metálicos e con conductor LA-280, de 5.248 m de lonxitude, e final na subestación de apertura de la LAT a 66 kV Tambre-Padrón.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa de instalacións eléctricas, esta delegación resolveu,</p>
<p>Autorizar, declarar de utilidade pública e aproba-lo proxecto de execución das referidas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nas condicións establecidas polos ministerios, organismos ou corporacións que constan nos expedientes.</p>
<p>Contra a presente resolución poderá interpoñer recurso de alzada perante o conselleiro de Industria e Comercio no prazo dun mes, contado desde o día seguinte á notificación desta resolución; tamén poderá interpoñer calquera outro recurso que considere pertienente ó seu dereito.</p>
<p>A Coruña, 11 de agosto de 2000.</p>
<p>Manuel Estévez Mengotti</p>
<p>Delegado en funcións</p>

