---
date: '2023-10-06'
id: C3B0-280923-0001
page: 56008
number: 191
agency: Presidencia da Xunta de Galicia
section: III. Outras disposicións.
title: >-
  RESOLUCIÓN do 28 de setembro de 2023, da Secretaría Xeral da Emigración, pola
  que se resolve a concesión de seis bolsas de excelencia para a mocidade do
  exterior (BEME) da lista de persoas suplentes, co fin de cursaren estudos de
  máster que se inicien no curso 2023/24 nunha universidade galega.
range: Resolución
url: >-
  https://www.xunta.gal/dog/Publicados/2023/20231006/AnuncioC3B0-280923-0001_gl.html
---
<p>Mediante a Resolución do 3 de xaneiro de 2023, da Secretaría Xeral da Emigración, aprobáronse as bases reguladoras e procedeuse á convocatoria de 250 bolsas de excelencia para a mocidade do exterior (BEME), co fin de cursar estudos de máster que se inicien no curso 2023/24 nunha universidade galega (DOG núm. 23, do 2 de febreiro).</p>
    <p>Mediante a Resolución do 30 de agosto de 2023, da Secretaría Xeral da Emigración, resolveuse a dita convocatoria das bolsas de excelencia para a mocidade do exterior e concedéuselles a bolsa a un total de 250 persoas (DOG núm. 171, do 8 de setembro) que se relacionan no anexo I desa resolución.</p>
    <p>No artigo 2 da Resolución do 30 de agosto de 2023 establécese unha lista de seis persoas suplentes que se relacionan no anexo II, formada por aquelas persoas que acreditaron estar matriculadas nun máster e non foron adxudicatarias da bolsa, ordenadas segundo a puntuación outorgada, para cubriren as renuncias ou baixas dalgunha persoa adxudicataria da bolsa que poidan producirse.</p>
    <p>As seis persoas que constan a seguir figuran como beneficiarias no anexo I da Resolución do 30 de agosto de 2023 e presentaron escritos de renuncia á bolsa concedida, a través do formulario electrónico normalizado accesible desde a sede electrónica da Xunta de Galicia:</p>
    <table>
     <tbody>
      <tr>
       <td>Apelidos</td>
       <td>Nome</td>
       <td>DNI/pasap.</td>
       <td>Máster</td>
       <td>Univ.</td>
       <td>Créditos</td>
       <td>Anualidade 2023</td>
       <td>Anualidade 2024</td>
       <td>Importe total</td>
      </tr>
      <tr>
       <td>Castelo Becerra</td>
       <td>Marta</td>
       <td>***7051**</td>
       <td>Dirección e innovación da cadea de 
        subministración</td>
       <td>Uvigo</td>
       <td>60</td>
       <td>5.000 €</td>
       <td>2.500 €</td>
       <td>7.500 €</td>
      </tr>
      <tr>
       <td>Librán Vázquez</td>
       <td>Tamara</td>
       <td>***3004**</td>
       <td>Enerxía e sustentabilidade</td>
       <td>Uvigo</td>
       <td>60</td>
       <td>5.000 €</td>
       <td>3.000 €</td>
       <td>8.000 €</td>
      </tr>
      <tr>
       <td>López Vizcaíno</td>
       <td>David</td>
       <td>***4729**</td>
       <td>Tradución multimedia</td>
       <td>Uvigo</td>
       <td>60</td>
       <td>5.000 €</td>
       <td>2.500 €</td>
       <td>7.500 €</td>
      </tr>
      <tr>
       <td>Rondeau Fariña</td>
       <td>Marianela</td>
       <td>*****6346</td>
       <td>Banca e finanzas</td>
       <td>UDC</td>
       <td>60</td>
       <td>5.000 €</td>
       <td>3.000 €</td>
       <td>8.000 €</td>
      </tr>
      <tr>
       <td>Gómez Contreras</td>
       <td>Cristina Beatriz</td>
       <td>*****2657</td>
       <td>Xornalismo e comunicación multimedia: novas tendencias en produción, xestión e difusión do coñecemento</td>
       <td>USC</td>
       <td>60</td>
       <td>5.000 €</td>
       <td>3.000 €</td>
       <td>8.000 €</td>
      </tr>
      <tr>
       <td>Álvarez Montenegro</td>
       <td>Manuel</td>
       <td>*****5957</td>
       <td>Xestión empresarial do deporte</td>
       <td>Uvigo</td>
       <td>60</td>
       <td>5.000 €</td>
       <td>3.000 €</td>
       <td>8.000 €</td>
      </tr>
     </tbody>
    </table>
    <p>De conformidade co disposto nos artigos 11 e 16 da Resolución do 3 de xaneiro de 2023, a Subdirección Xeral do Retorno, como órgano instrutor do procedemento, unha vez recibidas as renuncias ás bolsas concedidas por parte das persoas antes referenciadas, en vista da lista de persoas suplentes e unha vez verificada a aceptación das bolsas segundo a orde de puntuación, formulou a correspondente proposta de resolución para a concesión das bolsas ás seis persoas da lista de suplentes que aceptaron a bolsa ofertada.</p>
    <p>Vista a lista de suplentes e verificada a súa aceptación da adxudicación das bolsas, tamén en vista da proposta de resolución da Subdirección Xeral do Retorno e de conformidade co establecido na resolución da convocatoria,</p>
    <h2>RESOLVO:</h2>
    <p>Artigo 1</p>
    <p>Concederlles a bolsa ás seis persoas da lista de suplentes que aceptaron a bolsa e que se relacionan no anexo desta resolución para cursaren os másteres que se sinalan na correspondente universidade galega e polo importe que se indica.</p>
    <p>O pagamento da bolsa realizarase na conta bancaria indicada pola persoa beneficiaria nos prazos establecidos e unha vez presentada a documentación xustificativa segundo o establecido no artigo 20 da resolución da convocatoria.</p>
    <p>Artigo 2</p>
    <p>As persoas beneficiarias destas bolsas están obrigadas ao cumprimento do establecido no artigo 21 da resolución da convocatoria. Os incumprimentos das ditas obrigacións poderán dar lugar ao reintegro parcial ou total nos termos recollidos no artigo 22 da dita resolución.</p>
    <p>Contra esta resolución cabe interpoñer potestativamente recurso de reposición ante o mesmo órgano que a ditou no prazo dun mes contado a partir do día seguinte ao da súa publicación no <em>Diario Oficial de Galicia</em>.</p>
    <p>Así mesmo, poderá interpoñerse recurso contencioso-administrativo ante o Tribunal Superior de Xustiza de Galicia, no prazo de dous meses contados a partir do día seguinte ao da súa publicación, de acordo co establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de setembro de 2023</p>
    <footer><p>Antonio Rodríguez Miranda<br>Secretario xeral da Emigración</p></footer>
    <h2>ANEXO</h2>
    <table>
     <tbody>
      <tr>
       <td>Apelidos</td>
       <td>Nome</td>
       <td>DNI/pasap.</td>
       <td>Máster</td>
       <td>Univ.</td>
       <td>Créditos</td>
       <td>Anualidade 2023</td>
       <td>Anualidade 2024</td>
       <td>Importe total</td>
      </tr>
      <tr>
       <td>Sastre Iriarte</td>
       <td>Sergio</td>
       <td>*****2459</td>
       <td>Dirección e xestión contable e financeira</td>
       <td>USC</td>
       <td>60</td>
       <td>5.000 €</td>
       <td>3.000 €</td>
       <td>8.000 €</td>
      </tr>
      <tr>
       <td>Gualano Turnes</td>
       <td>Paula</td>
       <td>***4329**</td>
       <td>Dirección integrada de proxectos (dúas especialidades: sistemas de información/ocio e deporte)</td>
       <td>Uvigo</td>
       <td>60</td>
       <td>5.000 €</td>
       <td>3.000 €</td>
       <td>8.000 €</td>
      </tr>
      <tr>
       <td>Liste Legato</td>
       <td>Noelia Marina</td>
       <td>*****678</td>
       <td>Dereito transnacional da empresa e das 
        tecnoloxías dixitais</td>
       <td>USC</td>
       <td>90</td>
       <td>5.000 €</td>
       <td>7.000 €</td>
       <td>12.000 €</td>
      </tr>
      <tr>
       <td>López Aparicio</td>
       <td>Micaela</td>
       <td>*****7825</td>
       <td>Economía</td>
       <td>UDC</td>
       <td>60</td>
       <td>5.000 €</td>
       <td>3.000 €</td>
       <td>8.000 €</td>
      </tr>
      <tr>
       <td>Lavandeira Arguello</td>
       <td>Sofía</td>
       <td>*****3205</td>
       <td>Dirección de empresas</td>
       <td>USC</td>
       <td>60</td>
       <td>5.000 €</td>
       <td>3.000 €</td>
       <td>8.000 €</td>
      </tr>
      <tr>
       <td>Tedone Trueba</td>
       <td>Nadia Soledad</td>
       <td>*****5255</td>
       <td>Xestión e dirección laboral</td>
       <td>Uvigo</td>
       <td>60</td>
       <td>5.000 €</td>
       <td>3.000 €</td>
       <td>8.000 €</td>
      </tr>
     </tbody>
    </table>

