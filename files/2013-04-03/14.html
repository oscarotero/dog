---
date: '2013-04-03'
id: CA02-220213-0003
page: 9784
number: 64
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 12 de febreiro de 2013, da Secretaría Xeral de Calidade e
  Avaliación Ambiental, polo que se somete a información pública a solicitude de
  renovación da autorización ambiental integrada presentada por Contenedores de
  La Coruña, S.L.U. (CONTECO) para as instalacións da planta de valorización e
  vertedoiro de residuos de construción e demolición situado en Nostián,
  concello da Coruña (clave do expediente de renovación: 2012-IPPC-M-149).
range: Anuncio
url: >-
  https://www.xunta.gal/dog/Publicados/2013/20130403/AnuncioCA02-220213-0003_gl.html
---
<p>O 12 de setembro de 2008 concedeuse a Contenedores de La Coruña, S.L.U. (CONTECO) a autorización ambiental integrada nº 2006/0161_NAA/IPPC_174 para as instalacións da planta de valorización e vertedoiro de residuos de construción e demolición situado en Nostián, concello da Coruña (A Coruña).</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que transcorrido o prazo de vixencia da autorización esta debe ser renovada e, se é o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o Regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polo documento titulado:</p>
    <p>– Solicitude de renovación de la autorización ambiental integrada. Nº de rexistro 2006/0161_NAA/IPPC_174. CONTECO. Outubro 2012.</p>
    <p>Co fin de que calquera interesado poida consultalo e, se é o caso, formular no dito prazo as alegacións, suxestións ou observacións que considere convenientes, o antedito documento estará á disposición dos administrados, en horario de atención ao público, nas seguintes dependencias:</p>
    <p>• Secretaría Xeral de Calidade e Avaliación Ambiental – Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>• Xefatura Territorial da Coruña da Consellería de Medio Ambiente, Territorio e Infraestruturas (r/ Vicente Ferrer, 2, 15008, A Coruña).</p>
    <p>• Concello da Coruña (praza de María Pita, 1, 15001 A Coruña).</p>
    <p>Santiago de Compostela, 12 de febreiro de 2013</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

