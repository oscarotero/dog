---
date: '2001-09-05'
id: E35E
page: 11
number: 172
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 20 de xullo de 2001, da Secretaría Xeral e do Patrimonio da
  Consellería de Economía e Facenda, pola que se fan públicas as razóns que
  xustifican a utilización do procedemento de contratación directa na
  adquisición a título oneroso dos inmobles que integran o muíño situado no río
  Sor, no termo municipal de Mañón (A Coruña).
range: Resolución
url: 'https://www.xunta.gal/dog/Publicados/2001/20010905/AnuncioE35E_gl.html'
---
<p>En cumprimento do disposto no artigo 18.2º da Lei 3/1985, do 12 de abril, do patrimonio da Comunidade Autónoma de Galicia e 46.2º do seu regulamento, e á vista das competencias que teño atribuídas conforme o disposto no Decreto 312/2000, do 28 de decembro, polo que se fixa a estructura orgánica da Consellería de Economía e Facenda,</p>
<p>RESOLVO:</p>
<p>Facer público, logo da fiscalización da Intervención Delegada da Consellería de Economía e Facenda e por proposta da Consellería de Medio Ambiente, a utilización do procedemento de contratación directa, con base nas peculiaridades do ben, na adquisición dos inmobles que integran o muíño situado no río Sor, no termo municipal de Mañón (A Coruña), na medida que o desenvolvemento do Plan de recuperación de ríos prevé a necesidade de potencia-las infraestructuras de canles de criadeiro para o fomento da riqueza piscícola, ofrecendo ós muíños a posibilidade de crear de forma artificial algún tipo de infraestructura adecuada para o desenvolvemento das especies.</p>
<p>Santiago de Compostela, 20 de xullo de 2001.</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>

