---
date: '2001-09-05'
id: E39A
page: 11
number: 172
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de xullo de 2001, da Delegación Provincial da Coruña, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 90/2001).
range: Resolución
url: 'https://www.xunta.gal/dog/Publicados/2001/20010905/AnuncioE39A_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita.</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, A Coruña.</p>
<p>Denominación: L.A.T. 66 kV Mesón-A Grela variante tramo subterráneo entre os apoios nº 285 e nº 289.</p>
<p>Situación: A Coruña.</p>
<p>Descricións técnicas: modificación da instalación eléctrica existente denominada L.A.T. 66 kV Mesón-A Grela consistente en: substituír tramo aéreo entre os apoios nº 285 e nº 289, implantando os novos apoios 286A e 288A para pasos aéreo-subterráneos con torres metálicas en celosía e autoválvulas de protección e conductor subterráneo baixo tubo de 600 m de lonxitude, tipo R.H.Z.1 de 66 kV e 3x(1x630) mm Al, en gabia de 1,6 m de profundidade e 1,2 m de largo; instálase tamén cable de fibra óptica tipo Pirelli-OPSYCOM ASDL de 24 fibras para comunicacións. O tramo subterráneo discorrerá por vías da urbanización Valaire, no lugar de Altamira. A Coruña.</p>
<p>Cumpridos os trámites ordenados na Lei 54/1997, do 27 de novembro, do sector eléctrico (BOE nº 285), e no título VII, capítulo II, do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a seis meses, contados a partir da data desta resolución.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que estime pertinente ó seu dereito.</p>
<p>A Coruña, 10 de xullo de 2001.</p>
<p>Jesús Espada Martínez</p>
<p>Delegado provincial da Coruña</p>

