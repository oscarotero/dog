---
date: '2001-09-05'
id: E3C2
page: 11
number: 172
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 6 de xuño de 2001, do Xurado Provincial de Montes Veciñais en Man
  Común da Coruña, polo que se inicia a tramitación do expediente 361 de
  clasificación do monte Xende, pertencente á parroquia de San Ourente de
  Entíns, concello de Outes.
range: Edicto
url: 'https://www.xunta.gal/dog/Publicados/2001/20010905/AnuncioE3C2_gl.html'
---
<p>Perante este Xurado Provincial de Montes Veciñais en Man Común tramítase o expediente nº 361, de cualificación do monte que ten as características que se indican a continuación:</p>
<p>Monte: Xende.</p>
<p>Comunidade: Pª de San Ourente de Entíns.</p>
<p>Parroquia: San Ourente de Entíns.</p>
<p>Concello: Outes.</p>
<p>Superficie: 51,14 ha.</p>
<p>Estremas: norte: monte. Predios particulares de herdeiros de Josefa Rodríguez. Leste: predios particu</p>
<p>lares de Severino Buján, Manuel Lourido e outros veciños de Entíns. Sur: lugar de Xende, camiño público e predios particulares de Severino Buján, Benito Enríquez e outros veciños de Entíns. Oeste: camiño público dos Pedrousos, que o separa de predios particulares de veciños de Entíns.</p>
<p>En virtude do acordado polo xurado, e en cumprimento da orde do instructor, do 6 de xuño de 2001, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesadas, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 6 de xuño de 2001.</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>
<p>Visto e prace</p>
<p>Alfonso Vázquez-Castro Garma</p>
<p>Instructor</p>

