---
date: '2001-09-05'
id: E31E
page: 11
number: 172
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 27 de xullo de 2001 pola que se autoriza o cambio de titularidade do
  centro privado Los Milagros de Vigo (Pontevedra).
range: Orde
url: 'https://www.xunta.gal/dog/Publicados/2001/20010905/AnuncioE31E_gl.html'
---
<p>Examinado o expediente iniciado polo centro privado Los Milagros de Vigo, solicitando o cambio de titularidade,</p>
<p>Resultando que mediante escritura pública notarial, Colegio Los Milagros, S.L. cede a súa titularidade, para tódolos efectos, a Cooperativa Bouza Brey,</p>
<p>Resultando que o referido centro docente ten a correspondente autorización para impartir ensinanzas,</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; o Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve,</p>
<p>Considerando que se cumpriron neste expediente os requisitos esixidos pola normativa vixente nesta materia,</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autoriza-lo cambio de titularidade do centro privado Los Milagros de Vigo a favor de Cooperativa Bouza Brey con tódolos dereitos e obrigas contraídos polo cesionista Colegio Los Milagros, S.L., sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Santiago de Compostela, 27 de xullo de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

