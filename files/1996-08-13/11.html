---
date: '1996-08-13'
id: '9196'
page: 7
number: 158
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 23 de xullo de 1996 pola que se anuncia concurso polo
  procedemento aberto para a contratación da asistencia técnica para
  informatiza-lo Inventario Xeral de Bens e Dereitos da Comunidade Autónoma de
  Galicia.
range: Resolución
url: 'https://www.xunta.gal/dog/Publicados/1996/19960813/Anuncio9196_gl.html'
---
<p>A Consellería de Economía e Facenda anuncia o concurso polo procedemento aberto para a contratación da asistencia técnica para informatiza-lo Inventario Xeral de Bens e Dereitos da Comunidade Autónoma de Galicia. As características básicas da contratación son as seguintes:</p>
<p>1. Entidade adxudicadora: Consellería de Economía e Facenda, Secretaría Xeral e do Patrimonio. Expediente 15/1996.</p>
<p>2. Obxecto do contrato: asistencia técnica para informatiza-lo Inventario Xeral de Bens e Dereitos da Comunidade Autónoma de Galicia.</p>
<p>O prazo de execución será de tres meses contados desde a sinatura do contrato.</p>
<p>3. Tramitación, procedemento e forma de adxudicación: ordinaria, concurso polo procedemento aberto.</p>
<p>4. Orzamento base de licitación: importe total: vinte millóns novecentas oitenta e catro mil catrocentas pesetas(20.984.400 ptas.), IVE incluído.</p>
<p>5. Garantía provisional: importe, catrocentas dezanove mil seiscentas oitenta e oito pesetas (419.688 ptas.).</p>
<p>6. Obtención de documentación e información: nas dependencias da Secretaría Xeral e do Patrimonio da Consellería de Economía e Facenda, edificio administrativo San Caetano, s/n. C.P. 15703. Santiago de Compostela, teléfono: 54 41 34, telefax: 54 41 25.</p>
<p>A data límite de obtención de documentación e información será a da duración do prazo de presentación de proposicións.</p>
<p>7. Presentación de ofertas: as proposicións presentaranse antes das 14 horas do vixésimo sexto día seguinte ó da publicación do anuncio no Diario Oficial de Galicia e elaboraranse segundo o modelo que figura no prego de cláusulas administrativas particulares. Tódolos documentos esixidos no prego de cláusulas administrativas particulares deberanse presentar en man no rexistro xeral da Consellería de Economía e Facenda, ou por correo na forma establecida no artigo 100 do Regulamento xeral de contratación do Estado, dirixidos á Consellería de Economía e Facenda, Secretaría Xeral e do Patrimonio, edificio administrativo de San Caetano, s/n. C.P 15703, Santiago de Compostela.</p>
<p>No se admitirán variantes no presente concurso.</p>
<p>8. Apertura de las ofertas: a mesa de contratación procederá á apertura das proposicións económicas en acto público, ó que poderán asisti-los licitadores e os seus representantes, nas dependencias da Secretaría Xeral e do Patrimonio da Consellería de Economía e Facenda, en San Caetano, (Santiago de Compostela), ás 11 horas do cuarto día , que non coincida en sábado, seguinte ó da finalización do prazo de presentación das proposicións.</p>
<p>O importe do anuncio de licitación correrá a cargo do adxudicatario.</p>
<p>Santiago de Compostela, 23 de xullo de 1996.</p>
<p>P.D. (Orde 13-12-1993)</p>
<p>Emilio Alvarez Rey</p>
<p>Secretario xeral e do Patrimonio</p>
<p>5944</p>

