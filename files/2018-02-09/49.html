---
date: '2018-02-09'
id: G0256-160118-0003
page: 9549
number: 29
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 15 de xaneiro de 2018, da Área Provincial de Turismo da Coruña, pola
  que se notifica a incoación do 20 de decembro de 2017, ditada no expediente
  sancionador da Coruña AC-252/17, por infracción grave en materia de turismo.
range: Cédula
url: >-
  https://www.xunta.gal/dog/Publicados/2018/20180209/AnuncioG0256-160118-0003_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselle, ao titular que no anexo se menciona, a incoación de expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que intentada polos medios habituais non puido practicarse a notificación.</p>
    <p>Neste mesmo acto designouse instrutor do expediente a Félix Collazos López, podendo os interesados promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, do réxime xurídico do sector público (BOE núm. 236, do 2 de outubro).</p>
    <p>A resolución do presente procedemento por infracción grave correspóndelle á directora da Axencia Turismo de Galicia, de acordo co establecido no artigo 19.4.g) dos estatutos da devandita axencia, aprobados polo Decreto 196/2012, do 27 de setembro, en relación co artigo 119.1.b) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador notificarase no prazo dun ano desde a data deste acordo.</p>
    <p>Os interesados dispoñerán dun prazo de quince días, conforme co establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegar ante o instrutor do expediente, para a súa incorporación a el, cantas alegacións, documentos ou informacións xulguen convenientes e, se é o caso, propoñer proba concretando os medios de que pretenda valerse, coa advertencia de que, de non formular alegacións no prazo sinalado, este acordo se considerará como proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e ademais pague voluntariamente en calquera momento anterior á resolución).</p>
    <p>A Coruña, 15 de xaneiro de 2018</p>
    <footer><p>A xefa da Área Provincial de Turismo da Coruña<br>P.S. (Resolución do 11.5.2017)<br>Mª Teresa Zas Candame<br>Xefa da Sección Turismo I</p></footer>
    <h2>ANEXO</h2>
    <p>Expediente: AC-252/17.</p>
    <p>Denunciado: Bonifacio Martínez Díaz.</p>
    <p>DNI: 27522180N.</p>
    <p>Establecemento: Albergue de Boni.</p>
    <p>Enderezo: Lugar de Salceda, 22, Ferreiros.</p>
    <p>Localidade: O Pino.</p>
    <p>Precepto infrinxido: art. 110.5 e 110.15 da Lei 7/2011.</p>
    <p>Incoación: 20 de decembro de 2017.</p>
    <p>Sanción: </p>
    <p>multa de dous mil cento un euros (2.101 €).</p>
    <p>Importe da multa coa aplicación do 20 % de desconto: mil seis centos oitenta con oitenta euros (1.680,80 €).</p>
    <p>Importe da multa coa aplicación do 40 % de desconto: mil dous centos sesenta con sesenta euros (1.260,60 €).</p>

