---
date: '2018-02-09'
id: C3K1-020218-0001
page: 9326
number: 29
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 1 de febreiro de 2018 pola que se concede a acreditación do
  Comité Territorial de Ética da Investigación de Pontevedra-Vigo-Ourense e se
  procede ao nomeamento dos seus membros.
range: Resolución
url: >-
  https://www.xunta.gal/dog/Publicados/2018/20180209/AnuncioC3K1-020218-0001_gl.html
---
<p>O Decreto 63/2013, do 11 de abril, polo que se regulan os comités de ética da investigación en Galicia (DOG núm. 77, do 22 de abril) ten por obxecto determinar os fins, obxectivos, funcionamento, composición e procedemento de acreditación do Comité Autonómico de Ética da Investigación de Galicia e dos comités territoriais de ética da investigación, como órganos colexiados encargados da valoración ética, metodolóxica e legal dos estudos de investigación con seres humanos, o seu material biolóxico ou os seus datos de carácter persoal no seu respectivo ámbito de actuación.</p>
    <p>O capítulo III do citado Decreto 63/2013 –artigos 7 a 10– regula os comités territoriais de ética de investigación, e prevé a súa constitución, logo de acreditación, para tres ámbitos xeográficos de actuación: </p>
    <p>– A Coruña e Ferrol.</p>
    <p>– Santiago de Compostela-Lugo (que inclúe as áreas sanitarias de Santiago de Compostela, Lugo, Cervo-Burela e Monforte de Lemos). </p>
    <p>– Pontevedra-Vigo-Ourense (que inclúe as áreas sanitarias do Salnés, Pontevedra, Vigo, Ourense e O Barco de Valdeorras).</p>
    <p>O 30.1.2018 tivo entrada na Secretaría Xeral Técnica da Consellería de Sanidade o escrito que presentou Alfonso Casas Losada, presidente do Comité Territorial de Ética de Investigación de Pontevedra-Vigo-Ourense no cal, ao abeiro do que dispón o artigo 11 do Decreto 63/2013, solicita a renovación da acreditación do citado comité territorial.</p>
    <p>Unha vez examinada a documentación presentada xunto coa devandita solicitude, e logo de comprobación do cumprimento do disposto nos artigos 9 e 11.4 do Decreto 63/2013, do 11 de abril, o 31.1.2018 o secretario xeral técnico desta consellería efectuou, de acordo co disposto no artigo 11.7 do dito decreto, unha proposta favorable á renovación da acreditación daquel comité, así como unha proposta de designación dos seus membros. </p>
    <p>Por todo o anterior, de conformidade co disposto nos números 5 do artigo 9, e nos números 1, 8 e 9 do artigo 11, do Decreto 63/2013, do 11 de abril, polo que se regulan os comités de ética da investigación en Galicia, e de acordo coa proposta efectuada pola Secretaría Xeral Técnica desta consellería, </p>
    <h2>RESOLVO:</h2>
    <p>Primeiro. Conceder a acreditación do Comité Territorial de Ética de Investigación de Pontevedra-Vigo-Ourense, a cal se outorga por un período de catro anos, contados a partir da data da presente resolución.</p>
    <p>Segundo. A súa sede coincidirá coa do Comité Autonómico de Ética da Investigación con medicamentos de Galicia (CEIm-G) en Santiago de Compostela, no Edificio Administrativo de San Lázaro, s/n, da Consellería de Sanidade.</p>
    <p>Terceiro. Nomear como membros do Comité Territorial de Ética de Investigación de Pontevedra-Vigo-Ourense as persoas que se relacionan no anexo desta resolución. </p>
    <p>Santiago de Compostela, 1 de febreiro de 2018 </p>
    <footer><p> Jesús Vázquez Almuíña <br> Conselleiro de Sanidade</p></footer>
    <h2>ANEXO</h2>
    <p>Membros do Comité Territorial de Ética de Investigación Pontevedra-Vigo-Ourense:</p>
    <p>• Iria Aparicio Rodríguez</p>
    <p>• Jorge Luis Arias Otero</p>
    <p>• Víctor del Campo Pérez</p>
    <p>• Alfonso Casas Losada</p>
    <p>• Mª de las Mercedes Guerra García</p>
    <p>• Adolfo Paradela Carreiro</p>
    <p>• Mª Eva Pérez López</p>
    <p>• Cristina Torreira Banzas</p>
    <p>• Míriam Vázquez Campo</p>
    <p>• Mª Asunción Verdejo González</p>
    <p>• Marisol Aira Quintela</p>
    <p>• María García Ponte </p>
    <p>• Juan Carlos Rodríguez García</p>

