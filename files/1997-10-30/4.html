---
date: '1997-10-30'
id: BEA6
page: 10
number: 210
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Resolución do 21 de outubro de 1997, da Dirección Xeral de Tributos, pola que
  se establecen os modelos que se van utilizar polas zonas de recadación no
  procedemento de constrinximento e o horario de atención ó público.
range: Resolución
url: 'https://www.xunta.gal/dog/Publicados/1997/19971030/AnuncioBEA6_gl.html'
---
<p>O Decreto 90/1997, do 10 de abril, no seu artigo 18.6º, dispón que as zonas de recadación manterán aberta a oficina, como mínimo no horario que oficialmente lle fixe a Dirección Xeral de Tributos.</p>
<p>Pola súa banda, a Orde do 8 de outubro de 1997, pola que se desenvolven determinados artigos do citado decreto, dispón que a notificación da providencia de constrinximento-documentos de ingreso, e as dilixencias de embargo se realizarán utilizando os documentos establecidos pola Dirección Xeral de Tributos.</p>
<p>Na súa virtude,</p>
<p>DISPOÑO:</p>
<p>Primeiro.-Os modelos de notificación de providencia de constrinximento, de dilixencias de embargo de contas bancarias, e de dilixencias de embargo de crédito, soldos, salarios, pensións e outros serán os que figuran nos anexos I, II e III, respectivamente.</p>
<p>Segundo.-O modelo de ingreso en entidades colaboradoras (990), que se achegará á notificación da</p>
<p>providencia de constrinximento, será o que figura no anexo IV.</p>
<p>Terceiro.-O modelo de ingreso en zona de recadación, total ou parcial (991), será o que figura no anexo V.</p>
<p>Cuarto.-Os modelos de ingreso motivados por embargo efectivo (992), por embargo de contas abertas en entidades de depósito (993), por embargo de créditos, soldos, salarios e pensións (994), por alleamento de inmobles ou establecementos mercantís (995) e por outros embargos (996) serán os que figuran nos anexos VI, VII, VIII, IX e X, respectivamente.</p>
<p>Quinto.-En tódolos casos, os modelos terán que imprimirse en papel DIN A4 autocopiativo, sendo o exemplar para o interesado en cor branca, e os exemplares para o recadador ou a entidade financeira en cor azul.</p>
<p>Sexto.-O número de documentos que se vai consignar debaixo do código do modelo de ingreso terá que adaptarse necesariamente ás especificacións que se sinalen pola Dirección Xeral de Tributos.</p>
<p>Sétimo.-O horario de atención ó público por parte da zona de recadación será como mínimo de 9 horas a 14 horas.</p>
<p>Santiago de Compostela, 21 de outubro de 1997.</p>
<p>María Casais Mira</p>
<p>Directora xeral de Tributos</p>
<p>8261</p>

