---
date: '1997-10-30'
id: BEDA
page: 10
number: 210
agency: XULGADO DE PRIMEIRA INSTANCIA E INSTRUCCIÓN NÚMERO UN DE RIBEIRA
section: V. ADMINISTRACIÓN DE XUSTIZA
title: Edicto (75/1997).
range: Edicto
url: 'https://www.xunta.gal/dog/Publicados/1997/19971030/AnuncioBEDA_gl.html'
---
<p>En virtude do acordado por providencia desta data, recaída nos autos de separación conxugal (5*) 75/1997, notifícaselle ó demandado, Juan Antonio Paz Brión, a sentencia dictada nestes, co encabezamento e parte dispositiva seguintes:</p>
<p>«Vistos por Ramón Eloy Rodríguez Frieiro, xuíz do Xulgado de Primeira Instancia e Instrucción desta cidade e o seu partido, os autos de xuízo de sepa</p>
<p>ración conxugal (5*) 75/1997, promovidos por Lucía Estévez Campaña, como demandante, representada polo procurador José Manuel Novoa Núñez e dirixida polo avogado Julio Mario Liñares Stolle contra Juan Antonio Paz Brión e ministerio fiscal como demandado sobre separación.</p>
<p>Decido que considerando a demanda interposta polo procurador José Manuel Novoa Núñez (de oficio), en nome e representación de Lucía Estévez Campaña, declaro a separación do matrimonio formado por Lucía Estévez Campaña e Juan Antonio Paz Brión, acordando respecto dos seus bens a disolución do réxime económico matrimonial, con efectos para determinar en execución de sentencia, se así se solicita. Acórdanse as seguintes medidas:</p>
<p>1. A filla menor do matrimonio queda baixo a garda e custodia da nai e o marido pode comunicar con eles e tela na súa compañía as fins de semana alternas, desde as 16 horas do sábado ata as 19 horas do domingo, a metade das vacacións do Nadal, Semana Santa e verán, alternando os cónxuxes na elección dos períodos que lles sexan máis convenientes.</p>
<p>2. O marido deberá aboar mensualmente a cantidade de 25.000 pesetas, en concepto de contribución ás cargas do matrimonio e alimentos, que aboará por anticipado nos cinco primeiros días de cada mes, cantidade que deberá ser actualizada anualmente de conformidade co IPC, publicado por INE.</p>
<p>Todo isto sen expresa declaración en canto ás custas. Firme esta resolución, comuníqueselle ó Rexistro Civil onde consta inscrito o matrimonio dos litigantes para a anotación correspondente.</p>
<p>Notifíqueselle esta resolución ó demandado, declarado en rebeldía en forma prevista nos artigos 282 e 283 da Lei de axuizamento civil, salvo que a parte litigante, no prazo de 5 días, solicite a notificación persoal ó abeiro do disposto no artigo 769.1º da dita lei.</p>
<p>Esta sentencia non é firme e contra ela cabe interpoñer recurso de apelación para ante a Audiencia Provincial no termo de cinco días a partir da súa notificación ás partes.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación ó demandado, Juan Antonio Paz Brión, declarado en rebeldía, expido o presente edicto para a súa inserción no DOG, que asino en Ribeira o oito de outubro de mil novecentos noventa e sete.</p>
<p>O xuíz</p>
<p>Rubricado</p>
<p>O/A secretario/a</p>
<p>Rubricado</p>
<p>8045</p>

