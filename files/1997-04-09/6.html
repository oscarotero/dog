---
date: '1997-04-09'
id: 51B6
page: 3
number: 67
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 69/1997, do 21 de marzo, polo que se acepta a cesión a título gratuíto
  á Comunidade Autonoma de Galicia dun terreo de 11.000 m, sito no lugar do
  Camballón, termo municipal de Vila de Cruces, para a construcción dun centro
  público de educación secundaria.
range: Decreto
url: 'https://www.xunta.gal/dog/Publicados/1997/19970409/Anuncio51B6_gl.html'
---
<p>O Pleno da Corporación Municipal de Vila de Cruces, reunido en sesión extraordinaria o 26 de setembro de 1996, acordou a cesión á Comunidade Autónoma de Galicia dun terreo de 11.000 m situado no lugar do Camballón, termo municipal de Vila de Cruces, para a construcción dun centro público de educación secundaria.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco, se ben non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio</p>
<p>público da súa competencia que fixe o cedente ou doador.</p>
<p>Na súa virtude, de conformidade coa proposta da Consellería de Educación e Ordenación Universitaria, feita nos termos nos que o Concello de Vila de Cruces acordou a cesión, logo de deliberación do Consello da Xunta de Galicia na súa reunión do día vinteún de marzo de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Acepta-la cesión gratuíta, á Comunidade Autónoma de Galicia, dun terreo de 11.000 m, sito no lugar do Camballón, termo municipal de Vila de Cruces, propiedade do concello. Os lindes son: norte; propiedade municipal e estrada de Vila de Cruces á Agolada. Sur, estrada de Lalín a Vila de Cruces. Leste, propiedade municipal e campo de fútbol, e oeste, Manuel Carballal Penas.</p>
<p>O inmoble descrito atópase inscrito no Rexistro da Propiedade de Lalín, no folio 91, do libro 62 de Vila de Cruces, tomo 473, inscrición 1ª do predio 8.833.</p>
<p>Artigo 2º</p>
<p>O inmoble cedido destinarase á construcción dun centro público de educación secundaria.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vinteún de marzo de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>2409</p>

