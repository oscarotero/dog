---
date: '1997-04-09'
id: 526A
page: 3
number: 67
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 17 de marzo de 1997, da Dirección Xeral de Relacións Laborais,
  pola que se fai público o depósito da acta do I congreso e estatutos da
  Federación do Metal da Confederación Intersindical Galega.
range: Resolución
url: 'https://www.xunta.gal/dog/Publicados/1997/19970409/Anuncio526A_gl.html'
---
<p>En cumprimento do disposto no artigo 4 da Lei orgánica 11/1985, do 2 de agosto, de liberdade sindical, e para os efectos previstos nela, faise público que, no correspondente servicio desta dirección xeral, foron depositados a acta do primeiro congreso e os estatutos da Federación do Metal da Confederación Intersindical Galega, que ten os seguintes ámbitos:</p>
<p>Territorial: Comunidade Autónoma de Galicia.</p>
<p>Funcional: a dita organización sindical, integrada por traballadores/as galegos/as da industria siderometalúrxica, en tódalas súas ramas de fundición, fabricación de maquinaria, bens de equipo, material eléctrico e electrónico, vehículos, construcción e reparación naval, siderurxia, metalgráfica, instalacións metálicas, talleres mecánicos e manufacturados metalúrxicos.</p>
<p>Asinan a acta do I congreso, no que se acorda a constitución da Federación do Metal da Confederación Intersindical Galega: Manoel García Cedrón e Xurxo Cordero Novo, como secretarios; Alfredo Bocija Serantes e Antolín Alcántara Álvarez, como vocais; e Manoel Domínguez Pereira como presidente da mesa.</p>
<p>Santiago de Compostela, 17 de marzo de 1997.</p>
<p>Juan Pedrosa Vicente</p>
<p>Director xeral de Relacións Laborais</p>
<p>2496</p>

