---
date: '2001-10-05'
id: FC5E
page: 13
number: 194
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 7 de setembro de 2001 pola que se nomean novos membros do Consello
  Galego de Relacións Laborais, en representación da Confederación Intersindical
  Galega.
range: Orde
url: 'https://www.xunta.gal/dog/Publicados/2001/20011005/AnuncioFC5E_gl.html'
---
<p>De acordo co disposto no artigo 4 da Lei 7/1988, do 12 de xullo (DOG do 26 de xullo), de creación do Consello Galego de Relacións Laborais, as organizacións sindicais e empresariais designarán os seus membros representativos, que serán nomeados polo conselleiro de Traballo e Benestar Social.</p>
<p>Facendo uso da posibilidade de substitución, que recolle o artigo 5 da dita lei, a Confederación Intersindical Galega acordou a substitución dos seus membros titulares e suplentes, representantes no consello.</p>
<p>A disposición adicional primeira do Decreto 161/2000, do 29 de xuño (DOG do 3 de xullo), polo que se establece a estructura orgánica da Consellería de Xustiza, Interior e Relacións Laborais sinala que a Consellería de Xustiza, Interior e Relacións Laborais exercerá as funcións asignadas á extinta Consellería de Traballo e Benestar Social pola Lei 7/1988, do 12 de xullo, de creación do Consello Galego de Relacións Laborais.</p>
<p>Por todo o exposto, ó abeiro do artigo 4 da referida Lei 7/1988, e en uso das atribucións que teño conferidas,</p>
<p>DISPOÑO:</p>
<p>Artigo 1º</p>
<p>Nomear membros titulares do Pleno do Consello Galego de Relacións Laborais, en representación de Confederación Intersindical Galega, a Fernando Roberto Acuña Rúa, en substitución de Ramiro Oubiña Parracho, e a Antolín Alcántara Álvarez en substitución de Alfonso Tellado Sande.</p>
<p>Artigo 2º</p>
<p>Nomear membros suplentes do Pleno do Consello Galego de Relacións Laborais, en representación da Confederación Intersindical Galega, a Ramiro Oubi</p>
<p>ña Parracho, en substitución de Xosé Lois Romero Falque, e a Manuel Currás Meira, en substitución de Xesús Eladio Seixo Fernández.</p>
<p>Santiago de Compostela, 7 de setembro de 2001.</p>
<p>Antonio Pillado Montero</p>
<p>Conselleiro de Xustiza, Interior e Relacións</p>
<p>Laborais</p>

