---
date: '1997-12-18'
id: E01E
page: 12
number: 244
agency: CONCELLO DE FERROL
section: VI. ANUNCIOS
title: >-
  Resolución do Padroado Municipal de Deportes pola que se anuncia concurso para
  a contratación de servicios administrativos, de vixilancia, limpeza de locais
  e organización de actividades deportivas.
range: Resolución
url: 'https://www.xunta.gal/dog/Publicados/1997/19971218/AnuncioE01E_gl.html'
---
<p>Para xeral coñecemento, e en execución do acordo da Xunta Rectora do Padroado Municipal de Deportes adoptado en sesión do 28-11-1997, convócase concurso, en procedemento aberto, da contratación de servicios administrativos, de vixilancia, limpeza de locais e organización de actividades deportivas.</p>
<p>1. Obxecto do contrato: o obxecto deste contrato é a prestación dos servicios seguintes:</p>
<p>a) Control e vixilancia de accesos, limpeza de bancadas, movemento de material deportivo, etc.</p>
<p>b) Realización de actividades administrativas, tales como mecanografía, tratamento de textos, control de acceso a pistas de atletismo, cobros de prezos públicos, etc.</p>
<p>c) Organización de xogos municipais, coordinación co deporte escolar e colaboración nas diferentes actividades deportivas.</p>
<p>2. Orzamento do contrato: o orzamento do contrato é de sete millóns oitocentas corenta e catro mil seiscentas corenta e cinco pesetas (7.844.645 pesetas),</p>
<p>IVE incluído, para o período de vixencia do contrato, desbotándose as proposicións que excedan daquel. O importe mensual, incluído beneficio industrial, seguridade social e IVE, ascende a 1.568.929 ptas.</p>
<p>3. Financiamento: este expediente tramítase co carácter de anticipado, polo que nons e procederá á súa adxudicación entrementres non exista crédito orzamentario suficiente, que se consignará no orzamento do padroado para 1998.</p>
<p>4. Duración do contrato: o contrato terá unha duración inicial desde o día 5 de xaneiro ó 31 de maio d 1998.</p>
<p>Así e todo, de mutuo acordo, ámbalas partes contratantes poderán prorroga-la vixencia do contrato, sen que a duración total del, incluídas as prórrogas poida exceder de seis anos. A prórroga do contrato deberá de pactarse dentro do último mes en que finalice o período inicial da súa vixencia ou período de prórroga correspondente, sen que, en ningúin caso, poida producirse tacitamente a citada prórroga.</p>
<p>Se o padroado ou o contratista non desexaran proseguir co contrato, este último esatará obrigado, se así o decidira o padroado, a continuar coa prestación do servicio, ata que o Padroado concertara un novo servicio de asistencia, sen que esta prórroga forzosa poida exceder de seis meses.</p>
<p>5. Lugar, modo e prazo de presentación de proposicións: as proposicións presentaranse no Rexistro do Padroado Municipal de Deportes, sito no soto do Pazo Municipal, en man, e desde as 9 ás 13 horas durante os trece días naturais contados desde a publicación do último anuncio de licitación ben no BOP ou no DOG (se este coincidise en sábado, domingo ou festivo, trasladarase ó seguinte hábil). Así e todo, poderán presentarse por correo nos termos do artigo 100 do Regulamento xeral de contratos do Estado.</p>
<p>As proposicións constarán de dous sobres denominados A e B, e en cada un deles farase consta-lo contido, no xeito que se amosa de seguido así como o nome do licitador.</p>
<p>-A) sobre A) subtitulado: oferta económica para o concurso para a contratación de servicios administrativos, de vixilancia, limpezad e locais e organización de actividades deportivas, axustarase o modelo esixido na cláusula 7.</p>
<p>-B) sobre B) subtitulado: documentación para o concurso para a contratación de servicios administrativos, de vixilancia, limpeza de locais e organización de actividades deportivas, que conterá a documentación esixida na cláusula 9.</p>
<p>6. Garantías.</p>
<p>-Provisional: 157.000 pesetas.</p>
<p>-Definitiva: 314.000 pesetas.</p>
<p>7. Apertura de proposicións: a mesa de contratación cualificará previamente os documentos presentados en tempo e forma e procederá, en acto públi</p>
<p>co, á apertura das proposicións presentadas polos licitadores e levaraas á Xunta Rectora, coa acta e a proposta que coide pertinente, que incluirá en todo caso a ponderación dos criterios establecidos na cláusula 14.</p>
<p>8. Expediente administrativo: o expediente desta contratación, así como o estudio anexo realizado polo director xerente, poderá ser examinado na oficina do Padroado Municipal de Deportes do Concello de Ferrol, de luns a venres e en horas de 9 a 13, contado desde o día en que apareza publicado o anuncio de licitación, ben no BOP ou no DOG.</p>
<p>9. Gastos de publicidade: correrán todos por conta do adxudicatario.</p>
<p>Ferrol, 2 de decembro de 1997.</p>
<p>Leopoldo Ibáñez Santiago</p>
<p>Presidente delegado do padroado</p>
<p>10119</p>

