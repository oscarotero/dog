---
date: '1997-12-18'
id: E022
page: 12
number: 244
agency: CONCELLO DE FERROL
section: VI. ANUNCIOS
title: >-
  Resolución do Padroado Municipal de Deportes pola que se anuncia concurso para
  a contratación da subministración e montaxe de bancadas telescópicas para o
  pavillón polideportivo de Esteiro.
range: Resolución
url: 'https://www.xunta.gal/dog/Publicados/1997/19971218/AnuncioE022_gl.html'
---
<p>Para xeral coñecemento e en execución do acordo da Xunta Rectora do Padroado Municipal de Deportes adoptado en sesión de 28 de novembro de 1997, convócase concurso en procedemento aberto, da subministración e montaxe de bancadas telescópicas para o pavillón polideportivo de Esteiro.</p>
<p>1. Obxecto do contrato: é obxecto do contrato a subministración e montaxe de bancadas telescópicas para o pavillón polideportivo de Esteiro consonte a memoria redactada por Alberto Castro Rascado, enxeñeiro municipal.</p>
<p>A referida memoria e o prego de cláusulas administrativas formarán parte do contrato de adxudicación da subministración que no seu día se outorgue.</p>
<p>2. Tipo de licitación: o importe máximo autorizado para esta contratación será de 4.400.000 ptas, incluído IVE, realizándose a mellora mediante baixa respecto del.</p>
<p>Os licitadores, nas súas propostas económicas, deberán incluír tódolos gastos e o importe do imposto sobre o valor engadido (en diante IVE), debendo figurar este concepto desagregado.</p>
<p>3. Financiamento: a subministración obxecto do contrato financiarase con cargo á partida orzamentaria 19-4521-611.01 do orzamento xeral en vigor.</p>
<p>4. Prazo de entrega da subministración: no prazo máximo de dous meses, contados a partir da data de notificación da adxudicación, o adxudicatario/a fará entrega do material obxecto do contrato.</p>
<p>5. Lugar e prazo de presentación: as proposicións presentaranse no Rexistro do Padroado Municipal</p>
<p>de Deportes sito no soto do Pazo Municipal, en man, e desde as 9 ás 13 horas durante os trece días naturais contados desde o día de publicación do último anuncio de licitación ben no BOP ou no DOG, (se este coincidise en sábado, domingo ou festivo trasladarase ó seguinte día hábil), en dous sobres pechados, que poderán ser lacrados e precintados, asinados polo licitador ou persoa que o represente.</p>
<p>As proposicións poderán presentarse por correo; neste caso o interesado deberá acreditar co xustificante correspondente a data de imposición do envío na oficina de correos e comunicarlle o devandito día ó órgano de contratación, por fax ou telegrama a remisión da proposición. Sen o cumprimento destes requisitos non se admitirá a proposición no caso de que se recibise fóra do prazo fixado no anuncio de licitación.</p>
<p>Nembargantes, transcorridos dez días desde o remate do prazo de presentación, non se admitirá ningunha proposición enviada por correo.</p>
<p>As proposicións constarán de dous sobres denominados A e B, e en cada un deles farase consta-lo contido, no xeito que se amosa de seguido, así como o nome do licitador.</p>
<p>-A) sobre A) subtitulado: capacidade e solvencia para contratar, conterá os documentos esixidos na cláusula 10 do prego de cláusulas administrativas particulares, base da contratación sendo refugadas as proposicións que non conteñan a devandita documentación.</p>
<p>-B) sobre B) subtitulado: proposición económica, axustarase ó modelo esixido na cláusula 10 do prego de cláusulas administrativas particulares.</p>
<p>6. Fianzas: a garantía provisional será de 88.000 ptas., equivalente ó 2% do orzamento do contrato ou tipo de licitación.</p>
<p>O adxudicatario como requisito previo e preciso á formalización do contrato, deberá ingresar na Caixa do Padroado a garantía definitiva por importe de 176.000 ptas.</p>
<p>7. Apertura de plicas: rematado o prazo de presentación de proposicións, a mesa de contratación, convocada para os efectos e en sesión non pública, procederá á cualificación da documentación xeral presentada polos licitadores no sobre A).</p>
<p>Sae a mesa de contratación observase defectos formais na documentación presentada, poderá conceder, se o considera axeitado, un prazo non superior a tres días para que o licitador o emende.</p>
<p>A mesa de contratación, en acto público, o cal se celebrará no lugar, día e hora que oportunamente se sinale, procederá a apertura do sobre B de proposicións económicas na sala designada para o efecto da 1ª planta do Pazo Municipal. Iniciará o acto dando conta do resultado da cualificación da documentación xeral presentada polos licitadores, e indicándolle aqueles que resultaron excluídos, as causas</p>
<p>da súa exclusión e invitando os asistentes a formularen as observacións que consideren oportunas, e que, en todo caso, se recollerán na acta.</p>
<p>A continuación, o secretario da mesa, procederá á apertura dos sobres B e dará lectura das proposicións económicas formuladas neles. Posteriormente, e tralos informes técnicos oportunos, se fose o caso, a mesa de contratación elevará a proposta de adxudicación do contrato ó órgano de contratación que teña que efectuala.</p>
<p>8. Expediente administrativo: o expediente desta contratación, así como a documentación técnica unida a el, poderá ser examinado na oficina do Padroado Municipal de Deportes, do concello, de luns a venres e en horas de 9 a 13, contado desde o día no que apareza publicado o anuncio de licitación, ben no BOP ou no DOG.</p>
<p>9. Gastos de publicidade: serán por conta do adxudicatario.</p>
<p>Ferrol, 2 de decembro de 1997.</p>
<p>Leopoldo Ibáñez Santiago</p>
<p>Presidente delegado do padroado</p>
<p>9154</p>

