---
date: '2001-03-09'
id: '16346'
page: 3
number: 49
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 2 de marzo de 2001, do tribunal designado para xulga-lo proceso
  selectivo para o acceso ó corpo de xestión da Administración da Xunta de
  Galicia (grupo B) convocado pola Orde do 5 de xuño de 2000 (Diario Oficial de
  Galicia número 114, do 13 de xuño) pola que se anuncia a data, a hora e o
  lugar nos que terá lugar o cuarto exercicio da fase de oposición.
range: Resolución
url: 'https://www.xunta.gal/dog/Publicados/2001/20010309/Anuncio16346_gl.html'
---
<p>Na súa sesión do día 2 de marzo de 2001 o tribunal designado para xulga-lo proceso selectivo para o acceso ó corpo de xestión da Administración da Xunta de Galicia, convocado pola Orde do 5 de xuño de 2000, acordou de conformidade co disposto nas bases II.1.1 punto d) da convocatoria, que o cuarto exercicio da fase de oposición teña lugar o día 14 de marzo de 2001 ás 17.30 horas no salón pequeno da Consellería da Presidencia e Administración Pública, en Santiago de Compostela, en chamamento único. As portas de acceso o lugar de realización do exame abriranse ás 17 horas.</p>
<p>Os aspirantes deberán ir provistos do DNI ou documento fidedigno acreditativo da súa identidade, a xuízo do tribunal, bolígrafo o pluma estilográfica e poderán levar textos legais sen comentarios, excluíndose os libros de consulta.</p>
<p>Santiago de Compostela, 2 de marzo de 2001.</p>
<p>Pablo Figueroa Dorrego</p>
<p>Presidente do tribunal</p>

