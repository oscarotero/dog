---
date: '2001-03-09'
id: '16366'
page: 3
number: 49
agency: AUDIENCIA PROVINCIAL DE PONTEVEDRA (SECCIÓN SEGUNDA)
section: V. ADMINISTRACIÓN DE XUSTIZA
title: Edicto (356/1998).
range: Edicto
url: 'https://www.xunta.gal/dog/Publicados/2001/20010309/Anuncio16366_gl.html'
---
<p>Acordado na peza de apelación civil nº 3002/2001, dimanante de autos de cognición 356/1998, do Xulgado de Primeira Instancia e Instrucción número seis de Pontevedra, sendo apelante-demandante Antonia Santiago Juncal e apelados-demandantes María Blanco Freire, Teresa Blanco Freire e Pilar Blanco Freire e apelados-demandados en rebeldía Manuel Blanco Freire e outros, dictouse sentencia co nº 10/2001, con data do 15 de xaneiro de 2001, que na súa resolución di:</p>
<p>«Que estimando o recurso de apelación interposto por Antonia Santiago Juncal, procede revogar e revogámo-la sentencia impugnada orixinante, dictada o vintesete de xullo de dous mil polo Xulgado de Primeira Instancia e Instrucción número seis de Pontevedra, estimando a demanda e declarando que os demandados non teñen dereito a transitar a pé, nin por calquera outro medio, polo predio da parte demandante referida no feito primeiro da demanda, condenándoos a que se absteñan de transitar polo mencionado predio por non encontrarse este gravado por ningunha servidume en beneficio do predio dos demandados, substituíndo a cancela de saída desde</p>
<p>a súa propiedade á da demandante por un peche que impida levar a cabo este tránsito, debendo absterse de realizar todo acto que menoscabe, límite ou vaia en contra do exercicio do dereito de propiedade que o demandante ten sobre o seu predio. Isto sen facerse pronunciamento en custas de ámbalas instancias».</p>
<p>E para que conste e se publique no Diario Oficial de Galicia, e sirva de notificación ós demandados en rebeldía Manuel Blanco Ferreiros, comunidade hereditaria de Aniceto Blanco Ferreiros, herdanza xacente de Aniceto Blanco Ferreiros e herdeiros descoñecidos ou ignorados de Aniceto Blanco Ferreiros, expídese e asínase o presente edicto en Pontevedra o dezaoito de xaneiro de dous mil un.</p>
<p>O secretario</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE VILAGARCÍA DE AROUSA</p>

