---
date: '2023-06-15'
id: G0597-090623-0001
page: 37097
number: 113
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 9 de xuño de 2023 pola que se ordena a publicación do Acordo do
  Consello da Xunta de Galicia do 8 de xuño de 2023, polo que se aproba a
  modificación da relación de postos de traballo da Consellería do Medio Rural.
range: Resolución
url: >-
  https://www.xunta.gal/dog/Publicados/2023/20230615/AnuncioG0597-090623-0001_gl.html
---
<p>A aprobación da modificación da relación de postos de traballo da Consellería do Medio Rural xustifícase polas razóns indicadas no punto primeiro do acordo. </p>
    <p>En consecuencia, por proposta da Consellería do Medio Rural e unha vez consultadas as organizacións sindicais presentes na Mesa de Negociación e na Comisión de Persoal, o Consello da Xunta de Galicia, na súa reunión do 8 de xuño de 2023, </p>
    <h2>ACORDOU:</h2>
    <p>Primeiro. Aprobar a modificación da relación de postos de traballo da Consellería do Medio Rural nos termos que se sinalan no anexo a este acordo, como consecuencia das súas necesidades funcionais e organizativas actuais. </p>
    <p>Segundo. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 8 de xuño de 2023, relativo á aprobación da modificación da relación de postos de traballo da Consellería do Medio Rural, coa finalidade de cumprir o dito acordo, de conformidade coa Orde da Consellería de Facenda do 8 de xaneiro de 2020, sobre delegación de competencias na Dirección Xeral da Función Pública (DOG núm. 16, do 24 de xaneiro), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 9 de xuño de 2023</p>
    <footer><p>O conselleiro de Facenda e Administración Pública<br>P.D. (Orde 8.1.2020)<br>José María Barreiro Díaz<br>Director xeral da Función Pública</p></footer>

