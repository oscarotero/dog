---
date: '2023-06-15'
id: V0653-260523-0001
page: 37451
number: 113
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 16 de maio de 2023, da Xefatura Territorial de Pontevedra, pola
  que se conceden as autorizacións administrativas previa e de construción dunha
  instalación eléctrica no concello de Vigo (expediente IN407A 2022/020-4).
range: Resolución
url: >-
  https://www.xunta.gal/dog/Publicados/2023/20230615/AnuncioV0653-260523-0001_gl.html
---
<p>Expediente: IN407A 2022/020-4.</p>
    <p>Promotora: UFD Distribución Electricidad, S.A.</p>
    <p>Denominación: LMTS BAL701 e reforma e ampliación de potencia CT Carneiras.</p>
    <p>Concello: Vigo.</p>
    <p>Feitos:</p>
    <p>Primeiro. O 21 de xaneiro de 2022, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica LMTS BAL701 e reforma e ampliación de potencia CT Carneiras.</p>
    <p>Examinado o proxecto de execución, conclúese que consiste nas seguintes actuacións previstas no camiño Pasales-Castrelos e na avenida Castrelos, 464, na parroquia de Matamá, no concello de Vigo:</p>
    <p>– Ampliación do centro de transformación (CT) de tipo pombal Carneiras (36C492) de 250 kVA a 400 kVA a través da instalación dun transformador en bloque compacto manobra exterior 2L 1P TC TG. Este centro de transformación quedará conectado, con entrada e saída á rede existente entre os tramos BAL7012773 e BAL7012769, mediante a instalación de dous pasos aéreo-subterráneo (PAS) no apoio 9WJIBGTT//26-16 e dunha liña de media tensión subterránea (LMTS) de 134 metros (dous tramos de 67 metros).</p>
    <p>– Retirada de 38 metros da liña de media tensión aérea e do apoio 9WJIBGUX/26-16-1.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo, Augas de Galicia, a Axencia Galega de Infraestruturas e a Deputación Provincial de Pontevedra. A empresa promotora manifestou a súa conformidade cos condicionados emitidos por Augas de Galicia e polo Concello de Vigo.</p>
    <p>Os demais organismos non emitiron os condicionados técnicos, entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lles corresponda outorgar.</p>
    <p>Terceiro. O 11 de marzo de 2022, UFD achegou un anexo ao proxecto inicial para a implantación dun transformador auxiliar provisional no camiño Pasales coa finalidade de manter, durante a execución das obras de reforma, o servizo eléctrico aos clientes que actualmente reciben subministración en baixa tensión desde o centro de transformación Carneiras.</p>
    <p>Cuarto. O 25 de marzo de 2022, segundo o disposto no artigo 53.1.c) da Lei 24/2013, do 26 de decembro, do sector eléctrico, en relación coa implantación de instalacións móbiles provisionais, esta xefatura territorial requiriu a UFD o informe do Concello de Vigo sobre o anexo ao proxecto.</p>
    <p>Quinto. O 14 de abril de 2022, UFD achega o informe do 8 de abril de 2022 emitido polo Concello en que indica que non existen inconvenientes para a instalación do transformador provisional durante a execución das obras.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>– Liña de media tensión subterránea (LMTS) a 15 kV, con condutor RHZ1, en dúas actuacións. A primeira é de 67 metros de lonxitude, con orixe no apoio existente 9WJIBGTT//26-16 mediante PAS e final no centro de transformación proxectado. A segunda actuación é de 67 metros, con orixe no centro de transformación proxectado e final no apoio 9WJIBGTT//26-16 mediante PAS. </p>
    <p>– Centro de transformación a 400 kVA, con RT 15 kV/400 V, situado na parcela con referencia catastral 3118702NG2731N0001GL.</p>
    <p>– A instalación dun transformador auxiliar provisional no interior dun contedor estándar (2,50 × 4,50 m) situado na parede posterior do centro de transformación Carneiras que ten como finalidade permitir a reforma do centro de transformación existente e manter a subministración eléctrica na zona.</p>
    <p>– As instalacións están situadas no camiño Pasales-Castrelos e na avenida Castrelos, 464, na parroquia de Matamá, no concello de Vigo (Pontevedra).</p>
    <p>Conforme o indicado, </p>
    <h2>RESOLVO:</h2>
    <p>Primeiro. Outorgar a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS BAL701 e reforma e ampliación de potencia CT Carneiras (expediente IN407A 2022/020-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Outorgar a UFD Distribución Electricidad, S.A. a autorización administrativa de implantación para a instalación dun transformador auxiliar provisional cuxas características se axustarán en todas as súas partes ás que figuran no anexo ao proxecto de execución, ás condicións técnicas e de seguridade establecidas nos regulamentos de aplicación e ás condicións establecidas no informe do Concello.</p>
    <p>Terceiro. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento se deberán cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Cuarto. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 16 de maio de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

