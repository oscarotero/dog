---
date: '2023-06-15'
id: C3B0-140623-0001
page: 37085
number: 113
agency: Presidencia da Xunta de Galicia
section: I. Disposicións xerais.
title: >-
  DECRETO 59/2023, do 14 de xuño, polo que se establece a estrutura orgánica da
  Xunta de Galicia.
range: Decreto
url: >-
  https://www.xunta.gal/dog/Publicados/2023/20230615/AnuncioC3B0-140623-0001_gl.html
---
<p>En virtude das atribucións que me confire o artigo 26.1 da Lei 1/1983, do 22 de febreiro, de normas reguladoras da Xunta e da súa Presidencia, para crear, modificar ou suprimir mediante decreto as vicepresidencias e consellerías, e tendo en conta os criterios de eficacia e economía que deben inspirar a actuación e organización administrativa, </p>
    <h2>DISPOÑO:</h2>
    <p>Artigo 1</p>
    <p>A Xunta de Galicia estará integrada polas vicepresidencias e consellerías que a continuación se relacionan:</p>
    <p>– Vicepresidencia Primeira e Consellería de Presidencia, Xustiza e Deportes.</p>
    <p>– Vicepresidencia Segunda e Consellería de Medio Ambiente, Territorio e Vivenda.</p>
    <p>– Consellería de Facenda e Administración Pública.</p>
    <p>– Consellería de Infraestruturas e Mobilidade.</p>
    <p>– Consellería de Economía, Industria e Innovación.</p>
    <p>– Consellería de Cultura, Educación, Formación Profesional e Universidades.</p>
    <p>– Consellería de Política Social e Xuventude.</p>
    <p>– Consellería de Sanidade.</p>
    <p>– Consellería de Promoción do Emprego e Igualdade.</p>
    <p>– Consellería do Medio Rural.</p>
    <p>– Consellería do Mar.</p>
    <p>Artigo 2</p>
    <p>A orde de prelación das consellerías manterase segundo o establecido no artigo anterior.</p>
    <p>Disposición transitoria</p>
    <p>Mentres non se proceda ao desenvolvemento da estrutura contida neste decreto, os órganos superiores e de dirección existentes manterán a súa estrutura e funcións.</p>
    <p>Disposición derrogatoria</p>
    <p>Quedan derrogadas cantas disposicións de igual ou inferior rango se opoñan ao disposto neste decreto.</p>
    <p>Disposición derradeira primeira</p>
    <p>O Consello da Xunta determinará a estrutura orgánica das vicepresidencias e das consellerías previstas neste decreto.</p>
    <p>Disposición derradeira segunda</p>
    <p>A Consellería de Facenda e Administración Pública realizará as modificacións e habilitacións orzamentarias precisas para o cumprimento do previsto neste decreto.</p>
    <p>Disposición derradeira terceira</p>
    <p>Este decreto entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, catorce de xuño de dous mil vinte e tres</p>
    <footer><p>Alfonso Rueda Valenzuela<br>Presidente</p></footer>

