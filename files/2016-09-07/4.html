---
date: '2016-09-07'
id: G0164-310816-0001
page: 39345
number: 170
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 29 de agosto de 2016 pola que se autoriza a apertura e funcionamento
  temporal do centro privado estranxeiro Montessori Compostela, do concello de
  Santiago de Compostela.
range: Orde
url: >-
  https://www.xunta.gal/dog/Publicados/2016/20160907/AnuncioG0164-310816-0001_gl.html
---
<p>A representante da entidade Montessori Compostela, S.L., solicita autorización de apertura e funcionamento dun centro docente para impartir as ensinanzas do sistema educativo dos Estados Unidos de América a alumnado español e estranxeiro.</p>
    <p>A embaixada dos Estados Unidos de América achega certificado temporal de elixibilidade no proceso de acreditación da New England Association of Schools &amp; Colleges (NEASC) para un máximo de 50 alumnos/as no nivel infant (de 3 a 6 anos), que se corresponden co segundo ciclo da educación infantil, e de 100 alumnos/as no nivel elementary (de 6 a 12 anos), que se corresponden coa etapa de educación primaria do sistema educativo de España.</p>
    <p>Logo da tramitación do expediente de acordo co establecido no Real decreto 806/1993, do 28 de maio, sobre centros docentes estranxeiros en España, así como no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <p class="dog-titulo">DISPOÑO:</p>
    <p>Primeiro. </p>
    <p>1. Autorizar a apertura e funcionamento, con carácter temporal, do centro privado estranxeiro Montessori Compostela, para impartir as ensinanzas de nivel infant (de 3 a 6 anos de idade) e o nivel elementary (de 6 a 12 anos de idade) do sistema educativo dos Estados Unidos de América.</p>
    <p>2. Os datos do centro son os que se detallan a seguir:</p>
    <p>Denominación xenérica: centro privado estranxeiro.</p>
    <p>Denominación específica: Montessori Compostela.</p>
    <p>Código do centro: 15033046.</p>
    <p>Domicilio: rúa de Sar, 68 (Colexiata de Sar).</p>
    <p>Código postal: 15702.</p>
    <p>Localidade: Santiago de Compostela.</p>
    <p>Concello: Santiago de Compostela.</p>
    <p>Provincia: A Coruña.</p>
    <p>Titular: Montessori Compostela, S.L. </p>
    <p>Ensinanzas que se autorizan temporalmente: nivel infant (de 3 a 6 anos de idade) e nivel elementary (de 6 a 12 anos de idade) do sistema educativo dos Estados Unidos de América.</p>
    <p>Alumnado: español e estranxeiro.</p>
    <p>Número de postos escolares: 50 (nivel infant) e 100 (nivel elementary).</p>
    <p>Segundo. O centro deberá complementar as ensinanzas autorizadas con ensinanzas de lingua española e de lingua galega, que deberán impartirse co mesmo deseño e horario establecidos no Decreto da Comunidade Autónoma de Galicia que regula as ensinanzas correspondentes á educación infantil e primaria.</p>
    <p>Así mesmo, a cultura española deberá desenvolver os contidos esenciais da correspondente área de coñecemento, recollidos na norma reguladora das ensinanzas.</p>
    <p>Terceiro. O profesorado que imparta as ensinanzas mencionadas no punto anterior deberá reunir os requisitos de titulación requiridos pola lexislación española para o nivel educativo, e terá os dereitos e obrigas que determina o artigo 12 do Real decreto 806/1993, do 28 de maio, sobre réxime de centros docentes estranxeiros en España.</p>
    <p>A Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que imparta estas materias.</p>
    <p>Cuarto. A autorización temporal a que fai referencia o punto primeiro desta orde terá validez desde o 1 de setembro de 2016 ata o 31 de agosto de 2017, conforme o certificado emitido pola New England Association of Schools &amp; Colleges. A partir desta data, a autorización dependerá dunha nova inspección dos servizos da Embaixada dos Estados Unidos de América.</p>
    <p>Quinto. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Sexto. O centro queda obrigado ao cumprimento da normativa vixente e sometido á inspección educativa da Consellería de Cultura, Educación e Ordenación Universitaria de conformidade co establecido no artigo 9 do Real decreto 806/1993, do 28 de maio, así como a solicitar unha nova autorización e inscrición no caso de que se produza calquera variación nos elementos e circunstancias que dan lugar a esta autorización.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de agosto de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

