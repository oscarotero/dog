---
date: '2003-02-07'
id: 4D66
page: 1
number: 27
agency: 'CONSELLERÍA DE INNOVACIÓN, DE INDUSTRIA E COMERCIO'
section: III. OUTRAS DISPOSICIÓNS
title: >-
  Orde do 28 de xaneiro de 2003 pola que se modifica a do 14 de novembro de 2002
  pola que se procede á convocatoria para o ano 2003 das axudas para o fomento
  da innovación empresarial e prestación de servicios no sector da minería na
  Comunidade Autónoma galega, en réxime de concorrencia competitiva, de acordo
  coas bases regulamentarias establecidas no anexo I da Orde do 11 de marzo de
  2002 publicada no Diario Oficial de Galicia número 55, do 18 de marzo.
range: Orde
url: 'https://www.xunta.gal/dog/Publicados/2003/20030207/Anuncio4D66_gl.html'
---
<p>A Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003 establece no seu artigo 43 unha modificación do Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia, na súa regulación do prazo mínimo para a presentación de solicitudes de axudas e subvencións públicas, ampliándoo de 20 días hábiles a 40 días hábiles.</p>
<p>Así mesmo o citado artigo establece que as ordes de axudas e subvencións manteñan un escrupuloso respecto ó disposto na Lei 30/1992, de réxime xurídico das administracións públicas e do procedemento administrativo común, no que se refire á presentación de documentos que obran en poder da Xunta de Galicia.</p>
<p>Como queira que a orde que se modifica foi publicada con anterioridade á entrada en vigor da Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003, ó terse tramitado en réxime anticipado, requeire a súa adaptación ós anteriores mandatos legais.</p>
<p>Para cumprir este mandato e unha vez obtidos preceptivos informes,</p>
<p>DISPOÑO:</p>
<p>Artigo primeiro.-Modifícase o primeiro parágrafo do artigo 5 correspondente a solicitudes, prazo de presentación e documentación, quedando redactado como segue:</p>
<p>O prazo para a presentación das solicitudes será o comprendido entre o día 2 de xaneiro de 2003 e o 21 de febreiro de 2003.</p>
<p>Artigo segundo.-Modifícase o devandito artigo 5 correspondente a solicitudes, prazo de presentación e documentación, ó que se lle engade o seguinte punto:</p>
<p>Non será necesaria a presentación de todos aqueles documentos que consten en poder da Xunta de Galicia, debendo indica-lo solicitante, co obxecto da súa</p>
<p>rápida localización, a unidade administrativa en que se encontran.</p>
<p>Santiago de Compostela, 28 de xaneiro de 2003.</p>
<p>Juan Rodríguez Yuste</p>
<p>Conselleiro de Innovación, de Industria e Comercio</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

