---
date: '2014-04-16'
id: G2410-260314-0002
page: 17651
number: 74
agency: Xulgado do Social número 1 de Santiago de Compostela
section: V. Administración de xustiza.
title: EDICTO (722/2013).
range: Edicto
url: >-
  https://www.xunta.gal/dog/Publicados/2014/20140416/AnuncioG2410-260314-0002_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 722/2013 deste xulgado do social, seguido por instancia de Eulalia Lorenzo Lajos contra a empresa Servanza, S.L. e o Fogasa, sobre despedimento, ditouse a seguinte resolución:</p>
    <p>«Que, estimando integramente a demanda interposta por Eulalia Lorenzo Lajos contra Servanza, S.L., efectúo os pronunciamentos seguintes:</p>
    <p>1. Debo declarar e declaro a improcedencia do despedimento da demandante efectuado pola demandada por falta de chamamento da traballadora para a prestación de servizos, e debo condenar e condeno a Servanza, S.L. a que readmita inmediatamente a traballadora demandante nas mesmas condicións que rexían antes de producirse o despedimento, que consistirá en novo chamamento ao traballo, con aboamento dos salarios de tramitación deixados de percibir desde a data efectiva do despedimento ata a notificación desta sentenza a razón de 35,11 euros diarios, ou ben, a elección do empresario, á extinción da relación laboral con aboamento á demandante dunha indemnización de 6.961,50 euros por despedimento improcedente.</p>
    <p>A opción polo empresario entre a readmisión da traballadora e a indemnización por despedimento improcedente deberá exercerse no prazo de cinco días contados a partir da notificación da presente sentenza, mediante escrito ou comparecencia ante este xulgado. Transcorrido o devandito prazo sen que o empresario tivese optado, entenderase que procede a readmisión.</p>
    <p>2. Debo condenar e condeno a Servanza, S.L. a que lle aboe á demandante Eulalia Lorenzo Lajos a suma de dous mil cincocentos cincuenta e cinco euros con vinte e un céntimos (2.555,21 €) en concepto de liquidación de salarios máis o 10 % de xuro de demora do artigo 29.3 do ET sobre esta última cantidade.</p>
    <p>No que atinxe á responsabilidade do Fogasa deberá observase o disposto no artigo 33 do ET.</p>
    <p>Notifíquese ás partes a presente resolución facéndolles saber que fronte a esta poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Servanza, S.L., actualmente en paradoiro descoñecido, insiro o presente no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 26 de marzo de 2014</p>
    <footer><p>A secretaria xudicial</p></footer>

