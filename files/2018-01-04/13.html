---
date: '2018-01-04'
id: G0168-011217-0004
page: 1036
number: 3
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (DSP 144/2017).
range: Edicto
url: >-
  https://www.xunta.gal/dog/Publicados/2018/20180104/AnuncioG0168-011217-0004_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 4 de reforzo da Coruña, fago saber que no procedemento de despedimento/cesamentos en xeral 144/2017 deste xulgado do social, seguido por instancia de Pedro Cota Gómez contra Nortconsulting Sistemas, S.L., Nortconsulting Soluciones, S.L.U. e Fogasa sobre despedimento, se ditou a seguinte resolución:</p>
    <p>«Auto.</p>
    <p>A Coruña, 9 de novembro de 2017</p>
    <p>Único. Nos presentes autos ditouse sentenza o 30 de outubro de 2017. A parte demandante e demandada presentan escritos co fin de que se aclare a sentenza. A demandada en relación coa indemnización fixada ao considerar que é superior á legalmente procedente.</p>
    <p>Fundamentos de dereito:</p>
    <p>Único. Entendo que ao abeiro dos artigos 214 e 215 da LAC ha de darse cumprimento ao solicitado polas partes, pois efectivamente este juzgador calculou erroneamente a indemnización procedente e denominou unha das demandadas cun nome erróneo:</p>
    <p>Así, seguindo os parámetros que na declaración de feitos probados se recolle, resulta unha antigüidade do 20.1.2009 e unha data de extinción da relación laboral do 31.12.2016, sendo o salario o de 2.203,30 euros mes con rateo de pagas extras; iso resulta que a indemnización ha de ascender a 21.744,04 euros e non os 24.194,04 euros que por erro aritmético se consignaron na sentenza. Este erro ha de ser emendado e corrixido na decisión da sentenza ditada.</p>
    <p>Ao longo da declaración de feitos probados, fundamentos de dereito e na decisión da sentenza, á entidade Nortconsulting Soluciones, S.L.U. foi denominada erroneamente como Norconsulting Operaciones, S.L.U. Por iso, procede emendar o devandito erro sinalando que alí onde se diga: “Nortconsulting Operaciones, S.L.U.”, ha de dicir: “Norconsulting Soluciones, S.L.U.”.</p>
    <p>Parte dispositiva:</p>
    <p>Ten lugar a aclaración da sentenza ditada no presente procedemento nos termos recollidos neste auto.</p>
    <p>Contra esta resolución non cabe recurso ningún.</p>
    <p>Así o pronuncio, mando e asino».</p>
    <p>E para que sirva de notificación en legal forma a Nortconsulting Sistemas, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 9 de novembro de 2017</p>
    <footer><p>A letrada da Administración de xustiza</p></footer>

