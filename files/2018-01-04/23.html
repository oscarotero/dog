---
date: '2018-01-04'
id: G0181-211217-0003
page: 1063
number: 3
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 20 de decembro de 2017 polo que se somete ao trámite de información
  pública o proxecto de trazado conexión porto seco de Monforte de Lemos coas
  estradas LU-933 e CN-120, treito LU-933 - CN-120, coa clave LU/16/048.01, así
  como a relación individual de bens, dereitos e propietarios afectados.
range: Anuncio
url: >-
  https://www.xunta.gal/dog/Publicados/2018/20180104/AnuncioG0181-211217-0003_gl.html
---
<p>Mediante a Resolución da Axencia Galega de Infraestruturas do 13 de decembro de 2017 aprobouse provisionalmente o proxecto de trazado conexión porto seco de Monforte de Lemos coas estradas LU-933 e CN-120, treito LU-933 - CN-120, coa clave: LU/16/048.01.</p>
    <p>Este proxecto de trazado ten por obxecto conectar o futuro porto seco de Monforte de Lemos coa vía existente, fundamentalmente coas estradas LU-933 e N-120. O trazado definitivo permitirá absorber o tráfico inducido pola posta en funcionamento do porto seco de Monforte de Lemos, que constitúe unha plataforma loxística de intercambio de mercadorías. A dita vía ten a súa orixe na LU-933, onde conecta cunha glorieta a nivel, e prosegue a continuación cara ao sur ata a N-120, conectando coa dita estrada e coa futura autovía A-76 mediante un enlace tipo diamante de pesas.</p>
    <p>Considerando todo o exposto e o establecido na normativa vixente,</p>
    <p>RESOLVO:</p>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de trazado sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no <em>Diario Oficial de Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, se someta a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos desta resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Lugo (rolda da Muralla, 70, 27071 Lugo), e na Casa do Concello de Monforte de Lemos (Campo de Santo Antonio, s/n, 27400 Monforte de Lemos. Lugo). Así mesmo, na páxina web da Consellería de Infraestruturas e Vivenda (http://civ.xunta.gal/seccion-organizacion/c/CIV_Axencia_Galega_de_Infraestruturas), está á disposición dos interesados o documento completo do proxecto de trazado.</p>
    <p>Santiago de Compostela, 20 de decembro de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

