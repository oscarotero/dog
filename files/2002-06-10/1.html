---
date: '2002-06-10'
id: B5D2
page: 8
number: 110
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Corrección de erros.-Resolución conxunta do 6 maio de 2002, da Dirección Xeral
  de Ordenación Educativa e Formación Profesional, do Instituto Galego de
  Consumo, da Secretaría Xeral da Consellería de Sanidade, da Dirección Xeral de
  Saúde Pública, da Dirección Xeral de Xustiza, do Servicio Galego de Promoción
  da Igualdade do Home e da Muller, da Dirección Xeral da Xuventude e do Centro
  de Desenvolvemento Sostible da Consellería de Medio Ambiente, pola que se
  convocan premios á innovación educativa sobre os temas transversais.
range: Corrección
url: 'https://www.xunta.gal/dog/Publicados/2002/20020610/AnuncioB5D2_gl.html'
---
<p>Advertido erro de omisión do anexo II na devandita resolución, publicada no Diario Oficial de Galicia nº 96, do martes, 21 de maio de 2002, cómpre incluí-lo seguinte:</p>
<p>ANEXO II</p>
<p>Aspectos que hai que desenvolver na memoria descritiva para a solicitude de premios á innovación educativa sobre os temas transversais</p>
<p>1. Datos de identificación:</p>
<p>1.1. Título.</p>
<p>1.2. Ámbito de aplicación do traballo: centro/s, rúa, localidade, provincia.</p>
<p>1.3. Delimitación do campo de traballo: ciclo/s, curso/s, área/s, etc.</p>
<p>1.4. Autor/a ou coordinador/a do traballo.</p>
<p>1.5. Datos persoais e profesionais do profesorado que intervén no traballo.</p>
<p>2. Deseño:</p>
<p>2.1. Xustificación do traballo: no marco do proxecto curricular da etapa e da programación da aula, contexto no que xorde, cuestións ás que pretende responder, etc.</p>
<p>2.2. Obxectivos pretendidos: qué se experimentou, defini-la súa finalidade, etc.</p>
<p>2.3. Metodoloxía seguida: hipóteses formuladas, selección de variables, técnicas utilizadas, organización, etc.</p>
<p>2.4. Descrición polo miúdo do traballo: duración, fases, contidos, secuencias, etc.</p>
<p>2.5. Aspectos ou elementos avaliados e a súa incidencia na práctica docente.</p>
<p>2.6. No caso de participantes de varios centros, especificaranse: os mecanismos establecidos para a coordinación, intercambio de información, posta en común e avaliación conxunta.</p>
<p>2.7. Transferibilidade da experiencia a aulas estándares.</p>

