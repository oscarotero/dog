---
date: '2018-12-11'
id: G0534-031218-0003
page: 51729
number: 235
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 28 de novembro de 2018 pola que se modifica a autorización, por cambio
  de titularidade, dos centros privados San José de Cluny, de Santiago de
  Compostela (A Coruña), e San José de Cluny, de Vigo (Pontevedra).
range: Orde
url: >-
  https://www.xunta.gal/dog/Publicados/2018/20181211/AnuncioG0534-031218-0003_gl.html
---
<p>A representante legal dos centros privados (CPR) San José de Cluny, de Santiago de Compostela e de Vigo, solicita o cambio de titularidade a favor da Fundación Educativa San José de Cluny.</p>
    <p>Mediante escritura pública notarial do 30 de outubro de 2018, a Congregación Hermanas de San José de Cluny, a través da súa representante, cede a titularidade dos CPR San José de Cluny, de Santiago de Compostela e de Vigo, a favor da Fundación Educativa San José de Cluny.</p>
    <p>De conformidade coa solicitude de cambio de titularidade formulada, e logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Autorizar o cambio de titularidade do CPR San José de Cluny, de Santiago de Compostela, código 15015627, e do CPR San José de Cluny, de Vigo, código 36011351, a favor da Fundación Educativa San José de Cluny, con efectos do 1 de xaneiro de 2019. </p>
    <p>O cambio de titularidade non afectará o réxime de funcionamento do centro.</p>
    <p>Artigo 2. <em>Inscrición no rexistro</em></p>
    <p>Esta orde dará lugar á correspondente inscrición no Rexistro de Centros da Consellería de Educación, Universidade e Formación Profesional.</p>
    <p>Artigo 3. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de novembro de 2018</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

