---
date: '2012-10-23'
id: G0167-021012-0001
page: 40009
number: 202
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (1333/2009).
range: Edicto
url: >-
  https://www.xunta.gal/dog/Publicados/2012/20121023/AnuncioG0167-021012-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 3 da Coruña, fai saber que no proceso seguido por instancia de José Luis Cortes Torreiro contra Talleres Calviño, S.L., Bunge Ibérica, S.L., en reclamación por ordinario, rexistrado co nº 1333/2009, se ditou a resolución cuxo encabezamento e decisión son do teor literal seguinte:</p>
    <p>«Sentenza.</p>
    <p>A Coruña, 28 de setembro de 2012.</p>
    <p>Ana Rodríguez Piorno, maxistrada xuíza do Xulgado do Social número 3 (reforzo) da Coruña, ditou a presente resolución nos autos de procedemento sobre prestación de reclamación de cantidade 1333/2009, nos cales son demandantes José Luis Cortés Torreiro, asistido pola letrada Sra. Gómez Lozano, e demandada a empresa Talleres Calviño, S.L., así como a empresa Bunge Ibérica, S.L., coa representación do letrado Sr. Selma Prat, e foi citado, da mesma maneira, o Fondo de Garantía Salarial (Fogasa), coa representación da letrada Sra. Abajo Lera.</p>
    <p>Dispoño que debo estimar e estimo parcialmente a demanda interposta por parte de José Luis Cortés Torreiro contra as empresas Talleres Calviño, S.L. e Bunge Ibérica, S.A., e, en consecuencia, condeno a primeira a aboarlle a José Luis Cortés Torreiro a cantidade de 8.493,45 euros que debe, con responsabilidade subsidiaria da empresa Bunge Ibérica, S.A., polos salarios devindicados ata o 20 de abril de 2009, cantidade que se deberá incrementar co xuro de mora do 10 %.</p>
    <p>Notifíqueselles a presente sentenza ás partes.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Contra esta resolución cabe interpoñer recurso de suplicación ante o Tribunal Superior de Xustiza de Galicia, o cal deberá ser anunciado no prazo dos cinco días seguintes ao da notificación desta sentenza.</p>
    <p>Así o pronuncio, mando e asino.</p>
    <p>Publicación. A anterior sentenza foi lida e publicada pola maxistrada xuíza que a subscribe no día da súa data, do que eu, a secretaria xudicial, dou fe».</p>
    <p>E para que sirva de notificación a Talleres Calviño, S.L., expídese a presente cédula para a súa publicación no Diario Oficial de Galicia e colocación no taboleiro de anuncios. </p>
    <p>A Coruña, 1 de outubro de 2012 </p>
    <footer><p>A secretaria xudicial </p></footer>

