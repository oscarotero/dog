---
date: '2012-10-23'
id: L178-031012-0001
page: 40061
number: 202
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan parcial do solo
  urbanizable non programado número 22 (SUNP-22), no ámbito do quinteiro 16.
  Castro de Abaixo.
range: Anuncio
url: >-
  https://www.xunta.gal/dog/Publicados/2012/20121023/AnuncioL178-031012-0001_gl.html
---
<p>A Xunta de Goberno Local, na sesión que tivo lugar o día 13 de setembro de 2012, adoptou o seguinte acordo:</p>
    <p>a) Aprobar inicialmente a modificación puntual do Plan parcial do SUNP-22 no ámbito do quinteiro 16, segundo o proxecto presentado o 29 de agosto de 2012 por Álvaro Fernández Carballada, sen prexuízo de lle dar cumprimento ao indicado pola Sección de Cartografía e SIC.</p>
    <p>b) En cumprimento do disposto polo artigo 86.1.a) da Lei de ordenación urbanística e protección do medio rural de Galicia (LOUG), o expediente someterase á información pública durante o prazo dun mes, mediante anuncio que para o efecto se publicará no Diario Oficial de Galicia e en dous dos xornais dos de maior circulación na provincia. Simultaneamente, practicarase notificación individualizada a todos os propietarios dos terreos afectados, segundo figuren no catastro.</p>
    <p>c) Así mesmo, durante o trámite de información pública solicitaranse os informes sectoriais preceptivos do artigo 86.1.b) da LOUG.</p>
    <p>Durante o prazo dun mes, contado desde o día seguinte ao da publicación deste anuncio no <em>Diario Oficial de Galicia</em>, os interesados poderán consultar o expediente no Servizo de Planeamento e Xestión e formular por escrito as alegacións que xulguen oportunas.</p>
    <p>Santiago de Compostela, 25 de setembro de 2012</p>
    <footer><p>Ángel Currás Fernández<br>Alcalde</p></footer>

