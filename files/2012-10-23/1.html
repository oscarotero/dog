---
date: '2012-10-23'
id: CA02-161012-0001
page: 39975
number: 202
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 21 de agosto de 2012, da Secretaría Xeral de Ordenación do
  Territorio e Urbanismo, de aprobación definitiva do expediente de delimitación
  do solo do núcleo rural histórico tradicional da Eirexe, na parroquia de
  Navallos, concello de Guntín (Lugo).
range: Resolución
url: >-
  https://www.xunta.gal/dog/Publicados/2012/20121023/AnuncioCA02-161012-0001_gl.html
---
<p>O Concello de Guntín remite tres exemplares do referido proxecto de delimitación, para os efectos de resolver sobre a súa aprobación definitiva, conforme a disposición adicional 2ª.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Analizada a documentación remitida, e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>O Concello de Guntín carece de instrumento de planeamento xeral e réxese polas normas de aplicación directa da LOUG e, no que non se opón a estas, polas Normas complementarias e subsidiarias de planeamento provincial.</p>
    <p>Respecto da tramitación administrativa, cabe sinalar:</p>
    <p>– Cumpriuse co trámite de información pública mediante anuncios no DOG do 19.8.2011 e nos xornais <em>El Progreso</em> de Lugo (18.7.2011) e <em>La Voz de Galicia</em> (21.7.2011).</p>
    <p>– Consta certificación do secretario municipal do 30.5.2012 sobre a exposición pública do proxecto e que no devandito período non se presentaron alegacións nin reclamacións. </p>
    <p>– Na certificación expedida polo secretario municipal o 20.4.2012, consta o acordo de aprobación provisional da delimitación adoptado polo Pleno na súa sesión do 30 de marzo de 2012.</p>
    <p>– Consta informe favorable da Dirección Xeral de Patrimonio Cultural de data 18.1.2012, condicionado ao establecemento de medidas protectoras correctoras.</p>
    <p>Segundo o indicado, constátase que o expediente cumpre, respecto da documentación e tramitación administrativa, as determinacións contidas no número 2 da disposición adicional segunda da LOUG.</p>
    <p>II. Análise e consideracións.</p>
    <p>O asentamento delimitado conta con topónimo recoñecido no Nomenclátor de entidades de poboación da provincia de Lugo (Decreto 6/2000) así como no Censo de poboación e vivendas do Instituto Nacional de Estatística.</p>
    <p>O proxecto promovido polo propio concello de Guntín propón a delimitación como núcleo rural histórico-tradicional dun asentamento coas seguintes características:</p>
    <p>Superficie delimitada: 8.126 m2.</p>
    <p>Numero de edificacións residenciais: 12, das cales 7 son de tipoloxía tradicional.</p>
    <p>Trátase dun núcleo de valor etnográfico que merece a súa conservación e posta en valor, atendendo ademais á existencia da igrexa parroquial de San Pedro de Navallos e dun pombal, que quedan recollidos nun catálogo de protección patrimonial.</p>
    <p> O proxecto inclúe unha ordenanza coas condicións de uso e edificación aplicables nos terreos edificables do núcleo para dar cumprimento ás alíneas d) e f) do artigo 56.1 da LOUG, e ás condicións establecidas no informe da Dirección Xeral de Patrimonio Cultural do 18.1.2012.</p>
    <p>Segundo a metodoloxía de calculo do grao de consolidación edificatoria polo procedemento gráfico establecido pola Instrución 4/2011, do 12 de abril, na memoria do proxecto acredítase un grao de consolidación do 62,50 % superior ao mínimo do 50 % establecido no artigo 13 da LOUG.</p>
    <p>Respecto das distancias do limite da delimitación, esta cumpre coa establecida como máxima de 50 metros desde a última casa con tipoloxía tradicional, establecida polo artigo 13 da LOUG.</p>
    <p>III. Resolución.</p>
    <p>Visto canto antecede,</p>
    <footer><p>RESOLVO:</p></footer>
    <p>1. Aprobar o proxecto de delimitación do solo do núcleo rural historico-tradicional da Eirexe, parroquia de San Pedro de Navallos, no concello de Guntín.</p>
    <p>2. Contra esta resolución, que non pon fin á vía administrativa, poderase interpoñer recurso de alzada ante o conselleiro de Medio Ambiente,Territorio e Infraestruturas, no prazo dun mes, que se contará a partir do día seguinte ao de notificación desta resolución, sen prexuízo de que os interesados poidan exercer, se é o caso, calquera outro que consideren procedente (artigos 48, 58, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro).</p>
    <p>3. No suposto de que o interesado sexa unha administración pública non caberá interpoñer recurso en vía administrativa e poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da notificación, sen prexuízo da formulación, se é o caso, do requirimento previo en igual prazo (artigos 44 e 46 da Lei 29/1998, do 13 de xullo, da xurisdición contencioso-administrativa).</p>
    <p>4. Notifíquese ao concello e publíquese no <em>Diario Oficial de Galicia</em>.</p>
    <p>Santiago de Compostela, 21 de agosto de 2012</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

