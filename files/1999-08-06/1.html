---
date: '1999-08-06'
id: D4CA
page: 10
number: 151
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 16 de xullo de 1999 pola que se emprazan as partes interesadas
  no recurso contencioso-administrativo 01/0000568/1999, interposto por José
  Antonio Ramos Martínez.
range: Resolución
url: 'https://www.xunta.gal/dog/Publicados/1999/19990806/AnuncioD4CA_gl.html'
---
<p>Con data do 6 de xullo de 1999, o Comité Galego de Xustiza Deportiva recibe da Sección Primeira da Sala do Contencioso-Administrativo do Tribunal Superior de Xustiza de Galicia providencia pola que se admite o recurso contencioso-administrativo 01/0000568/1999, interposto por José Antonio Ramos Martínez, contra a resolución do Comité Galego de Xustiza Deportiva do 22 de xaneiro de 1999 ó recurso número 528 (Federación Galega de Motociclismo), sobre a sanción da privación por seis meses da licencia federativa por dúas infraccións graves.</p>
<p>En consecuencia, a Secretaría Xeral para o Deporte acordou nesta data, e de conformidade co disposto no artigo 64 da Lei reguladora da xurisdicción contencioso-administrativa modificada pola Lei 10/1992, do 30 de abril, a remisión do expediente administrativo á referida sala, o que se lles notifica para xeral coñecemento a tódalas persoas interesadas no procedemento e son emprazadas para que poidan comparecer como parte en autos na Sección Primeira da Sala do Contencioso-Administrativo do Tribunal Superior de Xustiza de Galicia, no prazo de nove días.</p>
<p>Santiago de Compostela, 16 de xullo de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

