---
date: '1999-08-06'
id: D4E6
page: 10
number: 151
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Decreto 237/1999, do 29 de xullo, polo que se declara ben de interese
  cultural, con categoría de sitio histórico, a favor das illas de San Simón e
  Santo Antón, sitas no concello de Redondela, provincia de Pontevedra.
range: Decreto
url: 'https://www.xunta.gal/dog/Publicados/1999/19990806/AnuncioD4E6_gl.html'
---
<p>Con data do 26 de abril de l999, publicouse unha Resolución do 2 de marzo, da Dirección Xeral de Patrimonio Cultural, pola que se incoaba expediente para a declaración de ben de interese cultural, con</p>
<p>categoría de sitio histórico a favor das illas de San Simón e Santo Antón, sitas no concello de Redondela, provincia de Pontevedra.</p>
<p>A tramitación do expediente levouse a cabo de acordo coa Lei 8/1995, do 30 de outubro, do patrimonio cultural de Galicia (DOG do 8 de novembro), e demais desposicións concordantes.</p>
<p>Por proposta do conselleiro de Cultura, Comunicación Social e Turismo e logo de deliberación do Consello da Xunta de Galicia na súa reunión do día vintenove de xullo de mil novecentos noventa e nove,</p>
<p>DISPOÑO:</p>
<p>Primeiro.-Declarar ben de interese cultural, con categoría de sitio histórico a favor das illas de San Simón e Santo Antón, sitas no concello de Redondela, provincia de Pontevedra.</p>
<p>Segundo.-A zona da delimitación é a comprendida no anexo I e no plano do anexo II.</p>
<p>Terceiro.-O presente decreto será notificado ó Rexistro Xeral de Bens de Interese Cultural do Estado, ó Rexistro de Bens de Interese Cultural de Galicia, ó concello e os interesados.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintenove de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura, Comunicación Social e Turismo</p>
<p>ANEXO I</p>
<p>O contorno de protección das illas de San Simón e Santo Antón, de Redondela queda definido pola liña que une os puntos A-B-C-D, sendo:</p>
<p>A-B: tramo da envolvente equidistante 500 m do contorno das illas, desde o punto norte ata o punto suroeste.</p>
<p>B-C: liña que une este punto coa Punta Cantoira.</p>
<p>C-D: liña coincidente coa liña de preamar máxima viva equinoccial, unindo a Punta Cantoira e a Punta Sobreira.</p>
<p>D-A: liña cara ó leste que une a Punta Sobreira co punto A e pecha a delimitación.</p>

