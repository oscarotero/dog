---
date: '1999-08-06'
id: D4DA
page: 10
number: 151
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 235/1999, do 23 de xullo, polo que se desafecta do dominio público
  unha parcela que integra o inmoble onde se ubica o centro de educación
  secundaria do lugar coñecido como As Ferreiras, no termo municipal de Silleda
  (Pontevedra).
range: Decreto
url: 'https://www.xunta.gal/dog/Publicados/1999/19990806/AnuncioD4DA_gl.html'
---
<p>A Comunidade Autónoma ten a titularidade dun terreo de 15.797 m sito no lugar das Ferreiras (Silleda), onde se sitúa o instituto de ensino secundario de Silleda.</p>
<p>Con data do 3 de decembro de 1998, o Concello de Silleda solicita a cesión do centro de transformación de enerxía eléctrica que se atopa dentro dos terreos do dito instituto, pola necesidade de subministración para a luz pública de toda a zona de influencia do devandito centro de ensino.</p>
<p>A Consellería de Educación e Ordenación Universitaria que ten na actualidade adscrito o inmoble emitiu informe favorable da cesión solicitada, o que implica, á vista do disposto no artigo 24 do Decreto 50/1989, do 9 de marzo, polo que se aproba o regulamento da Lei 3/1985, do 12 de abril, de patrimonio da Comunidade Autónoma de Galicia, a conformidade coa desafectación do dominio público do devandito inmoble.</p>
<p>O artigo 10.1º da Lei 3/1985, do 12 de abril, do patrimonio da Comunidade Autónoma de Galicia, sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza de dominio público e adquirirán a condición de patrimoniais, sen prexuízo, se é o caso, do dereito de reversión nos termos da lexislación de expropiación forzosa respecto daqueles bens adquiridos por este título.</p>
<p>O punto 2º do antedito artigo establece que a desafectación dos bens de dominio público da Comunidade Autónoma de Galicia deberá facerse mediante acordo do Consello da Xunta de Galicia e logo de instrucción do expediente pola Consellería de Economía e Facenda, por instancia da consellería interesada, e sempre que se acredite a desaparición das causas xustificativas da afectación.</p>
<p>Por todo isto, de conformidade coa proposta da conselleiro de Economía e Facenda e logo de deliberación do Consello da Xunta de Galicia na súa reunión do día vintetrés de xullo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Desaféctase do dominio público unha parcela situada no lugar das Ferreiras, no termo municipal de Silleda, de aproximadamente 146 m que se segregará do predio matriz, que linda ó norte, coa propiedade colindante (que figurará na escritura do predio matriz) nuns 16 metros aproximadamente; ó sur, predio matriz nuns 9 metros aproximadamente; ó leste, predio matriz nuns 9 metros aproximadamente; ó oeste coa rúa de acceso ó centro escolar nuns 14 metros, por onde ten a entrada, e o predio matriz.</p>
<p>Dentro desta parcela, atópase un centro de transformación de enerxía eléctrica coas seguintes carácterísticas:</p>
<p>-Transformador de 250 kW-15/20 kV homologado.</p>
<p>-Cela de línea CML-SF6.</p>
<p>-Cela de protección CML-SF6.</p>
<p>-Cela de medida CBC-SF6.</p>
<p>Artigo 2º</p>
<p>O ben inmoble antes descrito adquire natureza patrimonial, sen prexuízo do cumprimento da recepción formal por parte de Consellería de Economía e Facenda do ben desafectado de conformidade co disposto no artigo 27 do Decreto 50/1989, do 9 de marzo, polo que se aproba o regulamento para a execución da Lei 3/1985, do patrimonio da Comunidade Autónoma de Galicia.</p>
<p>Santiago de Compostela, vintetrés de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

