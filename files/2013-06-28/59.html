---
date: '2013-06-28'
id: G1096-140613-0002
page: 25586
number: 122
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 11 de xuño de 2013 pola que se dá traslado da orde de suspensión das
  obras, devolta polo servizo de Correos por resultar descoñecido o domicilio do
  destinatario (expediente IU2/64/2013-S1).
range: Cédula
url: >-
  https://www.xunta.gal/dog/Publicados/2013/20130628/AnuncioG1096-140613-0002_gl.html
---
<p>A directora da Axencia de Protección da Legalidade Urbanística ditou o 31 de maio de 2013 orde de suspensión das obras de construción dunha vivenda unifamiliar, unha edificación auxiliar e o peche da parcela no lugar do Formigueiro, parroquia de Ouzande, no termo municipal da Estrada, provincia de Pontevedra.</p>
    <p>Ao non poderse realizar a notificación persoal da orde de suspensión a Miguel Alexandre Núñez Hurtado, mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado a devandita orde.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da orde de suspensión que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra a devandita orde de suspensión da actividade, que pon fin á vía administrativa, o interesado pode interpoñer recurso de reposición no prazo dun mes, contado a partir do día seguinte a aquel en que teña lugar a publicación desta cédula, ante a directora da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o Xulgado do Contencioso-Administrativo en cuxa circunscrición radique o inmoble afectado, conforme o disposto no artigo 14.1, regra terceira da Lei 29/1998, reguladora da xurisdición contencioso-administrativa. </p>
    <p>Para que conste e lle sirva de notificación ao citado interesado, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 11 de xuño de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

