---
date: '2013-06-28'
id: G0244-180613-0003
page: 25320
number: 122
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 5 de xuño de 2013 pola que se resolve a convocatoria pública para a
  provisión, polo sistema de libre designación, de dous postos de traballo,
  anunciada pola Orde do 17 de abril de 2013.
range: Orde
url: >-
  https://www.xunta.gal/dog/Publicados/2013/20130628/AnuncioG0244-180613-0003_gl.html
---
<p>Mediante Orde do 17 de abril de 2013, publicada no <em>Diario Oficial de Galicia</em> nº 88, do 8 de maio, convocouse a provisión, polo sistema de libre designación, de dous postos de traballo vacantes na Vicepresidencia e Consellería de Presidencia, Administracións Públicas e Xustiza.</p>
    <p>De conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e demais normativa vixente, </p>
    <h2>DISPOÑO:</h2>
    <p>Primeiro. Resolver a convocatoria pública efectuada pola Orde do 17 de abril de 2013 e designar os/as funcionarios cuxos datos se sinalan no anexo desta orde para ocupar o posto que tamén se especifica.</p>
    <p>Segundo. O cesamento no actual destino efectuarase, segundo o previsto no artigo 14 do Decreto 93/1991, do 20 de marzo, no prazo de tres días contados a partir do seguinte ao da publicación no <em>Diario Oficial de Galicia</em>.</p>
    <p>O prazo para a toma de posesión do novo destino será de tres días a partir do seguinte ao do cesamento, de tratarse da mesma localidade onde actualmente o/a funcionario/a presta servizos, ou dun mes se radica en distinta localidade ou comporta o reingreso ao servizo activo, de conformidade co disposto no referido precepto e na base sétima da convocatoria.</p>
    <p>Terceiro. A xefatura do centro en que cause baixa o/a funcionario/a, así como a daquel en que obteña praza, consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión, que serán trasladadas mediante copia á Dirección Xeral da Función Pública. </p>
    <p>Cuarto. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante este mesmo órgano, no prazo dun mes contado desde o día seguinte ao da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderán impugnala directamente ante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de xuño de 2013</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO</h2>
    <p>Apelidos e nome: Carballo Neira, Marta.</p>
    <p>NRP: 4691004024 A2071.</p>
    <p>Subgrupo: A1.</p>
    <p>Posto de traballo: xefe do Gabinete de Defensa Xurisdicional.</p>
    <p>Código do posto: PR.201.00.000.15770.055.</p>
    <p>Nivel: 30.</p>
    <p>Centro directivo: Asesoría Xurídica Xeral da Xunta de Galicia.</p>
    <p>Localidade: Santiago de Compostela.</p>
    <p>Apelidos e nome: Jorge Mora, Fernando.</p>
    <p>NRP: 4480866568 A2071.</p>
    <p>Subgrupo: A1.</p>
    <p>Posto de traballo: asesor/a xurídico/a.</p>
    <p>Código do posto: FC.C02.00.007.15770.001.</p>
    <p>Nivel: 30.</p>
    <p>Centro directivo: Consellería de Facenda (Secretaría Xeral e do Patrimonio).</p>
    <p>Localidade: Santiago de Compostela.</p>

