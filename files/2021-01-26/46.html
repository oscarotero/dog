---
date: '2021-01-26'
id: C141-190121-0001
page: 4665
number: 16
agency: Portos de Galicia
section: VI. Anuncios. a) Administración autonómica.
title: >-
  CÉDULA do 15 de decembro de 2020 pola que se notifica a resolución do
  procedemento para reclamar os custos ocasionados polo reflotamento da
  embarcación Nécora, con folio 4ª-VILL-3-9714, afundida na dársena do porto de
  Ribeira.
range: Cédula
url: >-
  https://www.xunta.gal/dog/Publicados/2021/20210126/AnuncioC141-190121-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícaselles a Juan Rafael Maneiro Piñeiro e a Nancy Stella Victoria Álvarez esta resolución da Dirección de Portos de Galicia de reclamación dos custos de reflotamento da embarcación <em>Nécora</em>, con folio 4ª-VILL-3-9714, afundida na dársena do porto de Ribeira e varada na actualidade na rampla varadoiro do porto, por resultaren descoñecidos os domicilios actuais dos propietarios.</p>
    <p>Este anuncio publicarase no Boletín Oficial del Estado e no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>Tras ser devolto polo servizo de Correos, o acordo de inicio do procedemento en que se lles outorga trámite de audiencia aos interesados publicouse no Diario Oficial de Galicia número 238, do 25 de novembro de 2020, e no Boletín Oficial del Estado número 312, do 28 de novembro de 2020, sen que exista constancia nin da presentación de alegacións nin do aboamento voluntario da cantidade reclamada.</p>
    <p>Esta resolución emítea a Dirección de Portos de Galicia en virtude das competencias conferidas polo artigo 15.3, alíneas a) e b), da Lei 6/2017, do 12 de decembro, de portos de Galicia, de acordo co previsto nos artigos 100 e 102 da Lei 39/2015, do 1 de outubro, do procedemento administrativo común das administracións públicas, e á vista da proposta ditada no procedemento.</p>
    <p>O importe a que ascenderon as actuacións de reflotamento foi de 1.210 euros, IVE incluído.</p>
    <p>O aboamento poderase facer co impreso que se poderá solicitar nos servizos centrais de Portos de Galicia nos seguintes prazos:</p>
    <p>– Se a publicación se realiza entre os días 1 ao 15 de cada mes, desde a data da publicación ata o día 5 do segundo mes posterior ou, se este non for hábil, ata o inmediato hábil seguinte.</p>
    <p>– Se a publicación se realiza entre os días 16 e o último de cada mes, desde a data de publicación ata o día 5 do segundo mes posterior ou, se este non for hábil, ata o inmediato hábil seguinte.</p>
    <p>De non ingresar a dita cantidade no prazo sinalado, esta, de acordo co artigo 101 da Lei do procedemento administrativo común das administracións públicas, será exixida mediante o procedemento previsto nas normas reguladoras do procedemento de recadación na vía executiva.</p>
    <p>Este acto administrativo, que ten eficacia executiva, non esgota a vía administrativa e contra el poderase interpoñer recurso de alzada, perante o Consello Reitor de Portos de Galicia, no prazo dun mes contado desde o día seguinte ao da publicación.</p>
    <p>O expediente completo para o seu exame, en horario das 9.00 ás 14.00 horas, está na sede dos servizos centrais de Portos de Galicia.</p>
    <p>Santiago de Compostela, 15 de decembro de 2020</p>
    <footer><p>Roi Fernández Añón<br>Director de Portos de Galicia</p></footer>

