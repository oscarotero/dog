---
date: '2021-01-26'
id: G2017-140121-0001
page: 4618
number: 16
agency: Universidade da Coruña
section: IV. Oposicións e concursos.
title: >-
  RESOLUCIÓN do 14 de xaneiro de 2021 pola que se nomea profesor titular de
  universidade da área de coñecemento de Dereito Internacional Público e
  Relacións Internacionais.
range: Resolución
url: >-
  https://www.xunta.gal/dog/Publicados/2021/20210126/AnuncioG2017-140121-0001_gl.html
---
<p>De conformidade coa proposta da Comisión designada para xulgar o concurso de acceso que convocou esta universidade pola Resolución do 28 de setembro de 2020 (BOE do 8 de outubro), para a provisión da praza número 20/043 de profesor titular de universidade da área de coñecemento de Dereito Internacional Público e Relacións Internacionais, Departamento de Dereito Público desta universidade, a favor de Jorge Antonio Quindimil López, con DNI núm. ***5930**, e unha vez que a persoa interesada acreditou os requisitos establecidos na convocatoria.</p>
    <p>Esta reitoría, no uso das atribucións que lle confire o artigo 20 da Lei 6/2001, do 21 de decembro, de universidades, e demais disposicións que a desenvolven, resolveu nomear a Jorge Antonio Quindimil López, profesor titular de universidade da área de coñecemento de Dereito Internacional Público e Relacións Internacionais, Departamento de Dereito Público desta universidade.</p>
    <p>No prazo máximo de vinte días, contado desde o día seguinte ao da publicación deste nomeamento no <em>Boletín Oficial del Estado</em>, a persoa candidata deberá tomar posesión do seu destino.</p>
    <p>Contra a presente resolución, que esgota a vía administrativa, poderá interpoñer un recurso contencioso-administrativo no prazo de dous meses, que se contarán desde o día seguinte ao da súa publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderá interpoñer un recurso de reposición ante esta reitoría, no prazo dun mes, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE de 2 de outubro).</p>
    <p>A Coruña, 14 de xaneiro de 2021</p>
    <footer><p>Julio E. Abalde Alonso<br>Reitor da Universidade da Coruña</p></footer>

