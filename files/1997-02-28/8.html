---
date: '1997-02-28'
id: 3D3E
page: 1
number: 41
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 5 de febreiro de 1997 pola que se convocan as segundas xornadas
  sobre drogas e función policial.
range: Resolución
url: 'https://www.xunta.gal/dog/Publicados/1997/19970228/Anuncio3D3E_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1997, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración das segundas xornadas sobre drogas e función policial, que deberán desenvolverse conforme as seguintes bases:</p>
<p>Primeira.-Obxectivos.</p>
<p>As xornadas teñen por obxectivo coñecer en profundidade a problemática da intervención policial no tema do tráfico e consumo de drogas, e analizar métodos de rehabilitación e comportamento de toxicómanos, etc.</p>
<p>Segunda.-Destinatarios.</p>
<p>As xornadas van dirixidas ós membros dos corpos e forzas de seguridade.</p>
<p>Terceira.-Inscrición.</p>
<p>A inscrición dos participantes será totalmente gratuíta.</p>
<p>Cuarta.-Prazas.</p>
<p>O número de prazas que se ofertarán é de 250.</p>
<p>Quinta.-Solicitudes.</p>
<p>1. O persoal que desexe participar nestas xornadas deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 7 de abril de 1997.</p>
<p>3. As instancias deberán enviarse á sede da Academia Galega de Seguridade: rúa de Madrid, 2-4, polígono das Fontiñas, 15703 Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Sexta.-Contido e duración.</p>
<p>As xornadas celebraranse en sesións de mañá e tarde, e nelas abordarase o tema das drogas desde as seguintes perspectivas: sociolóxica, xurídica, política e policial.</p>
<p>Sétima.-Datas.</p>
<p>As xornadas celebraranse durante os días 17 e 18 de abril de 1997.</p>
<p>O horario será en xornada de mañá (9.30 a 14 h) e tarde (16 a 20 h) o día 17, e en sesión de mañá o día 18.</p>
<p>Oitava.-Relación de admitidos.</p>
<p>A relación de admitidos publicarase o día 9 de abril de 1997 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Novena.-Lugar.</p>
<p>Salón de actos da Escola Galega de Administración Pública, sita na rúa de Madrid, 2-4, no polígono das Fontiñas, en Santiago de Compostela.</p>
<p>Décima.-Certificado de participación.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada a estas.</p>
<p>Undécima.-Modificacións.</p>
<p>A Academia Galega de Seguridade poderá modifica-lo desenvolvemento das xornadas para adap</p>
<p>talas ás necesidades da Administración e ás continxencias que poidan xurdir.</p>
<p>Santiago de Compostela, 5 de febreiro de 1997.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>97-1373</p>

