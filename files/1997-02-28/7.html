---
date: '1997-02-28'
id: 3D3A
page: 1
number: 41
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 5 de febreiro de 1997 pola que se convocan catro cursos básicos
  de informática.
range: Resolución
url: 'https://www.xunta.gal/dog/Publicados/1997/19970228/Anuncio3D3A_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1997 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de catro cursos básicos de informática, que deberán desenvolverse conforme as seguintes bases:</p>
<p>Primeira.-Obxectivos.</p>
<p>Os cursos teñen por obxectivo principal da-los coñecementos mínimos necesarios en materia de informática, para que os policías se familiaricen cos novos medios técnicos de traballo.</p>
<p>Segunda.-Destinatarios.</p>
<p>Os cursos van dirixidos ós membros dos corpos das policías locais de Galicia, e ós membros da unidade do CNP adscrita á Comunidade Autónoma de Galicia.</p>
<p>Terceira.-Inscrición.</p>
<p>A inscrición dos participantes será totalmente gratuíta.</p>
<p>Cuarta.-Prazas.</p>
<p>O número de prazas que se ofertarán será de 10 por curso.</p>
<p>Quinta.-Solicitudes.</p>
<p>1. O persoal que desexe participar nestes cursos deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará ás 14 horas, nas seguintes datas:</p>
<p>-1º e 2º curso: o día 22 de abril.</p>
<p>-3º e 4º curso: o día 14 de maio.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas; será isto requisito indispensable para ser admitido no curso; o incumprimento deste requisito levará consigo a non admisión no devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4, polígono das Fontiñas, 15703 Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Sexta.-Contido e duración.</p>
<p>Os cursos celebraranse en sesións de mañá ou tarde, de luns a venres, e neles trataranse, entre outros, os seguintes temas:</p>
<p>a) Informmática básica.</p>
<p>b) MS-DOS 6.20.</p>
<p>c) Windows 3.11.</p>
<p>d) WordPerfect 6.1.</p>
<p>Sétima.-Datas.</p>
<p>Os cursos celebraranse nas datas do 5 ó 23 de maio, e do 2 ó 20 de xuño.</p>
<p>O horario de cada curso será o seguinte:</p>
<p>-1º curso:</p>
<p>Datas: 5 ó 23 de maio.</p>
<p>Horario: de 16 a 18 horas.</p>
<p>-2º curso:</p>
<p>Datas: 5 ó 23 de maio.</p>
<p>Horario: de 18 a 20 horas.</p>
<p>-3º curso:</p>
<p>Datas: 2 ó 20 de xuño.</p>
<p>Horario: de 16 a 18 horas.</p>
<p>-4º curso:</p>
<p>Datas: 2 ó 20 de xuño.</p>
<p>Horario: de 18 a 20 horas.</p>
<p>Oitava.-Relación de admitidos.</p>
<p>A relación de admitidos publicarase nas seguintes datas:</p>
<p>-1º e 2º curso: o día 28 de abril.</p>
<p>-3º e 4º curso: o día 21 de maio.</p>
<p>Esta relación publicarase no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Novena.-Lugar.</p>
<p>Os cursos desenvolveranse nos locais sitos na rúa Santiago de Chile, 17 bis, en Santiago de Compostela.</p>
<p>Décima.-Certificado de asistencia e aproveitamento.</p>
<p>Ó remate de cada curso entregaráselles un certificado de asistencia e aproveitamento a aquelas persoas que acrediten a súa participación continuada a este e superen unha proba de coñecementos, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, e a non superación das correspondentes probas de coñecementos, levarán consigo a non expedición do certificado.</p>
<p>Undécima.-Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 5 de febreiro de 1997.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>1181</p>

