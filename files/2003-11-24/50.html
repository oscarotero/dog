---
date: '2003-11-24'
id: 21F76
page: 14
number: 228
agency: CONCELLO DE TOMIÑO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2003/20031124/Anuncio21F76_gl.html'
---
<p>Concesión S.P. Centro de educación municipal de preescolar de Tomiño.</p>
<p>Aprobado pola Comisión de Goberno, na sesión ordinaria do 15 de novembro de 2003, o prego de condicións económico-administrativas e técnicas que rexerá no concurso por procedemento aberto (tramitación urxente) para a concesión da prestación do servicio público que se indica no punto 2, exponse ó público polo prazo dos oito días naturais seguintes ó da publicación deste anuncio no DOG. Simultaneamente anúnciase o concurso para a presentación de propostas, podéndose apraza-la licitación no caso de que se formulen reclamacións.</p>
<p>1. Entidade adxudicadora: Concello de Tomiño. Dependencia: Secretaría.</p>
<p>2. Obxecto e duración do contrato: xestión do Centro de educación municipal de preescolar de Tomiño. Duración: 4 anos.</p>
<p>3. Tramitación, procedemento e forma de adxudicación. Tramitación: urxente. Procedemento: aberto. Forma: concurso.</p>
<p>4. Canon da concesión: o canon que o concesionario deberá satisfacer será proposto polo licitador na súa oferta económica.</p>
<p>5. Prezo do concesionario: as tarifas que percibirá o concesionario serán establecidas polo Concello de Tomiño. O concello compensará economicamente o concesionario na contía que, proposta polo licitador e non excedendo da cantidade de 2.500 A/mes, se fixe no contrato e por meses vencidos.</p>
<p>6. Ofertas: realizarase de conformidade coas cláusulas recollidas no prego de condicións.</p>
<p>7. Obrigas do concesionario: as recollidas nas cláusulas do prego de condicións.</p>
<p>8. Fianzas: provisional: 600 A. Definitiva: 6.010 A.</p>
<p>9. Obtención da documentación e información: secretaría do concello; praza do Seixo, 36740 Tomiño; (teléfono 986 62 20 01/ fax: 986 62 25 30), ata o día anterior ó do remate do prazo de presentación de proposicións.</p>
<p>10. Presentación das ofertas: prazo: 13 días naturais seguintes ó da publicación deste anuncio de licitación no DOG. Documentación: a esixida no prego. Lugar de presentación: rexistro xeral do Concello de Tomiño, das 9.00 ás 14.00 horas (luns a venres) e das 11.00 ás 13.00 horas os sábados.</p>
<p>11. Apertura das ofertas: o terceiro día hábil seguinte a aquel no que finalice o prazo de presentación de proposicións, na casa do concello e de conformidade co establecido no prego.</p>
<p>12. Gastos dos anuncios: por conta do adxudicatario.</p>
<p>Tomiño, 17 de novembro de 2003.</p>
<p>José Luis Fernández Lorenzo</p>
<p>Alcalde</p>

