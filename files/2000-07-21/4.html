---
date: '2000-07-21'
id: F4F6
page: 11
number: 142
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 15 de xuño de 2000 pola que se integran o colexio de educación
  especial número 1 de Ribeiras de Lea (Castro de Rei) e o colexio de educación
  especial número 2 de Lugo, no colexio de educación especial Santa María de
  Lugo.
range: Orde
url: 'https://www.xunta.gal/dog/Publicados/2000/20000721/AnuncioF4F6_gl.html'
---
<p>Examinado o expediente iniciado pola Delegación Provincial da Consellería de Educación e Ordenación Universitaria de Lugo, polo que se pretende a integración do colexio de educación especial número 1 (código 27001774) de Ribeiras de Lea (Castro de Rei) e o colexio de educación especial número 2 (código 27006206) de Lugo, no colexio de educación especial Santa María (código 27014057) de Lugo, esta consellería, en virtude do establecido no artigo 1 do Decreto 213/1998, do 10 de xullo (DOG do 23) en harmonía co disposto no artigo 31 do Estatuto de autonomía de Galicia, polo que corresponden as competencias en materias de planificación, regulación e administración do ensino regrado, á vista dos correspondentes informes e por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Integra-lo colexio de educación especial número 1 de Ribeiras de Lea (Castro de Rei) e o colexio de educación especial número 2 de Lugo, no colexio de educación especial Santa María de Lugo.</p>
<p>Segundo.-Establece-lo número de unidades e postos de traballo do colexio de educación especial Santa María de Lugo, de acordo cos datos que figuran no anexo da presente orde.</p>
<p>Terceiro.-Como consecuencia da dita integración, o colexio de educación especial número 1 (código 27001774) de Ribeiras de Lea e o colexio de educación especial número 2 de Lugo (código 27006206) suprímense como tales. Ós mestres afectados recoñécenselle-los dereitos da Orde do 23 de xullo de 1991 (DOG do 19 de agosto).</p>
<p>Contra a presente disposición, que esgota a vía administrativa, os interesados poderán interpoñer</p>
<p>recurso potestativo de reposición perante o conselleiro de Educación e Ordenación Universitaria, no prazo dun mes a partir do día seguinte ó da súa publicación no Diario Oficial de Galicia, de acordo co disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 15 de xuño de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Lugo.</p>
<p>Concello: Lugo.</p>
<p>Localidade: Lugo.</p>
<p>Centro: colexio de educación especial Santa María.</p>
<p>Código do centro: 27014057.</p>
<p>Unidades.</p>
<p>Educación especial: 17.</p>
<p>Postos de traballo: 8 pedagoxía terapéutica, 9 de audición e linguaxe e 1 de educación física. Total postos de traballo: 18.</p>

