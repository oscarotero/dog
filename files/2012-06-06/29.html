---
date: '2012-06-06'
id: G0167-180512-0001
page: 21882
number: 107
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (1298/2009).
range: Edicto
url: >-
  https://www.xunta.gal/dog/Publicados/2012/20120606/AnuncioG0167-180512-0001_gl.html
---
<p>Marta Yanguas del Valle, secretaria de reforzo do Xulgado do Social número 3 da Coruña, fago saber que nos autos rexistrados co número 1298/2009, se ditou a resolución cuxo encabezamento e resolución son do teor literal seguinte:</p>
    <p>«Sentenza.</p>
    <p>A Coruña, 14 de maio de 2012.</p>
    <p>Ana Rodríguez Piorno, maxistrada xuíza do Xulgado do Social número 3 (reforzo) da Coruña, ditou esta resolución nos autos de procedemento sobre reclamación de cantidade 1298/2009 (acumulado 122/2011), en que foi demandante Joaquín Canay Vázquez, representado polo letrado Sr. Novo Pinilla, e demandadas a empresa SGR Análisis y Diagnosis, S.L. e a empresa Soluciones Globales de Restauración y Rehabilitación, S.L., así como a administración concursal da empresa Soluciones Globales de Restauración y Rehabilitación, S.L., coa comparecencia do administrador único e administrador concursal Alberto Sáenz-Chas, da mesma maneira citouse o Fondo de Garantía Salarial (Fogasa).</p>
    <p>Dispoño que debo estimar e estimo a demanda interposta por parte de Joaquín Canay Vázquez contra as empresas SGR Análisis y Diagnosis, S.L. e Soluciones Globales de Restauración y Rehabilitación, S.L. e, en consecuencia, condeno a estas últimas a aboar a Joaquín Canay Vázquez a cantidade de 10.361,36 euros que lle deben, cantidade que deberase incrementar co xuro de mora do 10%.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos 5 días seguintes ao da notificación desta sentenza.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe».</p>
    <p>E para que lle sirva de notificación a SGR Análisis y Diagnosis, S.L., expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 18 de maio de 2012.</p>
    <footer><p>A secretaria xudicial</p></footer>

