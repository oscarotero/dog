---
date: '2012-06-06'
id: G2345-160512-0005
page: 21874
number: 107
agency: Xulgado do Social número 2 da Coruña
section: V. Administración de xustiza.
title: EDICTO (648/2011).
range: Edicto
url: >-
  https://www.xunta.gal/dog/Publicados/2012/20120606/AnuncioG2345-160512-0005_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento despedimento/cesamentos en xeral 648/2011 deste xulgado do social, seguido por instancia de Antonio García Pombo contra a empresa Carpinox A Coruña, S.L.L., se ditou sentenza cuxo encabezamento e decisión din:</p>
    <p>«Autos 648/2011.</p>
    <p>Na cidade da Coruña, 16 de abril de dous mil doce.</p>
    <p>Lara M.ª Munín Sánchez, xuíza substituta do Xulgado do Social número 2 da Coruña, tras ver os presentes autos sobre despedimento, por instancia de Antonio García Pombo, que comparece representado pola letrada Sra. Gómez Lozano, contra a empresa Carpintox Coruña, S.L.L., que non comparece, ditou a seguinte:</p>
    <p>Sentenza/decisión que estimando a demanda interposta por Antonio García Pombo contra a empresa Carpintox Coruña, S.L.L., declaro improcedente o despedimento de que foi obxecto o 12.5.2011 e declaro extinguida a relación laboral con data desta sentenza, e condénoa a indemnizalo pola extinción coa cantidade –salvo erro ou omisión– de vinte e tres mil catrocentos noventa e oito euros e vinte e cinco céntimos (23.498,25 €); e con aboamento, en todo caso, dos salarios de tramitación deixados de percibir desde a data do despedimento ata a da presente resolución, tendo en conta que ascenden a vinte e oito mil trinta e tres euros (28.033 €).</p>
    <p>Notifíqueselles esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución.</p>
    <p>De ser recorrente a empresa demandada deberá acreditar mediante a exhibición ante este xulgado o xustificante acreditativo de ter depositado a cantidade obxecto de condena na conta deste xulgado, aberta en Banesto; poderá substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista e deberá acreditar tamén na indicada conta a consignación da suma de 300 euros preceptivos para recorrer, sen cuxo cumprimento non se terá por anunciado o recurso.</p>
    <p>Así, por esta a miña sentenza, o pronuncio, mando e asino».</p>
    <p>E para que sirva de notificación en legal forma a Carpinox Coruña, S.L.L., expido a presente para a súa publicación no <em>Diario Oficial de Galicia</em>.</p>
    <p>A Coruña, 16 de maio de 2012.</p>
    <footer><p>A secretaria xudicial</p></footer>

