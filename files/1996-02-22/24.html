---
date: '1996-02-22'
id: E806
page: 1458
number: 38
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 16 de xaneiro de 1996, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte Outeiro de Moreiras a favor dos veciños da parroquia de
  Folgoso, concello de Allariz (Ourense).
range: Resolución
url: 'https://www.xunta.gal/dog/Publicados/1996/19960222/AnuncioE806_gl.html'
---
<p>O Xurado Provincial de Clasificación de Montes Veciñais en Man Común de Ourense, na sesión celebrada o día vinte de decembro de mil novecentos noventa e cinco, adoptou o acordo que ten unha parte dispositiva do seguinte teor literal:</p>
<p>Primeiro.</p>
<p>Clasifica-lo monte denominado Outeiro de Moreiras no concello de Allariz (Ourense), de tres héctareas e oitenta áreas de superficie aproximadamente, a favor dos veciños da parroquia de Folgoso, no Concello de Allariz (Ourense), e cos lindeiros descritos no considerando terceiro, como veciñal en man común, en réxime de comunidade xermánica.</p>
<p>Segundo.</p>
<p>Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se lle asigna a súa pertenza.</p>
<p>Contra esta resolución, que esgota a vía administrativa, poderase interpoñer recurso contencioso administrativo, logo de comunicación á que se refire o artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de dous meses perante a Sala do Tribunal Superior de Xustiza de Galicia, contados a partir do día seguinte ó da publicación da presente resolución no Diario Oficial de Galicia.</p>
<p>O que por orde do presidente se fai público no Diario Oficial de Galicia, para xeral coñecemento.</p>
<p>Ourense, 16 de xaneiro de 1996.</p>
<p>José Manuel Baltar Blanco</p>
<p>Secretario do Xurado Provincial de Clasificación</p>
<p>de Montes Veciñais en Man Común de Ourense</p>

