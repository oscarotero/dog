---
date: '2022-09-21'
id: V0653-310822-0015
page: 49261
number: 180
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 26 de agosto de 2022, da Xefatura Territorial de Ourense, pola
  que se conceden as autorizacións administrativas previa e de construción dunha
  instalación eléctrica no concello de Quintela de Leirado (expediente IN407A
  2022/138-3).
range: Resolución
url: >-
  https://www.xunta.gal/dog/Publicados/2022/20220921/AnuncioV0653-310822-0015_gl.html
---
<p>Visto o expediente para outorgamento das autorizacións administrativas previa e de construción da instalación eléctrica que a seguir se describe, tal e como se recolle no proxecto asinado polo enxeñeiro técnico industrial Rubén Francisco Fernández Vayo, colexiado núm. 2.880 do COITI Vigo e con visado núm. 22201845 do 18.8.2022 do sinalado colexio profesional.</p>
    <p>Solicitante: San Miguel 2000 Distribución Eléctrica, S.L.U.; CIF:B32274680.</p>
    <p>Enderezo: rúa Coruña, núm. 20, 36700 Tui, Pontevedra.</p>
    <p>Denominación: modificación CTA Retortoiro (expediente 3065-AT).</p>
    <p>Situación: lugar de Retortoiro, concello de Quintela de Leirado (Ourense).</p>
    <p>Orzamento: 11.084,58 € de execución material.</p>
    <p>Características técnicas: modificación CTA Retortoiro.</p>
    <p>Substitución do transformador aéreo intemperie existente, de 25 kVA, por un novo transformador de 160 kVA, xunto con toda a súa aparellaxe asociada, cadro de BT e cadro de compensación de reactiva; illante en aceite mineral; coordenadas xeográficas en ETRS 89, latitude: 42°06’56.5”N, lonxitude: 8°05’06.8”W, fuso UTM: 29.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial,</p>
    <h2>RESOLVE:</h2>
    <p>Conceder as autorizacións administrativas previa e de construción á dita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación.</p>
    <p>Estas autorizacións outórganse sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 26 de agosto de 2022</p>
    <footer><p>Alicia María López Míguez<br>Xefa territorial de Ourense</p></footer>

