---
date: '2022-09-21'
id: L354-310822-0001
page: 49339
number: 180
agency: Concello de Ourense
section: VI. Anuncios. b) Administración local.
title: >-
  ANUNCIO do estudo de detalle para a agregación de parcelas sitas na rúa da
  Liberdade, número 28, e na praza Manuel Sueiro, número 3.
range: Anuncio
url: >-
  https://www.xunta.gal/dog/Publicados/2022/20220921/AnuncioL354-310822-0001_gl.html
---
<p>A Xunta de Goberno Local, en sesión ordinaria do 5 de agosto de 2022, adoptou, entre outros, o estudo de detalle para a agregación das parcelas sitas na rúa Liberdade, nº 28, e na praza Manuel Sueiro, nº 3 (expediente de planeamento urbanístico 2022016340).</p>
    <p>A Xunta de Goberno Local, de conformidade coa proposta, por unanimidade, acordou:</p>
    <p>1. Aprobar inicialmente o estudo de detalle presentado polo Instituto Galego da Vivenda e Solo (IGVS), con NIF Q-6550004-C, para a agregación das parcelas sitas na rúa Liberdade, nº 28 (con referencia catastral 3877602NG9837N0004WY), e na praza Manuel Sueiro, nº 3 (con referencia catastral 3877603NG9837N0010FO) de Ourense, redactado polo arquitecto Baltasar Otero Gómez, de conformidade co informe técnico do 3 de maio de 2022, co ditame favorable da Comisión Técnica Municipal de Protección de Bens Culturais do 8 de xuño de 2022 e co informe xurídico do 7 de xullo de 2022, dos cales se achega copia para os efectos de motivación.</p>
    <p>2. Someter a proposta a información pública durante un mes, mediante anuncio que se publicará no <em>Diario Oficial de Galicia</em> e nun dos xornais de maior difusión na provincia, consonte o establecido tanto no artigo 80.2 da Lei 2/2016, do 10 de febreiro, do solo de Galicia, como no artigo 194.2 do Decreto 143/2016, do 22 de setembro, polo que se aproba o Regulamento da citada Lei 2/2016.</p>
    <p>3. Proceder á notificación individual do acordo aos titulares catastrais dos terreos afectados.</p>
    <p>4. Recadar os informes sectoriais e as consultas que resulten preceptivos de conformidade co previsto tanto no artigo 80.2 da Lei 2/2016, do 10 de febreiro, do solo de Galicia, como no artigo 194.2 do Decreto 143/2016, do 22 de setembro, polo que se aproba o Regulamento da citada Lei 2/2016.</p>
    <p>Contra este acordo non cabe a interposición de recurso, tendo en conta que se trata dun acto de trámite conforme o disposto no artigo 112.1 da Lei 39/2015, que non é incardinable na categoría de actos de trámite cualificados ou impugnables, pois aquel non decide directa ou indirectamente o fondo do asunto, non determina a imposibilidade de continuar o procedemento e tampouco produce indefensión nin prexuízo irreparable a dereitos e intereses lexítimos.</p>
    <p>Ourense, 16 de agosto de 2022</p>
    <footer><p>Gonzalo Pérez Jácome<br>Alcalde presidente</p></footer>

