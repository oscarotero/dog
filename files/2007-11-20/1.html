---
date: '2007-11-20'
page: 18
number: 224
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Resolución do 26 de outubro de 2007 pola que se procede á publicación das
  subvencións concedidas en virtude da Orde do 26 de marzo pola que se
  establecen as bases reguladoras para a concesión, en réxime de concorrencia
  competitiva, de subvencións a entidades de iniciativa social, para o
  desenvolvemento de programas que contribúan a fomentar a inclusión social e a
  integración no mercado de traballo das persoas en situación ou risco de
  exclusión social.
range: Resolución
---
<p>De conformidade co disposto no artigo 18.1º da Lei 38/2003, do 17 de novembro, xeral de subvencións; no artigo 15.1º da Lei 9/2007, do 13 de xuño, de subvencións de Galicia; no Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, procédese á publicación das subvencións concedidas en virtude da Orde do 26 de marzo de 2007 pola que se establecen as bases reguladoras para a concesión, en réxime de concorrencia competitiva, de subvencións a entidades de iniciativa social, para o desenvolvemento de programas que contribúan a fomentar a inclusión social e a integración no mercado de traballo das persoas en situación ou risco de exclusión social.</p>
<p>Finalidade da axuda.-As axudas teñen por obxecto o establecemento de subvencións ás entidades de iniciativa social, para a realización de programas de incorporación sociolaboral que contribúan a fomentar a inclusión social e a integración no mercado de traballo das persoas en situación ou risco de exclusión social.</p>
<p>Norma reguladora.-Orde do 26 de marzo de 2007 pola que se establecen as bases reguladoras para a concesión, en réxime de concorrencia competitiva, de subvencións a entidades de iniciativa social, para o desenvolvemento de programas que contribúan a fomentar a inclusión social e a integración no mercado de traballo das persoas en situación ou risco de exclusión social (Diario Oficial de Galicia nº 65, do 2 de abril).</p>
<p>Crédito orzamentario: 577.985,35 euros, dos cales 513.327,35 euros corresponden á aplicación orzamentaria 05.31.312F.481.6 e 64.658 euros á aplicación 05.31.312F.481.4. Estas actuacións están cofinanciadas polo Fondo Social Europeo.</p>
<p>Santiago de Compostela, 26 de outubro de 2007.</p>
<p>Anxo Manuel Quintana González</p>
<p>Vicepresidente da Igualdade e do Benestar</p>
<p>Ver referencia pdf "22400D001P008.PDF"</p>
<p>Ver referencia pdf "22400D002P009.PDF"</p>

