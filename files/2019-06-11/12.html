---
date: '2019-06-11'
id: G2345-210519-0001
page: 28032
number: 109
agency: Xulgado do Social número 2 da Coruña
section: V. Administración de xustiza.
title: EDICTO de notificación de sentenza (DSP 537/2018).
range: Edicto
url: >-
  https://www.xunta.gal/dog/Publicados/2019/20190611/AnuncioG2345-210519-0001_gl.html
---
<p>Eu, María Blanco Aquino, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 537/2018 deste xulgado do social, seguido contra as empresas Invertaresa, S.L., Isowat, S.L. e Made Steel, S.L., sobre despedimento, foi ditada sentenza cuxo encabezamento e parte dispositiva din: </p>
    <p>«Sentenza:</p>
    <p>A Coruña, 25 de abril de 2019. </p>
    <p>Jorge Hay Alba, maxistrado do Xulgado do Social número 2 da Coruña, tendo visto os presentes autos seguidos neste xulgado co número 537/2018 en que son parte, como demandante Cristina González Liñares, que comparece asistida polo letrado José Miguel Orantes Canales, e como demandadas Isowat Made, S.L. e a administración concursal de Isowat Made, S.L., representadas pola graduado social Paula Villamisar Varela, Invertaresa, S.L., que non comparece, Isowat, S.L., que non comparece, Made Stell, S.L., que non comparece, e o Fogasa, que non comparece, sobre resolución de contrato e cantidade, pronunciou en nome do rei a seguinte sentenza:</p>
    <p>«Decido:</p>
    <p>Que, estimando parcialmente a demanda interposta por Cristina González Liñares, con citación do Fogasa, contra a empresa Isowat Made, S.L., en situación de concurso, debo declarar e declaro a extinción da relación laboral entre as partes na data da presente resolución, e condeno a empresa Isowat Made, S.L. a aboar á demandante unha indemnización de 23.273,33 €, máis 1.439,66 por falta de aboamento salarial máis, respecto desta cantidade, o xuro do 10 % por demora. </p>
    <p>Absólvense Isowat S.L., Made Steel S.L. e Invertaresa, S.L. dos pedimentos da demanda.</p>
    <p>Notifíquese esta resolución ás partes, ás cales se fará saber que contra ela só cabe recurso de suplicación ante o Tribunal Superior de Xustiza de Galicia, que se debe anunciar ante este xulgado no prazo de cinco días contados a partir da notificación desta sentenza, e no propio termo, se o recorrente non goza do beneficio de xustiza gratuíta, deberá, ao anunciar o recurso, entregar comprobante de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade. </p>
    <p>E, igualmente, deberá, no momento de interpor o recurso, consignar a suma de 300 euros en concepto de depósito especial para recorrer. </p>
    <p>Así o pronuncio, mando e asino por esta miña sentenza, xulgando definitivamente».</p>
    <p>E para que sirva de notificación en legal forma a Invertaresa, S.L., Isowat, S.L. e Made Steel, S.L., expido este edicto para a súa inserción no Diario Oficial de Galicia (DOG).</p>
    <p>Advírtese aos destinatarios que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 21 de maio de 2019</p>
    <footer><p>A letrada da Administración de xustiza</p></footer>

