---
date: '2021-11-05'
id: L178-291021-0001
page: 54344
number: 213
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle para a dotación de
  accesibilidade aos inmobles de vivenda colectiva situados na praza de Ultreia.
range: Anuncio
url: >-
  https://www.xunta.gal/dog/Publicados/2021/20211105/AnuncioL178-291021-0001_gl.html
---
<p>A Xunta de Goberno Local da cidade de Santiago de Compostela, na sesión ordinaria que tivo lugar o día 2 de agosto de 2021, adoptou o seguinte acordo:</p>
    <p>Primeiro. Aprobar inicialmente o estudo de detalle para a dotación de accesibilidade aos inmobles de vivenda colectiva situados na praza de Ultreia, formulado de oficio polo Concello de Santiago, elaborado polo arquitecto Juan Pinto Tasende.</p>
    <p>Como condición para a apertura do trámite de información pública, achegarase un plano en que figuren claramente identificados, sobre o parcelario catastral, os terreos públicos e privados de necesaria ocupación para executar as actuacións propostas.</p>
    <p>O estudo de detalle contén a delimitación espacial do ámbito da actuación, para os efectos do disposto polos artigos 24 e 42.3 do Real decreto lexislativo 7/2015 e 13.2 da Lei 1/2019, de rehabilitación e de rexeneración e renovación urbanas de Galicia, que habilitan a ocupación do dominio público e a expropiación dos terreos privados necesarios para realizar as actuacións propostas.</p>
    <p>Ao abeiro do disposto polo artigo 13.5 da citada Lei 1/2019, acórdase que as actuacións dirixidas á mellora das condicións de accesibilidade e da eficiencia enerxética previstas no estudo de detalle non se computarán para os efectos de edificabilidade, volume máximo edificable e ocupación de parcela, nin de distancias mínimas a lindes, outras edificacións, espazos públicos e vías públicas, ou cumprimento de aliñacións.</p>
    <p>Segundo. En aplicación do procedemento regulado polos artigos 80.2 da Lei 2/2016, do solo de Galicia, e 194 do seu regulamento, o estudo de detalle inicialmente aprobado someterase a información pública durante o prazo dun mes, mediante anuncios que para o efecto se publicarán no Diario Oficial de Galicia e nun xornal dos de maior circulación na provincia. Simultaneamente, practicarase notificación individual aos titulares catastrais das parcelas afectadas.</p>
    <p>Durante o trámite de información pública solicitarase o informe da Dirección Xeral do Patrimonio Cultural.</p>
    <p>Con data do 29.9.2021 o equipo redactor presentou un plano I.0, nomeado «Identificación dos terreos de necesaria ocupación», no cal se identifican os terreos de dominio público e privado que é preciso ocupar coa instalación dos ascensores, así como aqueles outros, de titularidade privada, necesarios para realizar as actuacións propostas. </p>
    <p>Deseguido relaciónanse as parcelas catastrais incluídas na delimitación espacial do ámbito da actuación sobre o medio urbano, cos efectos regulados no artigo 13 da Lei 1/2019, de rehabilitación e de rexeneración e renovación urbanas de Galicia:</p>
    <p>a) Edificios afectados pola instalación dos ascensores.</p>
    <table>
     <tbody>
      <tr>
       <td>Avenida de Salamanca, 28.............................</td>
       <td>7685301NH3478F</td>
      </tr>
      <tr>
       <td>Praza de Ultreia, 1..........................................</td>
       <td>7787904NH3478H</td>
      </tr>
      <tr>
       <td>Praza de Ultreia, 2..........................................</td>
       <td>7787901NH3478H</td>
      </tr>
      <tr>
       <td>Praza de Ultreia, 3..........................................</td>
       <td>7787902NH3478H</td>
      </tr>
      <tr>
       <td>Praza de Ultreia, 4..........................................</td>
       <td>7787903NH3478H</td>
      </tr>
      <tr>
       <td>Praza de Ultreia, 5..........................................</td>
       <td>7887101NH3478F</td>
      </tr>
      <tr>
       <td>Praza de Ultreia, 6..........................................</td>
       <td>7887102NH3478F</td>
      </tr>
      <tr>
       <td>Praza de Ultreia, 7..........................................</td>
       <td>7887103NH3478F</td>
      </tr>
      <tr>
       <td>Praza de Ultreia, 8..........................................</td>
       <td>7886401NH3478F</td>
      </tr>
      <tr>
       <td>Praza de Ultreia, 9..........................................</td>
       <td>7886402NH3478F</td>
      </tr>
      <tr>
       <td>Praza de Ultreia, 12........................................</td>
       <td>7787701NH3478F</td>
      </tr>
      <tr>
       <td>Praza de Ultreia, 13........................................</td>
       <td>7787703NH3478F</td>
      </tr>
      <tr>
       <td>Praza de Ultreia, 14........................................</td>
       <td>7787702NH3478F</td>
      </tr>
      <tr>
       <td>Praza de Ultreia, 15........................................</td>
       <td>7787801NH3478F</td>
      </tr>
      <tr>
       <td>Praza de Ultreia, 16........................................</td>
       <td>7787802NH3478F</td>
      </tr>
      <tr>
       <td>Praza de Ultreia, 17........................................</td>
       <td>7787803NH3478F</td>
      </tr>
      <tr>
       <td>Rúa do Espírito Santo, 47..............................</td>
       <td>7787805NH3478F</td>
      </tr>
      <tr>
       <td>Rúa do Espírito Santo, 48...............................</td>
       <td>7787804NH3478F</td>
      </tr>
      <tr>
       <td>Rúa da Pastoriza, 101 A.................................</td>
       <td>7987102NH3478F</td>
      </tr>
      <tr>
       <td>Rúa da Pastoriza, 101 B.................................</td>
       <td>7987101NH3478F</td>
      </tr>
      <tr>
       <td>Rúa da Pastoriza, 102 A-102 B......................</td>
       <td>7887701NH3478F</td>
      </tr>
      <tr>
       <td>Rúa da Pastoriza, 103 A.................................</td>
       <td>7886502NH3478F</td>
      </tr>
      <tr>
       <td>Rúa da Pastoriza, 103 B.................................</td>
       <td>7886501NH3478F</td>
      </tr>
     </tbody>
    </table>
    <p>b) Terreos privados de necesaria ocupación para realizar as actuacións propostas no estudo de detalle.</p>
    <p>7685381NH3478F0000XQ (Ultreia, s/n).</p>
    <p>7787901NH3478H (Ultreia, 2)</p>
    <p>7787902NH3478H (Ultreia, 3).</p>
    <p>7787903NH3478H (Ultreia, 4).</p>
    <p>7887101NH3478F (Ultreia, 5).</p>
    <p>7887102NH3478F (Ultreia, 6).</p>
    <p>7887103NH3478F (Ultreia, 7).</p>
    <p>7786123NH3478F0001BW (Ultreia, 10).</p>
    <p>7786103NH3478F0001OW (Basquiños, 87).</p>
    <p>7786165NH3478N0001FT (Ultreia, s/n).</p>
    <p>c) Terreos de dominio público de necesaria ocupación para instalar os ascensores.</p>
    <p>Estes terreos carecen de referencia catastral por formaren parte do viario público e constan identificados en azul no plano presentado.</p>
    <p>O que se publica a fin de que, durante o prazo dun mes, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión Urbanística do Concello de Santiago (Pazo de Raxoi, 2º andar), de luns a venres, das 9.00 ás 14.00 horas; e na páxina web do Concello https://transparencia.santiagodecompostela.gal/20211008123828E-D-dotacion-accesibilidade-vivenda-colectiva-na-praza-de-Ultreia/gl</p>
    <p>Santiago de Compostela, 22 de outubro de 2021</p>
    <footer><p>O alcalde<br>P.D. (DEC/4742/2019 do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

