---
date: '1996-07-08'
id: 81DA
page: 6
number: 133
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 12 de xuño de 1996, do Xurado Provincial de Clasificación de Montes
  Veciñais en Man Común de Ourense, polo que se emprazan as partes interesadas
  no recurso contencioso-administrativo 02/0004917/1996 P, interposto por José
  Antonio Pérez González.
range: Edicto
url: 'https://www.xunta.gal/dog/Publicados/1996/19960708/Anuncio81DA_gl.html'
---
<p>Con data 27 de maio de 1996, o presidente do Xurado Provincial de Clasificación de Montes Veciñais en Man Común de Ourense recibe da Sala do Contencioso-Administrativo sección segunda do Tribunal Superior de Xustiza de Galicia, providencia pola que se admite o recurso contencioso-administrativo número 02/0004917/1996 P, interposto por José Antonio Pérez González contra resolución do xurado do catro de outubro de 1995, sobre clasificación do monte denominado Costa de Xurenzás a favor dos veciños dos lugares de Xurenzás e Destro de Xurenzás, da parroquia de Xurenzás, concello de Boborás (Ourense).</p>
<p>En consecuencia, esta presidencia acordou, de conformidade co disposto no artigo 64 da Lei do 27 de decembro de 1956 reguladora da xurisdicción contencioso - administrativa, modificada pola Lei 10/1992, do 30 de abril, a remisión do correspondente expediente administrativo á referida sala. O que se notifica para xeral coñecemento de tódalas persoas interesadas no procedemento que quedan emprazadas para que poidan presentarse e comparecer en forma nos autos na Sala do Contencioso-Administrativo do Tribunal Superior de Xustiza de Galicia no prazo de nove días.</p>
<p>Ourense, 12 de xuño de 1996.</p>
<p>Jacobo Gómez-Orellana Rodríguez</p>
<p>Presidente do Xurado Provincial de Clasificación de Montes Veciñais en Man Común de Ourense</p>
<p>4518</p>

