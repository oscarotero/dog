---
date: '1996-07-08'
id: '81E2'
page: 6
number: 133
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Anuncio do 21 de marzo de 1996, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte de Paciños a favor dos veciños de Paciños, parroquia de
  Mudelos, concello do Carballiño (Ourense).
range: Anuncio
url: 'https://www.xunta.gal/dog/Publicados/1996/19960708/Anuncio81E2_gl.html'
---
<p>O Xurado Provincial de Clasificación de Montes Veciñais en Man Común, na sesión celebrada o día vinteún de marzo de mil novecentos noventa e seis, adoptou o acordo que ten unha parte dispositiva do seguinte teor literal:</p>
<p>Primeiro.-Clasifica-lo monte denominado de Paciños de 8 ha 85 áreas de superficie, aproximadamente, e sito no concello do Irixo, a favor dos veciños do lugar de Paciños, parroquia de Mudelos, no concello do Carballiño (Ourense), e coas extremas descritas no considerando terceiro, como veciñal en man común, en réxime de comunidade xermánica.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de</p>
<p>persoa ou entidade distinta á que agora se asigna a súa pertenza.</p>
<p>Notífiquese esta resolución ós alcaldes-presidentes dos concellos do Irixo e O Carballiño, ós representantes das comunidades veciñais, ó xefe do Servicio de Montes e Industrias Forestais, ós que se lles fará saber que contra esta resolución que esgota a vía administrativa poderase interpoñer recurso contencioso-administrativo, previa comunicación á que se refire o artigo 110. 3º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de dous meses perante a Sala do Contencioso-Administrativo do Tribunal Superior de Xustiza de Galicia contados a partir do día seguinte ó da publicación do presente anuncio no Diario Oficial de Galicia.</p>
<p>O que por orde do presidente se fai público no Diario Oficial de Galicia, para xeral coñecemento.</p>
<p>Ourense,21 de marzo de 1996.</p>
<p>José Manuel Baltar Blanco</p>
<p>Secretario do Xurado Provincial de Clasificación de Montes Veciñais en Man Común</p>
<p>4964</p>

