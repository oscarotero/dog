---
date: '1999-06-30'
id: BCA2
page: 8
number: 124
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: I. DISPOSICIÓNS XERAIS
title: >-
  Orde do 23 de xuño de 1999 pola que se determina a finalización do prazo de
  presentación de solicitudes ó abeiro do Decreto 199/1996, do 2 de maio, polo
  que se prorroga o prazo de vixencia do Decreto 142/1992, do 5 de xuño, sobre
  subvencións a fondo perdido para rehabilitación de vivendas familiares no
  medio rural de Galicia.
range: Orde
url: 'https://www.xunta.gal/dog/Publicados/1999/19990630/AnuncioBCA2_gl.html'
---
<p>O Decreto 199/1996, do 2 de maio, polo que se prorroga o prazo de vixencia do Decreto 142/1992, do 5 de xuño, sobre subvencións a fondo perdido para rehabilitación de vivendas familiares no medio rural de Galicia dispón, no seu artigo 1 punto 2º, que o prazo de presentación de solicitudes será determinado por orde da Consellería de Política</p>
<p>Territorial Obras Públicas e Vivenda que será publicada no Diario Oficial de Galicia.</p>
<p>A Orde do 1 de outubro de 1996 pola que se desenvolve o devandito decreto dispón, no seu artigo 1 punto 3º, que a finalización do prazo de presentación de solicitudes se determinará no seu día en función dos recursos orzamentarios e do número de solicitudes.</p>
<p>No momento presente o número de solicitudes presentadas considérase adecuado ó volume de recursos previstos para este fin.</p>
<p>Por todo o anterior e en uso da referida autorización</p>
<p>DISPOÑO:</p>
<p>Artigo único.-Para os efectos do sinalado no artigo 1 do Decreto 199/1996, do 2 de maio, o prazo de presentación de solicitudes finalizará o 15 de xullo de 1999.</p>
<p>Disposición derradeira</p>
<p>Única.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 23 de xuño de 1999.</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

