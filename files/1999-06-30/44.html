---
date: '1999-06-30'
id: BD5A
page: 8
number: 124
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 18 de xuño de 1999, da Dirección Xerencia de Atención Primaria
  de Lugo, pola que se anuncia concurso público aberto, polo trámite de
  urxencia, para a contratación dun servicio de transporte para o persoal
  facultativo e sanitario non facultativo de varios centros de saúde (C.P.
  2/1999).
range: Resolución
url: 'https://www.xunta.gal/dog/Publicados/1999/19990630/AnuncioBD5A_gl.html'
---
<p>A Dirección Xerencia de Atención Primaria de Lugo, en virtude das atribucións que lle foron delegadas conforme o establecido no artigo 7º da Orde do 21 de abril de 1998 (DOG nº 88, do 11 de maio), e unha vez cumpridos os trámites administrativos correspondentes, resolve anuncia-la contratación do servicio que a seguir se cita.</p>
<p>Obxecto: permanencia na porta da entrada do Punto de Atención Continuada ou Dispositivo de Urxencias Extrahospitalarias, cun vehículo apto para o servicio público ou ambulancia, para o transporte do persoal facultativo e sanitario non facultativo desde o PAC ou DUE ós domicilios das persoas aseguradas dos seguintes municipios (e viceversa). O servicio será prestado seguindo as ordes e a programación das visitas do persoal facultativo e sanitario non facultativo, e de xeito dilixente tendo en conta a actividade de atención sanitaria que desenvolven.</p>
<p>Orzamento: máximo autorizado de trece millóns catrocentas corenta mil ptas. (13.440.000) ptas., IVE incluído (80.776,03 euros).</p>
<p>Forma de adxudicación: concurso público, procedemento aberto polo trámite de urxencia.</p>
<p>Prazo de execución do contrato: desde a sinatura do contrato ata o 31-12-1999.</p>
<p>Admisión de variantes: non se admiten variantes.</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame nos Servicio de Subministracións da Xerencia de Atención Primaria de Lugo, praza de Ferrol nº 11-4ª planta, 27001 Lugo, teléfono 982 29 63 29 e 29 62 19; fax 982 29 62 28; tódolos días laborables, agás sábados, das 9 ás 14 horas.</p>
<p>Garantía provisional: duascentas sesenta e oito mil oitocentas ptas. (268.800 ptas. ou 1.615,52 euros).</p>
<p>Nº orde 1: PAC de Monforte: 64.800 ptas. (389,46 euros).</p>
<p>Nº orde 2: PAC de Meira: 58.400 ptas. (359,99 euros).</p>
<p>Nº orde 3: PAC de Chantada: 45.600 ptas. (274,06 euros).</p>
<p>Nº orde 4: DUE de Lugo: 100.000 ptas. (601,01 euros).</p>
<p>Solvencia económica e financeira: deberá acreditarse polos medios previstos no artigo 16 da Lei 13/1995, de contratos das administracións públicas.</p>
<p>Solvencia técnica: deberá acreditarse polos medios previstos no artigo 19 da Lei 13/1995, de contratos das administracións públicas.</p>
<p>Criterios de adxudicación:</p>
<p>a) Prezo: 11.</p>
<p>b) Calidade da prestación: 9.</p>
<p>-Experiencia na prestación do servicio.</p>
<p>-Modelo, antigüidade e quilómetros do vehículo adscrito ó servicio.</p>
<p>-Medidas de seguridade do vehículo.</p>
<p>Clasificación: non se precisa.</p>
<p>Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro da Xerencia de Atención Primaria de Lugo, antes das 14 horas do décimo terceiro día natural, contado a partir do seguinte ó da publicación desta resolución no DOG, ou enviadas por correo dentro de prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle á Xerencia de Atención Primaria a remisión da oferta mediante fax 982 29 62 28, ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura de proposicións: terá lugar no salón de actos da Xerencia de Atención Primaria de Lugo a partir das 10 horas do décimo primeiro día natural contado desde o seguinte a aquel en que remate o prazo de presentación de ofertas; no caso de que</p>
<p>o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio do presente concurso público será por conta do adxudicatario do contrato.</p>
<p>Lugo, 18 de xuño de 1999.</p>
<p>Lorenzo Armenteros del Olmo</p>
<p>Director xerente de Atención Primaria de Lugo</p>

