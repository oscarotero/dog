---
date: '2017-06-05'
id: L233-150517-0001
page: 27210
number: 105
agency: Concello de Mos
section: VI. Anuncios. b) Administración local.
title: >-
  ANUNCIO da aprobación inicial do proxecto de expropiación por taxación dos
  terreos afectos ao proxecto de senda na estrada do Adro Vello, entre os
  núcleos das Pozas (Petelos) e Seixabre (Torroso), no termo municipal de Mos.
range: Anuncio
url: >-
  https://www.xunta.gal/dog/Publicados/2017/20170605/AnuncioL233-150517-0001_gl.html
---
<p>Aprobado inicialmente, por Acordo plenario do 24 de abril de 2017, o proxecto de expropiación por taxación dos terreos afectos ao proxecto de senda na estrada do Adro Vello, entre os núcleos das Pozas (Petelos) e Seixabre (Torroso), no termo municipal de Mos (Pontevedra), redactado polo enxeñeiro Julio Roberes de Cominges, coa relación de propietarios que consta no anexo de expropiacións.</p>
    <p>Sométese a información pública, cos seus documentos, polo prazo dun mes, mediante a inserción de anuncios no DOG, no BOP, na páxina web http://www.mos.es, no taboleiro de edictos do Concello de Mos e nun xornal dos de maior circulación da provincia, para que os que poidan resultar interesados formulen as observacións ou reclamacións convenientes, en particular no que atinxe á titularidade e á valoración dos seus respectivos dereitos. </p>
    <p>Poderase consultar o expediente nese período na Oficina de Urbanismo do Concello de Mos, de luns a venres, das 9.00 ás 14.00 horas.</p>
    <p>As publicacións referidas e, particularmente, os anuncios no Boletín Oficial da provincia e no taboleiro de edictos do concello servirán de notificación para os interesados e posibles titulares dominicais ou doutros dereitos reais ou intereses económicos directos sobre o ben que se vai expropiar que resultan descoñecidos, ou respecto dos cales se ignore o lugar para a práctica das notificacións, de acordo co previsto nos artigos 58 e 59.5 da Lei 30/1992, do 26 de novembro. Se efectuada a referida publicación non comparecen os propietarios descoñecidos, entenderanse as dilixencias co Ministerio Fiscal, ao cal se lle notificará este acordo.</p>
    <p>Mos, 5 de maio de 2017</p>
    <footer><p>Nidia Mª Arévalo Gómez<br>Alcaldesa</p></footer>

