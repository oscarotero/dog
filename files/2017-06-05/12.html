---
date: '2017-06-05'
id: CA01-290517-0001
page: 27077
number: 105
agency: Consellería de Facenda
section: IV. Oposicións e concursos.
title: >-
  RESOLUCIÓN do 23 de maio de 2017, do tribunal designado para xulgar o proceso
  selectivo para o ingreso no corpo superior da Administración xeral da
  Comunidade Autónoma de Galicia, subgrupo A1, escala superior de
  estatísticos/as, convocado pola Orde do 12 de abril de 2016 (Diario Oficial de
  Galicia número 84, do 3 de maio) pola que se fai pública a data, a hora e o
  lugar de realización do terceiro exercicio da fase de oposición.
range: Resolución
url: >-
  https://www.xunta.gal/dog/Publicados/2017/20170605/AnuncioCA01-290517-0001_gl.html
---
<p>En sesión que tivo lugar o día 23 de maio de 2017 o tribunal nomeado pola Orde do 24 de novembro de 2016 para cualificar o proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de estatísticos/as, acordou, de conformidade co disposto na base II.1.2.6 da convocatoria, que o terceiro exercicio da fase de oposición terá lugar o día vinte (20) de xuño de 2017, na aula nº 11 da Escola Galega de Administración Pública, en chamamento único que se iniciará ás 16.00 horas.</p>
    <p>As persoas aspirantes deberán ir provistas de DNI ou documento fidedigno acreditativo da súa identidade, a xuízo do tribunal e bolígrafo de tinta azul. Serán provistas de calculadora polo tribunal e quedan prohibido o uso doutras distintas das que se lles faciliten.</p>
    <p>Non se permitirá o acceso ao recinto onde se realice o exercicio con teléfonos móbiles, axendas electrónicas, reloxos intelixentes ou calquera outro instrumento do que se poida valer o aspirante para auxiliarse na realización do exercicio. Non se habilitará no recinto ningún servizo de recollida de móbiles.</p>
    <p>Santiago de Compostela, 23 de maio de 2017</p>
    <footer><p>Manuel Mateo Díaz<br>Presidente do tribunal</p></footer>

