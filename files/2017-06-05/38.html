---
date: '2017-06-05'
id: G0422-230517-0004
page: 27156
number: 105
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 8 de maio de 2017, da Dirección Xeral de Patrimonio Natural, polo
  que se notifica o emprazamento para trámite de audiencia do expediente de
  procedemento de nomeamento de veterinario actuante do Rexistro Galego de
  Identificación de Animais de Compañía e Potencialmente Perigosos.
range: Anuncio
url: >-
  https://www.xunta.gal/dog/Publicados/2017/20170605/AnuncioG0422-230517-0004_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle o emprazamento para trámite de audiencia do expediente de procedemento de nomeamento de veterinario actuante do Rexistro Galego de Identificación de Animais de Compañía e Potencialmente Perigosos a Mónica Liñares Abal, con DNI *****821D, logo de intentada sen éxito a notificación persoal a través do servizo de Correos e non sendo posible a súa práctica.</p>
    <p>A eficacia do acto queda supeditada á súa publicación no taboleiro de edictos único do <em>Boletín Oficial del Estado</em> (TEU do BOE), polo que o prazo para o trámite de audiencia se computará desde esa publicación. Transcorrido o dito prazo sen efectuarse a comparecencia, a notificación entenderase producida desde o día seguinte ao da súa publicación no <em>Boletín Oficial del Estado</em>.</p>
    <p>En cumprimento dos artigos 46 e 82 da Lei 39/2015, do 1 de outubro, do procedemento administrativo común das administracións públicas, a persoa interesada poderá comparecer para coñecer o contido íntegro do acto que se notifica, e poderá alegar e presentar os documentos e xustificacións que xulgue pertinentes no prazo de dez (10) días hábiles, contados desde o día seguinte ao da publicación deste anuncio no BOE, nas dependencias da Dirección Xeral de Patrimonio Natural. Servizo de Conservación da Biodiversidade, situadas na rúa San Lázaro, s/n, das 9.00 ás 14.00 horas, de luns a venres.</p>
    <p>Santiago de Compostela, 8 de maio de 2017</p>
    <footer><p>Ana María Díaz López<br>Directora xeral de Patrimonio Natural</p></footer>

