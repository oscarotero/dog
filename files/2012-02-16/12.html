---
date: '2012-02-16'
id: CA01-060212-11916
page: 6101
number: 33
agency: Consellería de Facenda
section: IV. Oposicións e concursos.
title: >-
  RESOLUCIÓN do 2 de febreiro de 2012, da Dirección Xeral da Función Pública,
  pola que se emprazan os interesados no recurso contencioso-administrativo P.A.
  689/2011, interposto por Manuel Deirós Pardo.
range: Resolución
url: >-
  https://www.xunta.gal/dog/Publicados/2012/20120216/AnuncioCA01-060212-11916_gl.html
---
<p>A Dirección Xeral da Función Pública recibiu do Xulgado do Contencioso- Administrativo número 1 de Santiago de Compostela providencia pola que se admite a trámite o recurso contencioso-administrativo P.A. 689/2011, interposto por Manuel Deirós Pardo, contra a desestimación do recurso de reposición contra a Orde do 25 de abril de 2011 pola que se modifica a Orde do 4 de xullo de 2005, en virtude da cal se procedeu ao nomeamento como persoal laboral fixo da Xunta de Galicia dos aspirantes que superaron o proceso selectivo para o ingreso na categoría 100 (xefe de cuadrilla) do grupo III de persoal laboral fixo da Xunta de Galicia e se eleva a definitiva a proposta do tribunal dos novos aspirantes que superaron en cumprimento da Sentenza do 24 de febreiro de 2006 ditada polo Xulgado do Contencioso-Administrativo número un de Santiago de Compostela no procedemento abreviado 72/2005 e acumulado 281/2005.</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado do Contencioso-Administrativo número un de Santiago de Compostela no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 2 de febreiro de 2012.</p>
    <footer><p>José María Barreiro Díaz<br>Director xeral da Función Pública</p></footer>

