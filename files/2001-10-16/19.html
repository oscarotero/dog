---
date: '2001-10-16'
id: 1024E
page: 13
number: 200
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 28 de setembro de 2001 pola que se lle dá publicidade ó acordo
  do Consello de Dirección do Instituto Galego de Promoción Económica que aproba
  a modificación das bases reguladoras das axudas deste instituto nas que se
  prevexa o dictame da Comisión Técnica de Análise e Avaliación de Proxectos.
range: Resolución
url: 'https://www.xunta.gal/dog/Publicados/2001/20011016/Anuncio1024E_gl.html'
---
<p>Tendo en conta a complexidade técnica das funcións que ten que desenvolve-la Comisión Técnica de Análise e Avaliación de Proxectos, regulada mediante Resolución do 13 de xullo de 2001 (DOG</p>
<p>nº 142, do 23 de xullo), e co seu regulamento aprobado con data do 27 de setembro de 2001, considérase conveniente dotala dun período de tempo axeitado para que unha vez constituída poida organiza-las súas tarefas e a dispoñibilidade da información básica necesaria para asegura-lo seu correcto funcionamento, tanto en canto a calidade como a axilidade na elaboración dos seus informes.</p>
<p>Durante este período transitorio débese asegura-la continuidade na tramitación dos expedientes que incorporan a emisión do dictame da comisión como trámite previo á súa resolución.</p>
<p>Na súa virtude e de conformidade coas facultades que teño conferidas,</p>
<p>RESOLVO:</p>
<p>Único.-Publica-la modificación das bases reguladoras das axudas do Igape nas que se prevexa o dictame da Comisión Técnica de Análise e Avaliación de Proxectos, acordada polo Consello de Dirección do instituto na súa reunión con data do 27 de setembro de 2001 e que figura como anexo a esta resolución.</p>
<p>Santiago de Compostela, 28 de setembro de 2001.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>
<p>ANEXO</p>
<p>Modificación das bases reguladoras das axudas do Igape nas que se prevexa o dictame da Comisión Técnica de Análise e Avaliación de Proxectos</p>
<p>Mentres non se implementen os medios necesarios e suficientes para o desempeño das funcións da Comisión Técnica de Análise e Avaliación de Proxectos do Igape prescindirase do seu dictame e os órganos xestores procederán á tramitación e resolución dos expedientes sen este trámite previo previsto nos procedementos relativos ás:</p>
<p>-Bases reguladoras das axudas para os programas de apoio á continuidade e mellora competitiva da Peme galega (Resolución do 13 de xullo de 2001; DOG nº 142, do 23 de xullo).</p>
<p>-Bases reguladoras das axudas para o programa Emprendedores (Resolución do 13 de xullo de 2001; DOG nº 142, do 23 de xullo).</p>
<p>-Bases reguladoras das axudas para proxectos empresariais de investimento (Resolución do 13 de xullo de 2001; DOG nº 142, do 23 de xullo).</p>
<p>-Bases reguladoras das axudas de salvamento e reestructuración de empresas en crise (Resolución do 13 de xullo de 2001; DOG nº 142, do 23 de xullo).</p>

