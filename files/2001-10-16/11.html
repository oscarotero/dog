---
date: '2001-10-16'
id: 1022E
page: 13
number: 200
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Corrección de erros.-Orde do 11 de outubro de 2001 pola que se determinan os
  servicios mínimos dirixidos a garanti-los servicios sanitarios prestados polos
  veterinarios oficiais, dependentes da Consellería de Sanidade e Servicios
  Sociais, durante a folga convocada pola Federación de Servicios Públicos da
  Unión Xeral de Traballadores-UGT-Galicia, a Federación de Administración
  Pública da Confederación Intersindical Galega-CIG, a Federación da Área
  Pública de CC.OO. de Galicia e o sector autonómico da Confederación Sindical
  Independiente de Funcionarios-CSIF, que se levará a efecto os días 16 e 18 de
  outubro de 2001.
range: Corrección
url: 'https://www.xunta.gal/dog/Publicados/2001/20011016/Anuncio1022E_gl.html'
---
<p>Advertidos erros na devandita orde, publicada no Diario Oficial de Galicia nº 199, do 15 de outubro de 2001, cómpre face-las seguintes correccións:</p>
<p>Nas páxinas 13.379 e 13.380, os puntos I e II deben ser substituídos polos que seguen:</p>
<p>«I. Os inspectores veterinarios oficiais de saúde pública de comarca cubrirán as necesidades urxen</p>
<p>tes ou de perentoria necesidade, entre as que se atopan alertas nivel I, intoxicacións alimentarias e actuacións especiais en establecementos de alimentación.</p>
<p>Ademais, realizarán en salas de despezamento e matadoiros de escasa capacidade, as tarefas necesarias para garanti-lo aseguramento das condicións sanitarias da carne que se produza nos días de folga e as situacións especiais derivadas das urxencias que poidan producir, entre as que se atopan as de benestar animal, e outras de semellante natureza.</p>
<p>II. Os inspectores veterinarios de saúde pública de matadoiro realizarán as tarefas necesarias para garanti-lo aseguramento das condicións sanitarias da carne que se produza nos días de folga e cubrirán as situacións especiais derivadas das urxencias que poidan producir, entre as que se atopan as de benestar animal, e outras de semellante natureza».</p>

