---
date: '1998-12-04'
id: 6B2A
page: 13
number: 236
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de outubro de 1998, da Delegación Provincial da Coruña, de
  autorización administrativa, declaración de utilidade pública e aprobación do
  proxecto de execución da instalación eléctrica que se cita. (Expediente
  113/1998).
range: Resolución
url: 'https://www.xunta.gal/dog/Publicados/1998/19981204/Anuncio6B2A_gl.html'
---
<p>Vista a solicitude para autorización administrativa, recoñecemento de utilidade pública, coa relación concreta e individualizada dos bens ou dereitos que se consideran de necesaria expropiación, así como aprobación do proxecto de execución que se cita:</p>
<p>Solicitante: Unión Eléctrica-Fenosa, S.A.</p>
<p>Domicilio social: Avda. de Arteixo, 171, 15007 A Coruña.</p>
<p>Denominación: L.M.T., C.T. e R.B.T. Bertoña-A Barbela (A Capela).</p>
<p>Liña eléctrica aérea a 15/20 kV cunha lonxitude de 1,383 km, con orixe no apoio nº 53, L.M.T. Vilasuso-Calzados (expediente 27958) e final no C.T. proxectado A Barbela, cunha potencia de 50 kVA 15.000/380-220 V tipo intemperie; unha rede de baixa tensión de 0,220 km de lonxitude con conductor tipo R.Z. e apoios de formigón, con orixe no C.T. proxectado A Barbela e unha rede de baixa tensión de 0,711 km de lonxitude con conductor tipo R.Z. e apoios de formigón, con orixe no C.T. Pena da Rama (expediente 50074).</p>
<p>A petición someteuse a información pública, coa relación de propietarios, bens e dereitos afectados, publicáronse no DOG do 9-7-1998 e no BOP do 9-6-1998, no xornal El Ideal Galego do día 5-6-1998 e no taboleiro de anuncios da Casa do Concello de A Capela, ó mesmo tempo, notificouse individualmente a cada un dos interesados que figuran na dita relación.</p>
<p>Por persoal facultativo desta delegación comprobouse que, a liña ó seu paso polos predios relacionados na información pública, non incorren nos supostos de prohibición e limitación de constitución de servidume de paso, contemplados no artigo 57 da Lei 54/1997 e artigos 25 e 26 do Decreto 2619/1966.</p>
<p>Vista a Lei 54/1997, do 27 de novembro, do sector eléctrico, os decretos 2617 e 2619/1966, do 20 de outubro sobre autorización e expropiación forzosa das instalacións eléctricas e cumpridos os tramites regulamentarios establecidos, esta delegación provincial resolveu:</p>
<p>Autorizar e aproba-lo proxecto das citadas instalacións e declara-la utilidade pública destes que leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra esta resolución, que non é definitiva en vía administrativa, poderase interpoñer recurso ordinario, ante o conselleiro de Industria e Comercio da Xunta de Galicia, no prazo dun mes, de acordo</p>
<p>co disposto no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A Coruña, 8 de outubro de 1998.</p>
<p>Jesús Espada Martínez</p>
<p>Delegado provincial da Coruña</p>
<p>10092</p>

