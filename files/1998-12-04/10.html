---
date: '1998-12-04'
id: 6AFE
page: 13
number: 236
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de novembro de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo da empresa Frigoríficos de Galicia, S.A.
range: Resolución
url: 'https://www.xunta.gal/dog/Publicados/1998/19981204/Anuncio6AFE_gl.html'
---
<p>Visto o expediente do convenio colectivo para a empresa Frigoríficos de Galicia, S.A., que tivo entrada nesta delegación provincial o día 5-11-1998, subscrito en representación da parte económica pola representación da empresa, e da parte social, polo comité de empresa, agás 2 representantes de UGT, con data do 2-11-1998, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 10 de novembro de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de Frigalsa para 1998 e 1999</p>
<p>Artigo 1º.-Ámbito de aplicación.</p>
<p>Este convenio regulará as condicións laborais e económicas da empresa Frigoríficos de Galicia, S.A. (Frigalsa) e atinxe a tódolos traballadores que prestan actualmente servicios nela, así como aqueles que sexan admitidos posteriormente, coa aclaración indicada no artigo 4º.</p>
<p>Artigo 2º.-Vixencia e duración.</p>
<p>O presente convenio entrará en vigor o 1 de xaneiro de 1998 e finalizará o 31 de decembro de 1999; será prorrogado se non existir denuncia expresa dalgunha das partes, cun mes de anticipación ó seu vencemento.</p>
<p>Artigo 3º.-Incremento salarial.</p>
<p>Para o ano 1999 será o que se fixe no convenio colectivo de ámbito estatal de frío industrial incrementado nun 0,20%, mantendo sen conxelar ningún concepto.</p>
<p>Artigo 4º.-Condicións absorbibles.</p>
<p>Terán carácter de absorbibles e compensables en cómputo anual coas condicións aquí establecidas</p>
<p>as melloras económicas e sociais que puidesen ser establecidas por calquera disposición durante a vixencia deste convenio.</p>
<p>Artigo 5º.-Xornada de traballo.</p>
<p>A xornada efectiva de traballo para todo o persoal da empresa será de 1.800 horas anuais distribuídas de luns a venres en xornada partida de 8 a 13 e de 15 a 18 horas, a excepción do novo persoal que poida ser contratado a partir do 1 de xaneiro de 1997, que convirá o seu horario coa empresa. A xornada semanal tipo será de 40 horas ou a que se acorde nos traballos por quendas.</p>
<p>Artigo 6º.-Vacacións.</p>
<p>O descanso anual retribuído será de 30 días naturais, entre os que, polo menos 22, serán laborables, entendendo como tales para estes efectos os que non sexan sábados, domingos nin festivos. O seu desfrute realizarase, preferentemente, no período estival e segundo as necesidades de traballo na empresa, efectuándose dentro do persoal unha quenda rotativa canto á prioridade de solicita-la época do seu desfrute.</p>
<p>A empresa publicará o cadro de vacacións de todo o persoal no mes de febreiro de cada ano e entregará unha copia ó comité de empresa. A retribución do período de vacacións consistirá na totalidade do soldo percibido no mes anterior, a excepción das horas extra e a gratificación de transporte.</p>
<p>Artigo 7º.-Licencias.</p>
<p>A empresa concederá obrigatoriamente licencia ós traballadores que o soliciten e o xustifiquen debidamente, sen perda nin prexuízo na retribución nos seguintes casos:</p>
<p>a) Casamento, quince días.</p>
<p>b) Nacemento de fillos ou enfermidade grave do cónxuxe, pais ou fillos, dous días, todo ampliable a máis tres días se se xustifican debidamente a súa necesidade, e sen retribución.</p>
<p>c) Falecemento de cónxuxe, pais, fillos e irmáns (consanguíneos ou políticos), tres días; falecemento dos demais parentes, un día.</p>
<p>d) Por traslado de domicilio habitual, 2 días.</p>
<p>e) Casamento de fillos ou irmáns, 1 día.</p>
<p>f) A empresa poderá conceder permisos non retribuídos ós traballadores que o soliciten e sempre que as esixencias do servicio o permitan.</p>
<p>Artigo 8º.-Antigüidade.</p>
<p>Pagarase por cuadrienios, consonte os importes correspondentes a cada categoría segundo se indica na táboa salarial anexa.</p>
<p>Artigo 9º.-Vestiario.</p>
<p>A reposición do vestiario do persoal será anual e efectuarase no mes de setembro de cada ano. Canto ó persoal fixo-descontinuo, entregaranse as pezas de roupa cada vez que realice o total de xornadas correspondentes ó ano de traballo (225 xornais).</p>
<p>Artigo 10º.-Pagas extraordinarias.</p>
<p>As pagas extraordinarias serán tres no ano da contía de 30 días do salario real máis antigüidade cada</p>
<p>unha, e percibiranse o 15 de marzo, 15 de xullo e 15 de decembro de cada ano.</p>
<p>Artigo 11º.-Gratificación de transporte e distancia.</p>
<p>Establécese un plus de transporte e distancia na contía total de 187 pesetas por un día efectivo de traballo.</p>
<p>Artigo 12º.-Complemento prestacional.</p>
<p>A empresa complementará ata un cento por cento a prestación correspondente á Seguridade Social, nos supostos de incapacidade temporal derivada da continxencia de accidente de traballo e enfermidade profesional.</p>
<p>Así mesmo, a empresa complementará ata un cento por cento a prestación correspondente á Seguridade Social ós traballadores que sufrisen unha intervención cirúrxica e o acrediten debidamente.</p>
<p>Artigo 13º.-Horas extraordinarias.</p>
<p>Ante a grave situación de desemprego existente e co obxecto de facilita-lo emprego, quedan suprimidas as horas extraordinarias habituais.</p>
<p>Exceptúase da norma anterior:</p>
<p>a) As horas extraordinarias esixidas pola reparación de sinistros ou outros danos extraordinarios e urxentes, así como os casos de risco de perda de materias primas e terminación de tarefas de carga e descarga de productos perecedoiros, neste caso, igualmente por causa extraordinaria non habitual, cun tope máximo dunha hora diaria, será de realización obrigatoria.</p>
<p>b) As horas extraordinarias causadas por pedidos ou períodos punta de producción, ausencias imprevistas, cambios de quenda e outras circunstancias de carácter estructural derivadas da natureza perecedoira das materias que se tratan, así como a subministración de xeo ós barcos pesqueiros, manteranse sempre que non caiba a utilización das distintas modalidades de contratación temporal ou parcial previstas nas disposicións xerais.</p>
<p>A dirección da empresa informará mensualmente ó comité de empresa ou ós delegados de persoal sobre o número de horas extraordinarias realizadas, especificando as causas e, se for o caso, a distribución por seccións. Así mesmo, en función desta información e dos criterios sinalados anteriormente, a empresa e os representantes dos traballadores</p>
<p>determinarán o carácter e natureza das horas extraordinarias.</p>
<p>En aclaración do concepto de hora estructural que contén o A.I., serán consideradas como tales as esixidas para a reparación de sinistros ou outros danos extraordinarios; as necesarias ante un risco de perda de materias primas e terminación de tarefas de carga e descarga de productos perecedoiros, e as necesarias para atender períodos punta de producción.</p>
<p>Artigo 14º.-Valor das horas extraordinarias.</p>
<p>O valor de cada hora extraordinaria será de 1.274 ptas., excepto as traballadas en sábados e festivos, que será de 2.338 ptas. A partir das 22 horas, as horas extraordinarias terán un valor de 2.923 ptas. nos sábados e festivos, e de 1.593 ptas. nos restantes días.</p>
<p>Artigo 15º.-Revisión médica.</p>
<p>A empresa porá ó dispor de todo o persoal unha revisión médica anual.</p>
<p>Artigo 16º.-Descanso de bocadillo.</p>
<p>Todo o persoal terá dereito a un descanso retribuído de 10 minutos, comprendidos entre as 10 e as 11 horas de cada día. Este descanso será distribuído polos encargados das seccións correspondentes.</p>
<p>Artigo 17º.-Comisión paritaria.</p>
<p>A comisión paritaria está formada, canto á empresa, por Teófilo Ceniceros Gallego, Adolfo Viéitez Davila e Jacinto Salvador Fernández, e por parte dos traballadores, por Enrique Álvarez Davila, José Fernández González e Juan Carlos Sobrido Valverde.</p>
<p>Artigo 18º</p>
<p>Asinan este convenio, por parte da empresa, Teófilo Ceniceros Gallego (director xeral), Salvador Ferrín Braña (director comercial), Jacinto Salvador Fernández (director administrativo), Adolfo Viéitez Davila (director de planta) e Esperanza Riobó Ibáñez (administrativa). Por parte dos traballadores, Juan Carlos Sobrido Valverde, Manuel Martínez Pérez, José Fernández González, Luciano Villar Rodríguez e Enrique Álvarez Davila, estes dous últimos néganse a asinar, todos eles membros do comité de empresa de Frigalsa.</p>
<p>Vigo, novembro de 1998.</p>
<p>(Seguen sinaturas).</p>
<p>ANEXO</p>
<p>Convenio 1998. Táboa salarial.</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Soldo base</td><td>Plus convenio</td><td>Tox. penoso
ou nocturno</td><td>Gratificación
voluntaria</td><td>Total mes</td><td>Cuadrienio</td></tr>
<tr><td></td></tr>
</tbody></table>
<table><tbody><tr><td>Director administrativo</td><td>120.773</td><td>40.418</td><td>-</td><td>96.239</td><td>257.430</td><td>6.888</td></tr>
<tr><td></td></tr>
<tr><td>Xefe sección</td><td>102.573</td><td>37.953</td><td>-</td><td>72.172</td><td>212.698</td><td>5.848</td></tr>
<tr><td></td></tr>
<tr><td>Oficial 1ª administrativo</td><td>102.573</td><td>36.990</td><td>-</td><td>60.153</td><td>199.716</td><td>5.848</td></tr>
<tr><td></td></tr>
<tr><td>Oficial 2ª administrativo</td><td>96.912</td><td>32.178</td><td>-</td><td>35.071</td><td>164.161</td><td>5.526</td></tr>
<tr><td></td></tr>
<tr><td>Oficial 3ª administrativo</td><td>91.168</td><td>30.270</td><td>-</td><td>32.996</td><td>154.434</td><td>5.184</td></tr>
<tr><td></td></tr>
<tr><td>Auxiliar Admin. nivel 1</td><td>85.003</td><td>29.774</td><td>-</td><td>34.102</td><td>148.879</td><td>4.833</td></tr>
<tr><td></td></tr>
<tr><td>Auxiliar Admin. nivel 2</td><td>61.064</td><td>20.273</td><td>-</td><td>22.101</td><td>103.438</td><td>3.471</td></tr>
<tr><td></td></tr>
</tbody></table>
<table><tbody><tr><td>Auxiliar Admin. nivel 3</td><td>57.791</td><td>19.188</td><td>-</td><td>20.915</td><td>97.894</td><td>3.285</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Categoría</td><td>Soldo base</td><td>Plus convenio</td><td>Tox. penoso
ou nocturno</td><td>Gratificación
voluntaria</td><td>Total mes</td><td>Cuadrienio</td></tr>
<tr><td></td></tr>
</tbody></table>
<table><tbody><tr><td>Telefonista</td><td>54.522</td><td>18.102</td><td>-</td><td>19.732</td><td>92.356</td><td>3.123</td></tr>
<tr><td></td></tr>
<tr><td>Aprendiz Admin.</td><td>53.429</td><td>17.741</td><td>-</td><td>19.337</td><td>90.507</td><td>3.037</td></tr>
<tr><td></td></tr>
<tr><td>Mozo dos recados/ordenanza</td><td>52.340</td><td>17.379</td><td>-</td><td>18.943</td><td>88.662</td><td>2.976</td></tr>
<tr><td></td></tr>
<tr><td>Xefe de sección</td><td>102.573</td><td>37.953</td><td>-</td><td>72.172</td><td>212.698</td><td>5.848</td></tr>
<tr><td></td></tr>
<tr><td>Oficial 1ª</td><td>95.774</td><td>28.865</td><td>19.154</td><td>26.398</td><td>170.191</td><td>5.446</td></tr>
<tr><td></td></tr>
<tr><td>Oficial 2ª</td><td>94.360</td><td>25.875</td><td>18.871</td><td>26.723</td><td>165.829</td><td>5.365</td></tr>
<tr><td></td></tr>
<tr><td>Oficial 3ª</td><td>87.535</td><td>26.379</td><td>17.507</td><td>24.130</td><td>155.551</td><td>4.978</td></tr>
<tr><td></td></tr>
<tr><td>Peón especialista</td><td>85.001</td><td>25.613</td><td>17.000</td><td>23.426</td><td>151.040</td><td>4.846</td></tr>
<tr><td></td></tr>
<tr><td>Axudante</td><td>90.678</td><td>26.885</td><td>18.135</td><td>13.265</td><td>148.963</td><td>5.155</td></tr>
<tr><td></td></tr>
<tr><td>Peón estibador</td><td>78.782</td><td>14.671</td><td>15.756</td><td>-</td><td>109.209</td><td>4.479</td></tr>
<tr><td></td></tr>
<tr><td>Peón</td><td>68.116</td><td>12.691</td><td>13.624</td><td>-</td><td>94.431</td><td>3.872</td></tr>
<tr><td></td></tr>
<tr><td>Xefe de sección</td><td>102.573</td><td>37.953</td><td>-</td><td>72.172</td><td>212.698</td><td>5.848</td></tr>
<tr><td></td></tr>
<tr><td>Maquinista</td><td>99.544</td><td>29.775</td><td>19.910</td><td>26.561</td><td>175.790</td><td>5.660</td></tr>
<tr><td></td></tr>
<tr><td>Oficial 1ª maquinista</td><td>98.704</td><td>28.774</td><td>19.743</td><td>23.420</td><td>170.639</td><td>5.611</td></tr>
<tr><td></td></tr>
<tr><td>Oficial 2ª maquinista</td><td>94.360</td><td>25.875</td><td>18.871</td><td>26.723</td><td>165.829</td><td>5.365</td></tr>
<tr><td></td></tr>
<tr><td>Axudante máquinas N-1</td><td>90.676</td><td>25.985</td><td>18.135</td><td>19.760</td><td>154.556</td><td>5.154</td></tr>
<tr><td></td></tr>
<tr><td>Axudante máquinas N-2</td><td>90.676</td><td>25.985</td><td>18.135</td><td>14.170</td><td>148.966</td><td>5.154</td></tr>
<tr><td></td></tr>
<tr><td>Axudante máquinas N-3</td><td>64.984</td><td>18.619</td><td>12.996</td><td>14.162</td><td>110.761</td><td>3.695</td></tr>
<tr><td></td></tr>
<tr><td>Axudante máquinas N-4</td><td>54.149</td><td>15.518</td><td>10.830</td><td>11.801</td><td>92.298</td><td>3.079</td></tr>
<tr><td></td></tr>
<tr><td>Vixilante N-1</td><td>82.673</td><td>20.874</td><td>8.268</td><td>17.473</td><td>129.288</td><td>4.701</td></tr>
<tr><td></td></tr>
<tr><td>Vixilante N-2</td><td>65.501</td><td>16.531</td><td>6.550</td><td>13.851</td><td>102.433</td><td>3.723</td></tr>
<tr><td></td></tr>
<tr><td>Limpador N-1</td><td>81.465</td><td>21.291</td><td>-</td><td>24.306</td><td>127.062</td><td>4.632</td></tr>
<tr><td></td></tr>
<tr><td>Limpador N-2</td><td>59.726</td><td>15.606</td><td>-</td><td>17.818</td><td>93.150</td><td>3.395</td></tr>
<tr><td></td></tr></tbody></table>
<p>11031</p>

