---
date: '2016-02-04'
id: G0198-130116-0002
page: 4115
number: 23
agency: Axencia Galega de Innovación
section: VI. Anuncios. a) Administración autonómica.
title: >-
  CÉDULA do 30 de novembro de 2015 pola que se notifica a minoración da
  anualidade de 2013 e a perda do dereito ao cobramento da cuarta anualidade
  (ano 2013) do proxecto de cultivo en criadeiro, preengorda en batea e análise
  da diversidade xenética da coquina Donax trunculus en Galicia, correspondente
  ao expediente 10MMA103013PR.
range: Cédula
url: >-
  https://www.xunta.gal/dog/Publicados/2016/20160204/AnuncioG0198-130116-0002_gl.html
---
<p>A Axencia Galega de Innovación, o 24 de setembro de 2015, enviou unha notificación á empresa Ameixa de Carril, S.L. co fin de comunicarlle a minoración da anualidade de 2013 e a declaración de perda do dereito ao cobramento da cuarta anualidade do proxecto de cultivo en criadeiro, preengorda en batea e análise da diversidade xenética da coquina Donax trunculus en Galicia correspondente ao expediente 10MMA103013PR, de conformidade co disposto no artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro. A dita notificación foi devolta polo servizo de Correos indicando o funcionario «ausente e devolto por non presentarse a retiralo». Ao non ser posible a súa práctica, por medio desta cédula, no Boletín Oficial del Estado e segundo o disposto no número 5 do referido artigo e o establecido no artigo 61 do mesmo texto legal, notifícaselle á entidade beneficiaria o inicio de declaración de perda do dereito ao cobramento que figura como anexo, para que poida ter coñecemento del.</p>
    <p>Tendo en conta o anterior e segundo o artigo 84 da Lei 30/1992, do 26 de novembro, os interesados dispoñen dun prazo de quince días, contados desde o día seguinte ao da publicación desta cédula no Boletín Oficial del Estado, para facer alegacións e presentar os documentos e xustificantes que consideren pertinentes. Lémbraselles tamén o seu dereito a consultar o expediente, depositado nas dependencias desta axencia, sita na praza de Europa, 10, 3º A, 15707 Santiago de Compostela, e a obter, se é o caso, copia do expediente, segundo o previsto na letra a) do artigo 35 da Lei 30/1992, do 26 de novembro.</p>
    <p>Santiago de Compostela, 30 de novembro de 2015</p>
    <footer><p>Manuel Varela Rey<br>Director da Axencia Galega de Innovación</p></footer>
    <h2>ANEXO</h2>
    <p>Número de expediente: 10MMA103013PR.</p>
    <p>Título: Cultivo en criadeiro, preengorda en batea e análise da diversidade xenética da coquina Donax trunculus en Galicia.</p>
    <p>Nombre o razón social: Ameixa de Carril, S.L.</p>
    <p>CIF/NIF: B36282853.</p>
    <p>Tipo de axuda: programas sectoriais de investigación aplicada, peme I+D e I+D Suma convocada pola Orde do 6 de xullo de 2010 (DOG do 7 de xullo).</p>
    <p>Contido do acto: minoración da anualidade de 2013 e declaración de perda do dereito de cobramento da cuarta anualidade.</p>

