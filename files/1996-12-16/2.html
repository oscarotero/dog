---
date: '1996-12-16'
id: C7BE
page: 11
number: 244
agency: 'CONSELLERÍA DE FAMILIA, MULLER E XUVENTUDE'
section: I. DISPOSICIÓNS XERAIS
title: >-
  Orde do 5 de decembro de 1996 pola que se regulan os ficheiros automatizados
  de datos de carácter persoal de nova creación na Consellería de Familia,
  Muller e Xuventude.
range: Orde
url: 'https://www.xunta.gal/dog/Publicados/1996/19961216/AnuncioC7BE_gl.html'
---
<p>Coa creación do Servicio Galego de Colocación e a informatización da xestión da formación ocupacional, é necesaria a creación de novos ficheiros automatizados xestionados polos servicios desta</p>
<p>consellería. O artigo 18 da Lei orgánica 5/1992, do 29 de outubro, da regulación do tratamento automatizado dos datos de carácter persoal (Boletín Oficial del Estado nº 262, do 31 de outubro), establece que a creación, modificación ou supresión dos ficheiros automatizados das administracións públicas só poderán facerse por medio dunha disposición xeral publicada no diario oficial correspondente.</p>
<p>Co fin de dar cumprimento ó mandato legal e garanti-lo pleno exercicio dos dereitos dos cidadáns, e en exercicio das facultades que me confire o artigo 34 da Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º.-Créanse os seguintes ficheiros automatizados da Consellería de Familia, Muller e Xuventude que conteñen e procesan datos de carácter persoal:</p>
<p>1. Ficheiro do Servicio Galego de Colocación.</p>
<p>2. Ficheiro de alumnos de formación ocupacional.</p>
<p>3. Ficheiro de profesores de formación ocupacional.</p>
<p>Artigo 2º.-Ficheiro do Servicio Galego de Colocación.</p>
<p>1. Finalidade e usos previstos: cruzamento coas ofertas de emprego introducidas no sistema co obxecto da súa posible candidatura para ocupa-lo posto de traballo ofertado.</p>
<p>2. Persoas ou colectivos afectados: desempregados e activos na situación de mellora de emprego.</p>
<p>3. Procedemento de recollida de datos: formularios cubertos polo interesado coa axuda dun experto que o entrevista.</p>
<p>4. Estructura básica e tipos de datos de carácter persoal incluídos no ficheiro:</p>
<p>-Datos de carácter identificativo: DNI/NIF, nº Seguridade Social, nome e apelidos, enderezo e teléfono.</p>
<p>-Datos de características persoais: estado civil, datos da familia, data e lugar de nacemento, sexo, nacionalidade, lingua materna, características físicas ou antropométricas, pertenza a colectivo especial</p>
<p>-Datos de circunstancias sociais: situación militar, afeccións e estilos de vida, licencias, permisos e autorizacións.</p>
<p>-Datos académicos e profesionais: formación e titulacións, experiencia profesional, situación laboral.</p>
<p>-Datos económico-financeiros: subsidios, beneficios.</p>
<p>5. Cesión de datos de carácter persoal.</p>
<p>-Instituto Nacional de Emprego.</p>
<p>6. Órganos e servicios da Administración responsables.</p>
<p>A responsabilididade corresponde, baixo a autoridade do secretario xeral, ó subdirector xeral de Colocación, sen prexuízo da responsabilidade directa que na xestión e custodia dos ficheiros corresponda ó xefe de cada un dos respectivos servicios ou unidades. Os dereitos de acceso, rectificación e cancelación poderán exercerse, se é o caso, perante a Subdirección Xeral de Colocación.</p>
<p>Artigo 3º.-Ficheiro de alumnos de formación ocupacional.</p>
<p>1. Finalidade e usos previstos: xestión da formación profesional ocupacional e elaboración de estatísticas.</p>
<p>2. Persoas ou colectivos afectados: alumnos de cursos de formación ocupacional.</p>
<p>3. Procedemento de recollida de datos: cubrir formularios por parte da entidade impartidora do curso coa achega de datos do propio interesado.</p>
<p>4. Estructura básica e tipos de datos de carácter persoal incluídos no ficheiro:</p>
<p>-Datos de carácter identificativo: DNI/NIF, nº Seguridade Social, nome e apelidos, enderezo, teléfono</p>
<p>-Datos de características persoais: data e lugar de nacemento, sexo, pertenza a colectivo especial.</p>
<p>-Datos académicos e profesionais: formación e titulacións, situación laboral.</p>
<p>-Datos económico-financeiros: conta bancaria.</p>
<p>5. Cesión de datos de carácter persoal.</p>
<p>-Instituto Nacional de Emprego</p>
<p>6. Órganos e servicios da Administración responsables.</p>
<p>A responsabilidade corresponde, baixo a autoridade do secretario xeral, ó subdirector xeral de Formación Ocupacional, sen prexuízo da responsabilidade directa que na xestión e custodia dos ficheiros corresponda ó xefe de cada un dos respectivos servicios ou unidades. Os dereitos de acceso, rectificación e cancelación poderán exercerse, se é o caso, perante a Subdirección Xeral de Formación Ocupacional.</p>
<p>Artigo 4º.-Ficheiro de profesores de formación ocupacional.</p>
<p>1. Finalidade e usos previstos: xestión da formación profesional ocupacional e elaboración de estatísticas.</p>
<p>2. Persoas ou colectivos afectados: profesionais que imparten cursos de formación ocupacional.</p>
<p>3. Procedemento de recollida de datos: cubrir formularios por parte da entidade impartidora do curso coa achega de datos do propio interesado.</p>
<p>4. Estructura básica e tipos de datos de carácter persoal incluídos no ficheiro:</p>
<p>-Datos de carácter identificativo: DNI/NIF, nº Seguridade Social, nome e apelidos, enderezo, teléfono.</p>
<p>-Datos académicos e profesionais: formación e titulacións.</p>
<p>5. Órganos e servicios da Administración responsables.</p>
<p>A responsabilidade corresponde, baixo a autoridade do secretario xeral, ó subdirector xeral de Formación Ocupacional, sen prexuízo da responsabilidade directa que na xestión e custodia dos ficheiros corresponda ó xefe de cada un dos respectivos servicios ou unidades. Os dereitos de acceso, rectificación e cancelación, poderán exercerse, se é o caso, perante a Subdirección Xeral de Formación Ocupacional.</p>
<p>Disposición adicional</p>
<p>A cesión, se é o caso, dos datos recollidos nos ficheiros regulados na presente orde ós servicios de estatística das administracións públicas someterase á normativa vixente sobre materia estatística.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 5 de decembro de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>9172</p>

