---
date: '1996-12-16'
id: C82A
page: 11
number: 244
agency: CONCELLO DE VIGO
section: VI. ANUNCIOS
title: >-
  Exposición pública do proxecto de urbanización da vía transversal ó camiño de
  Espiñeiro (expediente 3988/401).
range: Exposición
url: 'https://www.xunta.gal/dog/Publicados/1996/19961216/AnuncioC82A_gl.html'
---
<p>A Comisión de Goberno en sesión do día 27-9-1996 acordou o seguinte:</p>
<p>1º. Aprobar inicialmente o proxecto de urbanización da vía transversal ó camiño de Espiñeiro, formulado por Pilar Álvarez Díaz e Jesús Fernández Fernández e redactado polo arquitecto Ricardo Salgado Salgado, de acordo cos informes do expediente número 3988/401 e coas seguintes condicións e/ou especificacións:</p>
<p>a) Os promotores da actuación deberán avalar, unha vez aprobado definitivamente este proxecto, a cantidade de 2.960.000 pesetas para responder dos custos de expropiación dos terreos necesarios para a execución da vía que se proxecta.</p>
<p>b) Así mismo, deberán avalar (tamén logo de aprobación definitiva), a cantidade de 12.610.329 pesetas, correspondentes ó 100% do importe das obras de urbanización.</p>
<p>c) O prazo de execución da totalidade das obras comprendidas no proxecto fíxase en 12 meses, contados desde a efectiva dispoñibilidade dos terreos.</p>
<p>d) As obras que se describen nos arredores da futura edificación entenderanse como indicativas, a resultas do que para o efecto se determine no expediente de concesión de licencia.</p>
<p>e) Con anterioridade á aprobación definitiva do proxecto deberá achegarse polos interesados xustificación suficiente do cumprimento da ordenanza para mellora de accesibilidade e supresión de barreiras arquitectónicas do Concello de Vigo, no que lle sexa de aplicación.</p>
<p>2º. Somete-lo expediente a información pública polo prazo de quince días, mediante a inserción de anuncios no DOG, BOP, un dos xornais de maior circulación da provincia e no taboleiro oficial de edictos da Casa do Concello, con notificación ós interesados (incluídos os propietarios afectados pola expropiación prevista, segundo relación contida no plano número 2 con visado do COAG do 17-7-1996).</p>
<p>3º. Logo da aprobación definitiva do proxecto, incoa-los correspondentes expedientes expropiatorios co fin de obte-la totalidade dos terreos precisos para a execución da vía en cuestión.</p>
<p>O que se fai público en cumprimento do punto 2º do acordo plenario, e signifícase que o prazo de exposición ó público entenderase aberto desde a primeira publicación ata o remate dos quince días contados desde o derradeiro anuncio.</p>
<p>A documentación atópase na Oficina Municipal de Información (baixo do concello).</p>
<p>Vigo, 28 de outubro de 1996.</p>
<p>Manuel Pérez Álvarez</p>
<p>Alcalde</p>

