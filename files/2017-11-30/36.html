---
date: '2017-11-30'
id: G0424-101117-0004
page: 54718
number: 228
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 2 de novembro de 2017, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Oleiros (expediente
  IN407A 2017/110-1).
range: Resolución
url: >-
  https://www.xunta.gal/dog/Publicados/2017/20171130/AnuncioG0424-101117-0004_gl.html
---
<p>Expediente: IN407A 2017/110-1.</p>
    <p>Promotor: Unión Fenosa Distribución, S.A.</p>
    <p>Denominación da instalación: recuamento da LMT SAD-707 avenida Isaac Díaz Pardo, nº 55.</p>
    <p>Concello: Oleiros.</p>
    <p>Feitos.</p>
    <p>1. O 28 de xuño de 2017 o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG nº 168, do 5 de setembro de 2017 e no BOP nº 158, do 22 de agosto.</p>
    <p>3. Solicitouse o preceptivo informe ás distintas administracións, organismos ou, se é o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude.</p>
    <p>Consideracións legais e técnicas.</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>– Tramo liña de media tensión aérea SAD-707 (entre apoios nº 28-2 e nº 28-3) (actuación nº 1), a 15 kV, cunha lonxitude de 71 m, coa orixe no apoio nº 28-2 existente da LMT SAD-707, no tramo entre o CT Santa Cruz Molino (expediente 128/01) e a derivada o CT O Telleiro (expediente 51.151), condutor tipo LA-110 mm2 AI (existente), e final no apoio nº 28-3 proxectado da LMT SAD-707, no tramo entre o CT Santa Cruz Molino e a derivada ao CT O Telleiro.</p>
    <p>– Tramo liña de media tensión aérea SAD-707 (entre apoios nº 28-3/1 e nº 28-4) (actuación nº 2), a 15 kV, cunha lonxitude de 118 m, coa orixe no apoio nº 28-3/1 proxectado da LMT SAD-707, no tramo entre o CT Santa Cruz Molino (expediente 128/01) e a derivada o CT O Telleiro (expediente 51.151), condutor tipo LA-110 mm2 AI (existente), e final no apoio nº 28-4 existente da LMT SAD-707, no tramo entre o CT Santa Cruz Molino e a derivada ao CT O Telleiro.</p>
    <p>– Liña de media tensión soterrada a 15 kV, cunha lonxitude de 70 m, coa orixe no paso de aéreo a soterrado que se realizará no apoio nº 28-3 proxectado que se intercalará na LMT. SAD-707, no tramo entre o CT Santa Cruz Molino e a derivada o CT O Telleiro, condutor tipo RHZ1-2OL 12/20 kV 1×240 mm2 AI, e final no paso de soterrado a aéreo que se realizará no apoio nº 28-3/1 proxectado que substitúe o existente da LMT SAD-707, no tramo entre o CT Santa Cruz Molino e a derivada ao CT O Telleiro.</p>
    <p>O orzamento da instalación segundo o proxecto é de 19.046,18 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude que irá acompañada da seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións se procede.</p>
    <p>• Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que fosen de aplicación segundo a lexislación vixente, en especial a relativa á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes, contado a partir do día seguinte ao da notificación ou publicación nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuizo de que os interesados poidan interpor calquera outro recurso que se considere pertinente.</p>
    <p>A Coruña, 2 de novembro de 2017</p>
    <footer><p>Isidoro Martínez Arca<br>Xefe territorial da Coruña</p></footer>

