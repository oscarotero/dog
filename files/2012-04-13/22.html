---
date: '2012-04-13'
id: G2345-210312-13740
page: 13334
number: 71
agency: Xulgado do Social número 2 da Coruña
section: V. Administración de xustiza.
title: EDICTO (750/2011).
range: Edicto
url: >-
  https://www.xunta.gal/dog/Publicados/2012/20120413/AnuncioG2345-210312-13740_gl.html
---
<p>Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 750/2011 deste xulgado do social, seguidos por instancia de Xulio Oliveira Lago, José Martínez Sánchez, José Antonio Sánchez Astray e Antonio Luis Barreiro Recouso, contra a empresa Casa Chelo, S.A., e o Fogasa, sobre despedimento, ditouse a seguinte resolución, cuxo encabezamento e parte dispositiva é o seguinte:</p>
    <p>Xulgado do Social número 2 da Coruña.</p>
    <p>Número de sentenza: 217/2012.</p>
    <p>Autos: 750/2011.</p>
    <p>Na cidade da Coruña, 16 de marzo de 2012.</p>
    <p>Lara M.ª Munín Sánchez, xuíza substituta do Xulgado do Social número 2 da Coruña, tras ver estes autos sobre despedimento, por instancia de Xulio Oliveira Lago, José Martínez Sánchez, José Antonio Sánchez Astray e Antonio Luis Barreiro Recouso, que comparecen representados polo letrado Sr. Trashorras López, contra a empresa Casa Chelo, S.A., e o Fondo de Garantía Salarial, que non comparecen, ditou a seguinte resolución:</p>
    <p>Que, estimando a demanda interposta por Xulio Oliveira Lago, José Martínez Sánchez, José Antonio Sánchez Astray e Antonio Luis Barreiro Recouso contra a empresa Casa Chelo, S.A., declaro improcedente o despedimento de que foron obxecto o 30.6.2011 e declaro extinguidas as relacións laborais con data desta sentenza, e condénoa a indemnizalos pola extinción coas cantidades –salvo erro ou omisión– de: (a) oitenta e cinco mil oitocentos dezasete euros e tres céntimos (85.817,03 euros) ao Sr. Oliveira Lago e con aboamento, en todo caso, dos salarios de tramitación deixados de percibir desde a data do despedimento ata a desta resolución, tendo en conta que ascenden a dezaoito mil catrocentos setenta e oito euros e vinte céntimos (18.478,20 euros); (b) cincuenta e seis mil catrocentos sesenta euros e sesenta céntimos (56.460,60 euros) ao Sr. Martínez Sánchez e con aboamento, en todo caso, dos salarios de tramitación deixados de percibir desde a data do despedimento ata a desta resolución, tendo en conta que ascenden a once mil seiscentos cincuenta euros e sesenta céntimos (11.650,60 euros); (c) cincuenta e un mil oitocentos corenta e un euros e trinta e nove céntimos (51.841,39 euros) ao Sr. Sánchez Astray e con aboamento, en todo caso, dos salarios de tramitación deixados de percibir desde a data do despedimento ata a desta resolución, tendo en conta que ascenden a once mil trescentos trinta e oito euros e sesenta céntimos (11.338,60 euros); e (d) cincuenta mil douscentos sete euros e oitenta e cinco céntimos (50.207,85 euros) ao Sr. Barreiro Recouso; e con aboamento, en todo caso, dos salarios de tramitación deixados de percibir desde a data do despedimento ata a desta resolución, tendo en conta que ascenden a doce mil seiscentos doce euros e sesenta céntimos (12.612,60 euros).</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles esta sentenza ás partes advertindo que contra ela poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habentes causa seus, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta a nome deste xulgado acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola devandita cantidade no que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>Así por esta a miña sentenza, pronúncioo, mándoo e asínoo.</p>
    <p> E para que sirva de notificación en legal forma a Casa Chelo, S.A., en ignorado paradoiro, expido esta para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 8 de marzo de 2012.</p>
    <footer><p>Adelaida Egurbide Margañón<br>Secretaria xudicial</p></footer>

