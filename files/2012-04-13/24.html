---
date: '2012-04-13'
id: G2348-200312-13698
page: 13338
number: 71
agency: Xulgado do Social número 5 da Coruña
section: V. Administración de xustiza.
title: EDICTO (915/2011).
range: Edicto
url: >-
  https://www.xunta.gal/dog/Publicados/2012/20120413/AnuncioG2348-200312-13698_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento ordinario 915/2011 deste xulgado do social, seguido por instancia de Josefa Arijón Pérez contra a empresa Imperio Dama, S.L., e o Fondo de Garantía Salarial sobre procedemento ordinario, ditouse a seguinte resolución:</p>
    <p>«Decido que debo estimar e estimo a demanda que en materia de cantidade foi interposta por Josefa Arijón Pérez, contra Imperio Dama, S.L., e, en consecuencia, debo condenar e condeno a entidade Imperio Dama, S.L., a que lle aboe á demandante a cantidade de 1.750,34 euros, por salarios de maio, parte proporcional de paga extra de xullo, así como a compensación económica polas vacacións non gozadas do ano 2011, incrementadas no xuro do 10% por mora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíqueselles esta resolución ás partes facéndolles saber que contra ela non cabe interpoñer recurso ningún.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, pronúncioo, mándoo e asínoo».</p>
    <p>Advírteselle á destinataria, empresa Imperio Dama, S.L., que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 20 de marzo de 2012.</p>
    <footer><p>A secretaria xudicial</p></footer>

