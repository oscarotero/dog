---
date: '1995-06-14'
id: F50E
page: 4
number: 113
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (21/1995).
range: Edicto
url: 'https://www.xunta.gal/dog/Publicados/1995/19950614/AnuncioF50E_gl.html'
---
<p>Manuel Pérez Echenique, maxistrado-xuíz do Xulgado de Primeira Instancia e Instrucción número un de Santiago de Compostela, fai público que perante este xulgado e co número 21 de 1995, promovido por Ángel Ferreiro Otero, accionando no beneficio da sociedade de gananciais que forma coa súa esposa Leonor Losa Molina, tramítase expediente de domi</p>
<p>nio para inmatriculación no Rexistro da Propiedade do seguinte predio:</p>
<p>Casa sinalada co número trinta e tres (antes o estivo cos un e cinco) do lugar de Cantaleta, tamén coñecido por Amañecida, na parroquia de San Salvador de Vidán e termo municipal de Santiago de Compostela, composta de planta baixa e piso alto, que se atopaba en mal estado de conservación e actualmente está en condicións de normal habitabilidade, da superficie duns cen metros cadrados. Polas súas costas ten unido un terreo destinado a patio e horta da extensión superficial de cento corenta e nove metros cadrados, pertencéndolle outro anaco dianteiro de trinta e seis metros cadrados. Linda o conxunto urbano: a súa fronte, norte, con camiño de carro que da Ponte da Rocha Vella pasa á Choupana e, en parte, con máis de Juana Vázquez Barreiro; as súas costas, sur, con casa de José Blanco, hoxe de Dolores Puga Pérez, a súa dereita entrando, oeste, con máis de Juana Vázquez Barreiro; e a súa esquerda, leste, con camiño público.</p>
<p>E en virtude do acordado e o disposto na lei e Regulamento hipotecario, por medio do presente edicto convócanse e citan as persoas ignoradas ás que poida prexudica-la inscrición solicitada; ás persoas vendedora e de quen procede o predio Rogelio Puga Pérez, hoxe os seus fillos Carmen, Jesús e Dolores Puga Franqueira, María del Carmen Puga Pérez, hoxe os seus fillos Elvira, Isabel, Juan, María del Carmen, Manuela e Miguel Ameneiro Puga; Soledad, Dolores, Manuel e Victoria Puga Pérez e Josefa Limas Codesido, e José Puga Pérez, e caso de falecemento dalgún deles citanse os herdeiros, sucesores ou habentescausa descoñecidos; os estremeiros relacionados na descrición; a todos eles para que dentro de dez días comparezan perante o xulgado e expediente alegando o que ó seu dereito conveña.</p>
<p>Santiago de Compostela, dez de maio de mil novecentos noventa e cinco.</p>
<p>O secretario</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE SANTIAGO DE COMPOSTELA</p>

