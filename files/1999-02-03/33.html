---
date: '1999-02-03'
id: '3862'
page: 1
number: 22
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 15 de xaneiro de 1999, da Área Provincial da Coruña, de notificación
  do requirimento de pagamento ós debedores que se relacionan (expediente
  C-4-IV/75, conta 80).
range: Cédula
url: 'https://www.xunta.gal/dog/Publicados/1999/19990203/Anuncio3862_gl.html'
---
<p>En cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, e de conformidade co establecido nos artigos 1124, 1504, 1501 e 1091 do Código Civil e a cláusula IV do contrato de compravenda, notifícaselles ós interesados cos datos e</p>
<p>domicilio (identificado por nº de expediente e conta) que a continuación se relacionan, os requirimentos de pagamento dos recibos pendentes e que ascenden ás cantidades que se sinalan, facéndolles constar que se irán incorporando ó total da débeda os posteriores vencementos que resulten non pagos e lles serán reclamados por tódolos medios legais.</p>
<p>Tendo en conta as obrigas dimanantes dos contratos subscritos por vostedes coa Xunta de Galicia e de acordo co establecido no artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, concédeselles un prazo de dez días hábiles para que se poñan ó día das súas obrigas, ou comparezan na delegación provincial, en trámite de audiencia para os efectos de presenta-los documentos e xustificacións que consideren convenientes ó seu dereito.</p>
<p>En caso contrario procederase á resolución dos seus contratos e iniciación dos oportunos expedientes de desafiuzamento, co conseguinte lanzamento da vivenda, para a súa posterior adxudicación a outro beneficiario, expido, asino e selo esta cédula na Coruña o 15 de xaneiro de 1999.</p>
<p>Mª Teresa Morán Calero</p>
<p>Xefa da Área Provincial da Coruña</p>
<p>ANEXO</p>
<p>Ernesto Antelo Somoza e herdeiros.</p>
<p>Expediente C-4-IV/75 (Desafiuzamento F.P. 45/98).</p>
<p>Conta: 80.</p>
<p>R/ Celso Emilio Ferreiro, polígono de Vite, bloque 5-3º A, Santiago de Compostela.</p>
<p>Importe da débeda: 961.807 ptas.</p>

