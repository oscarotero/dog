---
date: '1999-02-03'
id: 37EE
page: 1
number: 22
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 21 de xaneiro de 1999 pola que se convocan dous cursos,
  correspondentes a francés elemental e francés medio.
range: Resolución
url: 'https://www.xunta.gal/dog/Publicados/1999/19990203/Anuncio37EE_gl.html'
---
<p>En execución do Plan de formación da EGAP para 1999 e en uso das atribucións conferidas pola Lei 4/1987, do 27 de maio, de creación da escola, anúnciase a convocatoria dos cursos descritos no anexo I á presente resolución, que se desenvolverá de conformidade coas seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos deberá presentar, cuberta en tódolos epígrafes que corresponda, a instancia descrita no anexo II.</p>
<p>2. A falsidade ou ocultación de datos esenciais para a selección dos aspirantes dará lugar á exclusión automática do curso.</p>
<p>3. O prazo de presentación de instancias será o que se sinala para cada curso no citado anexo I.</p>
<p>4. As solicitudes dirixiranse á Escola Galega de Administración Pública, rúa de Madrid, 2-4, polígono das Fontiñas, 15707 Santiago de Compostela, e presentaranse no rexistro da EGAP, no das delegacións provinciais da Consellería da Presidencia e Administración Pública ou en calquera das dependencias previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>1. Poderá participa-lo persoal que cumpra os requisitos específicos esixidos para cada curso.</p>
<p>2. A lista de seleccionados exporase no taboleiro de anuncios da EGAP.</p>
<p>Terceira.-Certificacións de participación.</p>
<p>1. É obrigatoria a asistencia e puntualidade a tódalas sesións dos cursos. Toda inasistencia a clase deberá ser xustificada debidamente polo interesado, se ben a inasistencia a máis do 15% das horas lectivas programadas impedirá en todo caso a expedición do certificado correspondente.</p>
<p>2. Para os efectos do debido coñecemento e constancia no seu expediente, o interesado deberá facilitar ós servicios de persoal do seu centro directivo copia da certificación acadada.</p>
<p>Cuarta.-Modificacións.</p>
<p>A EGAP poderá modifica-lo desenvolvemento e contido dos cursos anunciados co fin de adaptalos ás necesidades administrativas e demais continxencias de toda índole que poidan xurdir.</p>
<p>Santiago de Compostela, 21 de xaneiro de 1999.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO I</p>
<p>Curso: francés elemental.</p>
<p>1. Obxectivos:</p>
<p>Proporcionar uns coñecementos elementais da lingua francesa.</p>
<p>2. Destinatarios:</p>
<p>Persoal de administración da Xunta de Galicia, da Administración local, da universidade, do Parlamento, do Consello de Contas e do Valedor do Pobo.</p>
<p>3. Desenvolvemento do curso:</p>
<p>3.1. Duración: 90 horas, en dúas sesións por semana (luns e mércores).</p>
<p>3.2. Lugar: EGAP.</p>
<p>3.3. Datas: de febreiro a novembro de 1999.</p>
<p>3.4. Horarios: en sesións de tarde (de 17 a 19 horas).</p>
<p>3.5. Prazas: 20, das que 11 serán para a Administración autonómica, 4 para a local, 2 para a universitaria, 1 para a do Parlamento, 1 para o Consello de Contas e 1 para o Valedor do Pobo.</p>
<p>4. Selección:</p>
<p>Os criterios selectivos que se utilizarán serán os recollidos no letra A) do anexo á resolución do director da EGAP, do 27-6-1994 (Diario Oficial de Galicianº 149, do 3 de agosto).</p>
<p>5. Contido:</p>
<p>Vocabulario. Pronuncia. Estructuras gramaticais. Compresión básica. Formulación e contestación de</p>
<p>preguntas. Análise de situacións concretas da vida corrente.</p>
<p>6. Prazo:</p>
<p>O prazo de presentación de instancias será de 15 días naturais a partir do día seguinte ó da publicación desta resolución no Diario Oficial de Galicia.</p>
<p>Curso: francés medio.</p>
<p>1. Obxectivos:</p>
<p>Proporcionar uns coñecementos da lingua francesa a un nivel medio.</p>
<p>2. Destinatarios:</p>
<p>Persoal de administración da Xunta de Galicia, da Administración local, da universidade, do Parlamento, do Consello de Contas e do Valedor do Pobo.</p>
<p>3. Desenvolvemento do curso:</p>
<p>3.1. Duración: 90 horas, en dúas sesións por semana (luns e mércores).</p>
<p>3.2. Lugar: EGAP.</p>
<p>3.3. Datas: de febreiro a novembro de 1999.</p>
<p>3.4. Horarios: en sesións de tarde (de 19 a 21 horas).</p>
<p>3.5. Prazas: 20, nunha proporción idéntica á establecida no curso de francés elemental.</p>
<p>4. Selección:</p>
<p>Farase de conformidade co previsto no penúltimo parágrafo da letra A) do anexo á resolución do director da EGAP, do 27-6-1994 (Diario Oficial de Galicia nº 149, do 3 de agosto).</p>
<p>Neste sentido, a selección dos participantes virá determinada pola realización, ó día seguinte hábil ó da expiración do prazo de presentación de instancias, dunha proba escrita, na que se comprobará que os aspirantes se axustan ó nivel medio de coñecementos de francés requirido polo contido do curso, de xeito que se poida formar un grupo homoxéneo que permita o axeitado desenvolvemento daquel. Á dita proba poderán concorrer tódolos solicitantes e realizarase ás 19 horas do día descrito, na sede da EGAP, nas aulas que se determinen oportunamente nos taboleiros de anuncios da escola.</p>
<p>5. Contido:</p>
<p>Introducción. Uso dos artigos, pronomes, interrogacións. Esctructuras verbais. Expresión oral e escrita.</p>
<p>6. Prazo:</p>
<p>O prazo de presentación de instancias será de 15 días naturais a partir do día seguinte ó da publicación desta resolución no Diario Oficial de Galicia.</p>

