---
date: '1999-02-03'
id: '3872'
page: 1
number: 22
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/1999/19990203/Anuncio3872_gl.html'
---
<p>A Comisión de Goberno do Concello de Santiago de Compostela, en sesión que tivo lugar o día 21 de decembro de 1998, aprobou inicialmente o estudio de detalle da unidade de intervención número 10 (Entregaleras) do Plan especial de protección e rehabilitación da cidade histórica (PE-1), promovido por Construccións Otero Pombo, S.A.</p>
<p>Co citado estudio de detalle aprobouse inicialmente a delimitación da correspondente unidade de actuación, que se propón desenvolver a través do sistema de compensación de propietario único.</p>
<p>O ámbito da actuación está comprendido entre os seguintes lindes:</p>
<p>-Norte: colexio Reina Fabiola.</p>
<p>-Sur: edificios números 26 a 29 da rúa Carme de Abaixo, e traseiras deles ata a rúa Entregaleras.</p>
<p>-Leste: rúa Entregaleras.</p>
<p>-Oeste: rúa do Carme de Abaixo (números 10 e 11).</p>
<p>En cumprimento do que dispoñen os artigos 44.3º e 121 da Lei 1/1997, do solo de Galicia, os expedientes sométense a información pública durante o prazo dun mes, contado a partir da publicación deste anuncio no Diario Oficial de Galicia e nun xornal de circulación na provincia. Durante este prazo, os interesados poderán consulta-lo expediente nas oficinas de Planeamento e Xestión do Pazo de Raxoi, e formular por escrito as alegacións que xulguen oportunas.</p>
<p>Santiago de Compostela, 25 de xaneiro de 1999.</p>
<p>O alcalde</p>
<p>Rubricado</p>

