---
date: '1998-02-11'
id: '8022'
page: 1
number: 28
agency: CONSELLERÍA DE MEDIO AMBIENTE
section: IV. OPOSICIÓNS E CONCURSOS
title: >-
  Orde do 23 de xaneiro de 1998 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Medio Ambiente, anunciada pola Orde do 4 de decembro de 1997 da
  Consellería de Agricultura, Gandería e Montes.
range: Orde
url: 'https://www.xunta.gal/dog/Publicados/1998/19980211/Anuncio8022_gl.html'
---
<p>Pola orde da entón Consellería de Agricultura, Gandería e Montes do 4 de decembro de 1997 (Diario Oficial de Galicia nº 245, do 19 de decembro de 1997), convocouse a provisión polo sistema de libre designación do posto de xefe do Servicio de Defensa Contra Incendios Forestais da Delegación Provincial da Consellería de Agricultura, Gandería e Montes en Lugo.</p>
<p>En virtude do establecido no Decreto 482/1997, polo que se establece a estructura orgánica da Consellería de Medio Ambiente, o devandito posto esta actualmente encadrado nela.</p>
<p>Por todo iso en uso das facultades e atribucións conferidas pola Lei 4/1988, do 26 de maio, da función pública de Galicia, no seu artigo 15º 4 e de conformidade co disposto no artigo 27º 2 da referida Lei, e en cumprimento do establecido na disposición</p>
<p>6ª da mencionada orde de convocatoria e demais normativa vixente, esta consellería acorda:</p>
<p>Primeiro. Resolve-la citada convocatoria conforme se indica no anexo desta orde, adxudicándolle destino, no postos de traballo que se indica, ó funcionario que se cita.</p>
<p>Segundo. O cesamento no actual destino do funcionario que obteña praza producirase no prazo de tres días contados a partir do seguinte ó da data da publicación desta orde no Diario Oficial de Galicia. A toma de posesión da praza adxudicada deberase realizar no prazo dos tres días seguintes ó do cesamento, se se trata da mesma localidade na que actualmente presta os seus servicios o funcionario, ou no prazo dun mes, tratándose de distinta localidade, conforme o establecido no artigo 14º do Real decreto 93/1991, do 20 de marzo.</p>
<p>Terceiro. A xefatura de persoal do centro no que cause baixa o funcionario, así como o daquel no que obteña praza, consignarán no título administrativo, dentro do prazo sinalado no punto anterior, as dilixencias de cesamento e de toma de posesión, respectivamente, e efectuaranse acto seguido os trámites necesarios para a entrada en nómina, conforme dispón a orde da Consellería da Presidencia e Administración Pública, do 28 de novembro de 1983.</p>
<p>Trasladaranse as dilixencias efectuadas, mediante copia á Dirección Xeral da Función Pública da Consellería da Presidencia e Administración Pública.</p>
<p>Cuarto. Contra esta orde poderase interpoñer recurso contencioso-administrativo nos termos e prazos sinalados na Lei reguladora da xurisdicción contencioso-administrativa, logo da comunicación a esta consellería, conforme o previsto no artigo 110º 3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 23 de xaneiro de 1998.</p>
<p>José Carlos del Álamo Giménez</p>
<p>Conselleiro de Medio Ambiente</p>
<p>ANEXO</p>
<p>NºR.P.: 0251485135.</p>
<p>Grupo: B.</p>
<p>Apelidos e nome: Ruiz de Almirón Schlung, Javier.</p>
<p>Posto de traballo: xefe do Servicio Defensa Contra Incendios Forestais.</p>
<p>Nivel: 28.</p>
<p>Localidade: Lugo.</p>
<p>Dependencia: delegación provincial.</p>

