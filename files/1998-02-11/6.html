---
date: '1998-02-11'
id: '8002'
page: 1
number: 28
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de decembro de 1997, da Delegación Provincial de Lugo, pola
  que se dispón a inscrición no rexistro e publicación, no Diario Oficial de
  Galicia, do convenio colectivo de ámbito provincial para a empresa
  Setex-Aparki, S.A.
range: Resolución
url: 'https://www.xunta.gal/dog/Publicados/1998/19980211/Anuncio8002_gl.html'
---
<p>Visto o texto do convenio colectivo para a empresa Setex-Aparki, S.A. (código 2700652), da provincia de Lugo, asinado o día 3 de decembro de 1997, polo representación da dita empresa e a dos seus traballadores, e de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remitirlle o texto do citado convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 18 de decembro de 1997.</p>
<p>(Decreto 13/1994, do 20-1)</p>
<p>Rafael Díaz Iglesias</p>
<p>Secretario provincial de Lugo</p>
<p>Acta de sinatura do convenio colectivo da empresa Setex-Aparki, S.A. de Lugo para o ano 1998.</p>
<p>Pola parte empresarial:</p>
<p>-Lourdes López de Aguiar.</p>
<p>-Manuel Pérez Gegúndez.</p>
<p>Pola parte social:</p>
<p>-Javier Manuel Reguera Pérez (delegado).</p>
<p>-Manuel Lorenzo Femández (asesor).</p>
<p>-Fernando Teijeiro Valledor (asesor).</p>
<p>En Lugo, sendo as 12 horas do día 13 de decembro de 1997, reúnense nos locais da Unión Xeral de Traballadores de Lugo, as persoas mencionadas no encabezamento, representantes da empresa Setex-Aparki, S.A., e o delegado do persoal da dita empresa, acompañado dos asesores da UGT citados, adoptando os seguintes acordos:</p>
<p>Primeiro.-Aprobar por unanimidade o texto articulado e as táboas salariais que se xuntan á presente acta.</p>
<p>Segundo.-Remitirlle a presente acta e o texto do convenio coas oportunas copias á autoridade laboral para os oportunos efectos legais, entre eles o da súa publicación no BOP.</p>
<p>E en proba de conformidade asinan a presente acta tódolos mencionados no encabezamento, sendo as 13 horas do día anteriormente sinalado. Rubrieado.</p>
<p>Acta nº 2</p>
<p>Pola parte empresarial:</p>
<p>-Lourdes López de Aguilar.</p>
<p>-Manuel Pérez Gegúndez.</p>
<p>Pola parte social:</p>
<p>-Javier Manuel Reguera Pérez (UGT).</p>
<p>Asesores:</p>
<p>-Manuel Lorenzo Fernández.</p>
<p>-Fernando Teijeiro Valledor.</p>
<p>As partes asinantes do convenio da empresa Aparkisa acordan:</p>
<p>Primeiro.-Que o incremento salarial do conductor de mantemento sexa do 6% sobre os salarios que vén percibindo actualmente.</p>
<p>Segundo.-Que a paga extraordinaria de setembro, de 16.000 pasa a ser de 25.000 ptas., sempre que a empresa Setex-Aparki, S.A., siga a ser concesionaria, quedando consolidada para anos sucesivos.</p>
<p>Terceiro.-A empresa comprométese a manter como mínimo o cadro de persoal de 14 traballadores fixos, o cal será incrementado cun traballador temporal e acepta a contratación doutros dous traballadores, logo da negociación coa empresa adxudicataria deste. Rubricado.</p>
<p>Convenio colectivo para os traballadores da empresa Setex-Aparki, S.A. de Lugo. Ano 1998</p>
<p>Capítulo I</p>
<p>Disposicións xerais</p>
<p>Artigo 1º.-Ambito funcional.</p>
<p>O presente convenio regula as relacións laborais entre a empresa Setex-Aparki, S.A. e o seu persoal.</p>
<p>Artigo 2º.-Ámbito xeográfico.</p>
<p>O ámbito xeográfico do presente convenio circunscríbese á cidade de Lugo.</p>
<p>Artigo 3º.-Duración.</p>
<p>O convenio entrará en vigor o día 1 de xaneiro de 1998, con independencia da súa publicación no BOP e a súa vixencia estenderase ata o 31 de decembro de 1998. Os seus efectos eeonómicos serán desde o 1 de xaneiro de 1998.</p>
<p>Artigo 4º.-Denuncia.</p>
<p>Calquera das partes asinantes poderá denuncia-la expiración da vixencia do citado convenio, e deberá facelo cun mínimo de tres meses antes do respectivo vencemento.</p>
<p>A denuncia efectuarase mediante comunicación fidedigna á outra parte e á Dirección Provincial de Traballo.</p>
<p>De non ser denunciado en tempo e forma por ningunha das partes, prorrogarase automaticamente por anualidades naturais, elevando os conceptos económicos na mesma proporción que o faga o IPC previsto para ese ano, máis dous puntos.</p>
<p>Denunciado o convenio, se as negociacións se estendesen por un período superior á súa vixencia, entenderase prorrogado este ata a entrada en vigor do novo convenio.</p>
<p>Artigo 5º.-Vinculación á totalidade.</p>
<p>No suposto de que a xurisdicción laboral declarase contrario ás disposicións legais vixentes no momento do asinamento do convenio algún dos seus pactos, este quedará nulo na súa totalidade, e comprometeranse ámbalas partes a negocialo outra vez.</p>
<p>Artigo 6º.-Comisión paritaria.</p>
<p>Co obxecto de velar pola correcta aplicación e cumprimento do contido do presente convenio, créase unha comisión mixta paritaria que entenderá de tódalas cuestións relacionadas coa interpretación das normas contidas nel.</p>
<p>A comisión mixta paritaria estará formada por dous traballadores, nomeados polo sindicato máis representativo dentro da empresa e dous representantes da empresa. Cada parte poderá nomear un asesor, que terá voz pero non voto.</p>
<p>Para que exista acordo requirirase o voto acorde da metade máis un dos membros da comisión.</p>
<p>Das reunións celebradas pola comisión levantarase acta na que figurarán as decisións tomadas, e deberán ser asinadas as actas pola totalidade dos membros asistentes a elas.</p>
<p>A comisión reunirase cando o solicite unha das partes.</p>
<p>Capítulo II</p>
<p>Xornada laboral</p>
<p>Artigo 7º.-Xornada.</p>
<p>A xornada en cómputo anual será de 1.800 horas.</p>
<p>Artigo 8º.-Horarios.</p>
<p>As quendas de traballo poderán ser continuadas ou partidas. Naquelas que se realicen de xeito continuado haberá un período de descanso de 30 minutos.</p>
<p>Entre quenda e quenda de traballo terán que transcorrer como mínimo 12 horas.</p>
<p>Os días de descanso en cómputo anual serán os mesmos para todo o persoal.</p>
<p>A organización do traballo é competencia da empresa, aínda que os cuadrantes de traballo serán negociados cos representantes legais dos traballadores da empresa.</p>
<p>Artigo 9º.-Vacacións.</p>
<p>Todo o persoal desfrutará de vacacións retribuídas de 31 días naturais. Aqueles traballadores que teñan unha antigüidade inferior a un ano desfrutarán dos días correspondentes por vacacións de forma proporcional á súa antigüidade.</p>
<p>O calendario de vacacións será pactado entre a empresa e a representación legal dos traballadores. Para tal efecto, os representantes dos traballadores presentarán unha proposta de cadro de vacacións antes do 30 de outubro de cada ano.</p>
<p>Artigo 10º.-Permisos e licencias.</p>
<p>Os traballadores poderán gozar de permiso retribuído nos seguintes casos:</p>
<p>Por nacemento de fillo: 4 días.</p>
<p>Por matrimonio do traballador/a: 20 días.</p>
<p>Por enfermidade grave ou falecemento do cónxuxe ou parella estable, ata segundo grao de consanguinidade ou afinidade: 4 días.</p>
<p>Por matrimonio de fillos ou pais: 1 día.</p>
<p>Cando se teña que realizar un desprazamento de más de 100 km, corresponderalle un día máis, se é o caso.</p>
<p>En caso de visita médica nos servicios da Seguridade Social e mediante xustificante de consulta, concederase o tempo necesario para esta.</p>
<p>O traballador terá dereito a desfrutar de xornada retribuída de 4 días por asuntos propios e, como único requisito para a súa adxudicación, esixirase a súa petición por escrito cunha anticipación de 48 horas, como mínimo. Cando a petición dalgún destes días a realice máis do 10% do cadro de persoal activo nesa data, a representación legal dos traballadores e da empresa abondarán as condicións precisas para o seu desfrute.</p>
<p>Capítulo III</p>
<p>Ascensos</p>
<p>Artigo 11º.-Ascensos e promocións.</p>
<p>Cando na empresa se produzan vacantes, se creen ou aumenten certos postos de traballo (tanto mandos</p>
<p>intermedios coma categorías medias), antes de contratar persoas alleas a ela, tratarase de cubrir estas prazas con traballadores do cadro de persoal, e pasarase a cubri-las vacantes con traballadores promocionados polas novas contratacións.</p>
<p>Cando un traballador realice traballos de categoría superior durante máis de 90 días ininterrompidos ou de 120 días alternos dentro do mesmo ano, concederáselle a categoría superior, e figurará con esta na correspondente escala.</p>
<p>Tódolos traballadores terán dereito á formación profesional e á promoción de traballo, segundo establece o Estatuto dos traballadores no seu artigo 22.</p>
<p>Tódolos traballadores que realicen estudios ou formación profesional en centros oficiais poderán solicitar quendas de traballo adecuadas a estes, e a súa concesión, logo de estudio e aprobación, realizarase por acordo entre os representantes legais dos traballadores e a empresa. Os permisos necesarios non excederán de 8 días naturais ó ano retribuídos para concorrer a exames, sen alteración nin diminución dos seus dereitos laborais.</p>
<p>Capítulo IV</p>
<p>Axudas sociais</p>
<p>Artigo 12º.-Incapacidade temporal (IT).</p>
<p>Aboarase o 100% en tódolos casos, sen límite ningún de tempo.</p>
<p>Excepto que o absentismo por enfermidade común non supere a cifra de 3 traballadores, que dado o caso percibirían o 100% a partir do quinto día da baixa.</p>
<p>Artigo 13º.-Xubilación.</p>
<p>Será recomendada ós 64 anos sempre que o traballador teña cuberto o período de carencia na Seguridade Social. Para tal efecto e segundo o estipulado no R.D. 1194/1985, a empresa comprométese a substituí-lo traballador xubilado por outro contratado nas mesmas condicións.</p>
<p>Establécese para o persoal que se xubile anticipadamente unha gratificación na contía seguinte:</p>
<p>Ós 63 anos: 410.000.</p>
<p>Ós 62 anos: 460.000.</p>
<p>Ós 61 anos: 500.000.</p>
<p>Ós 60 anos: 550.000.</p>
<p>Capítulo V</p>
<p>Dereitos sindicais</p>
<p>Artigo 14º.-Información sobre a contratación.</p>
<p>A dirección da empresa estará obrigada a facilitarlles ós representantes dos traballadores información periódica sobre contratación, que incluirá:</p>
<p>a) Previsión en materia de emprego e contratación:</p>
<p>-Modalidades de contratación.</p>
<p>-Grao de cumprimento das previsións anteriores. Esta información entregarase trimestralmente.</p>
<p>b) Os sindicatos asinantes do presente convenio serán consultados previamente á adopción de decisións empresariais en materia de:</p>
<p>-Número de traballadores que se deben contratar.</p>
<p>-Modalidades de contratos e número deles.</p>
<p>-Datas de celebración dos contratos e duración destes.</p>
<p>-Modo de selección do persoal.</p>
<p>En caso de que as decisións empresariais non se realicen logo de consulta cos representantes legais dos traballadores, entenderanse inexistentes as circunstancias que xustifican a contratación temporal e, polo tanto, as relacións laborais serán consideradas como indefinidas.</p>
<p>Capítulo VI</p>
<p>Seguridade e hixiene</p>
<p>Artigo 15º.-Vestiario. Servicio ORA.</p>
<p>-Un anorak impermeable.</p>
<p>-Dous pantalóns.</p>
<p>-Dúas saias.</p>
<p>-Dúas camisas de manga longa para o inverno.</p>
<p>-Dúas camisas de manga curta para o verán.</p>
<p>-Unha chaqueta a xogo cos pantalóns ou coas saias.</p>
<p>-Un par de zapatos de verán.</p>
<p>-Un par de botas para inverno.</p>
<p>-Unha gravata.</p>
<p>-Dous pares de calcetíns de verán.</p>
<p>-Dous pares de calcetíns de inverno.</p>
<p>-Medias para o persoal feminino.</p>
<p>-Unha pucha.</p>
<p>-Un par de guantes de pel.</p>
<p>As roupas de traballo e calzado serán renovables de ano en ano. Ós traballadores que, por necesidades físicas e prescrición facultativa, precisasen modificacións na súa roupa de traballo, estas seranlles efectuadas por conta da empresa.</p>
<p>Artigo 16º.-Asistencia xurídica.</p>
<p>Tódolos traballadores terán dereito a que a empresa lles proporcione a asistencia de avogado e procurador desde o inicio á fin do proceso xurídico e nos casos en que, pola prestación e durante o desenvolvemento do seu cometido, se producise algún tipo de agresión por persoas alleas á empresa, sempre que o traballador non incorrese en neglixencia ou comportamento doloso ou culpuble.</p>
<p>Artigo 17º.-Seguro de morte ou invalidez.</p>
<p>Establécese unha póliza de morte ou invalidez para cada un dos traballadores da empresa durante a súa</p>
<p>permanencia en activo nesta, consistente en 4.000.000 de ptas. en caso de morte natural, e de 3.000.000 de ptas. en caso de morte ou invalidez por accidente e quedarán exento da dita póliza tódolos traballadores maiores de 65 anos. A póliza producirá efectos a partir da data na que se asine o citado convenio. As primas deste seguro son por conta da empresa, que deberá darlles copia ós representantes legais dos traballadores.</p>
<p>Indemnizacións por falecemento. A empresa aboará dúas mensualidades completas (salario base+antigüidade) do mes completo no que faleza sen ter en conta o día en que o dito feito aconteza, así como a cantidade que se aboará por lutus será de 100.000 ptas.</p>
<p>Artigo 18º.-Protección ó embarazo.</p>
<p>A traballadora xestante terá dereito a ocupar durante o seu embarazo o seu posto de traballo e unha quenda distinta á súa, se existise prescrición do facultativo que atende o seu embarazo, sen modificación de categoría nin mingua dos seus dereitos económicos.</p>
<p>Durante a baixa de IT por embarazo, a traballadora terá dereito a percibi-lo 100% de tódolos seus conceptos salariais.</p>
<p>A traballadora embarazada terá permisos retribuídos para preparación ó parto, así como dereito a elixir data das súas vacacións regulamentarias. Os cursos de preparación ó parto realizaranse fóra de horas laborables, sempre e cando exista un centro para iso.</p>
<p>Artigo 19º.-Pagas extraordinarias.</p>
<p>Establécense dúas pagas extraordinarias, en contía de salario base, pluses e antigüidade, que serán aboadas, a de verán, coa nómina do mes de xuño, e a de Nadal, con anterioridade ó 20 de decembro.</p>
<p>Así mesmo, establécese unha participación nos beneficios, que consistirá no reparto lineal entre tódolos traballadores dunha cantidade equivalente ó 2% remanente obtido no servicio ORA. Este remanente xustificarase mediante a liquidación presentada ó concello correspondente ó ano anterior. Esta paga farase efectiva durante os tres meses seguintes ó devengo. O aboamento farase efectivo antes do día 31 de marzo de cada ano.</p>
<p>Artigo 20º.-Antigüidade.</p>
<p>O persoal afectado polo presente convenio devengará as antigüidades de acordo coas seguintes táboas:</p>
<p>-De 3 a 6 anos: 5%.</p>
<p>-De 6 a 9 anos: 10%.</p>
<p>-De 9 a 12 anos: 15%.</p>
<p>-De l2 a l5 anos: 20%.</p>
<p>-De 15 a 18 anos: 25%.</p>
<p>-De 18 a 21 anos: 34%.</p>
<p>-De 21 a 24 anos: 48%.</p>
<p>-De 24 ou máis anos: 58%.</p>
<p>Estas porcentaxes aplicaranse sobre o salario base vixente en cada momento.</p>
<p>Artigo 21º.-Quebranto de moeda.</p>
<p>Aboaráselle a cada traballador un 2% sobre tarxeta que sexa vendida por el mesmo. O seu devengo realizarase antes de remata-lo primeiro e segundo semestre de cada ano.</p>
<p>Capítulo VII</p>
<p>Retribucións</p>
<p>Artigo 22º.-Mantemento de emprego.</p>
<p>O número de traballadores fixos será de 14 como mínimo; non obstante á empresa comprométese a aumentar, na medida do posible, o número de traballadores de contratación ata chegar a 17, durante a vixencia do convenio.</p>
<p>Artigo 23º.-Táboas salariais para 1998 (segundo anexo I).</p>
<p>Artigo 24º.-Incremento salarial 1998.</p>
<p>Acórdase un salarial segundo táboas.</p>
<p>Ó mesmo tempo, tódolos traballadores percibirán unha paga de compensación social que cobrarán na nómina do mes de setembro de 1998 por importe de 25.000 ptas.</p>
<p>ANEXO I</p>
<p>TÁBOA SALARIAL ANO 1998</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Sal. bruto
mensual
1998</td><td>Sal. base
x 14 pagas</td><td>Incentivo
x 14 pagas</td><td>Transporte
x 14 pagas</td></tr>
<tr><td></td></tr>
</tbody></table>
<table><tbody><tr><td>Vixilante</td><td>111.000</td><td>84.000</td><td>5.000</td><td>22.000</td></tr>
<tr><td>Conductor mant.</td><td>146.600</td><td>101.000</td><td>16.700</td><td>28.900</td></tr>
<tr><td>Oficial mantemento</td><td>148.600</td><td>93.000</td><td>18.300</td><td>37.300</td></tr>
<tr><td>Administrativo</td><td>155.300</td><td>90.000</td><td>20.900</td><td>44.400</td></tr>
</tbody></table>

