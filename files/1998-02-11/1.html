---
date: '1998-02-11'
id: 7FEA
page: 1
number: 28
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Decreto 40/1998, do 5 de febreiro, polo que se modifica o Decreto 255/1996, do
  14 de xuño, polo que se establece un réxime de axudas para a toma de
  participación no capital social de sociedades.
range: Decreto
url: 'https://www.xunta.gal/dog/Publicados/1998/19980211/Anuncio7FEA_gl.html'
---
<p>O réxime de axudas establecido polo Decreto 255/1996, do 14 de xuño, responde a unba das liñas da política de promoción empresarial da Xunta de Galicia na que se presta especial atención á consolidación financeira de empresas existentes. Concretamente, esta disposición desenvolve programas específicos dirixidos a fomenta-la participación no capital da empresa polos seus traballadores, propicia-la cooperación empresarial mediante a participación no capital de sociedades do mesmo sector ou de sectores complementarios da cadea de valor que comporte vantaxes recíprocas, e posibilita-la formación de maiorías de capital que permitan a súa estabilidade e a eficacia na toma de decisións na empresa.</p>
<p>Con posterioridade á publicación do Decreto 255/1996, o Goberno español aprobou un Programa de Modernización do Sector Público Empresarial no que se recolle, entre outras actuacións, o proceso de privatización das empresas públicas co fin de dotalas de maior solidez e competitividade. Este cambio de contorno supón unba oportunidade para a incorporación de novas accionistas con capacidade financeira que consoliden a viabilidade futura da empresa.</p>
<p>Os obxectivos deste programa de modernización están en sintonía coas finalidades do Decreto 255/1996, polo que parece adecuado amplia-los supostos de concesión de axudas que recolle; de maneira que poida apoiarse a forma de participación no capital de sociedades en proceso de privatización sempre e cando as características da operación así o aconsellen, tendo en conta a súa repercusión no desenvolvemento socioeconómico da nosa Comunidade Autónoma.</p>
<p>En virtude do exposto, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día cinco de febreiro de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Modifícase o apartado a) do artigo 3 do Decreto 255/1996, do 14 de xuño, a redacción do cal queda como segue:</p>
<p>«a) Subvencións a fondo perdido ós traballadores de sociedades en procesos de reestructuración, ou a traballadores de sociedades públicas sometidas a un proceso de privatización que fose declarado de especial interese polo Consello de Dirección do</p>
<p>Igape, para a toma de participación minoritaria no seu capital social, e subsidiación ó tipo de xuro dos préstamos que, se é o caso, concerten coas entidades financeiras para o financiamento da participación en capital non cuberta polo subvención a fondo perdido».</p>
<p>Artigo 2º</p>
<p>Modifícase o apartado a) do artigo 4 do Decreto 255/1996, do 14 de xuño, a redacción do cal queda como segue:</p>
<p>«a) As subvencións a fondo perdido establecidas no apartado a) do artigo 3 poderán acadar ata un 25% do importe subscrito na ampliación de capital ou da adquisición de participación consideradas incentivables, sendo subvencionable por cada traballador un importe máximo de 500.000 pesetas, con independencia de cal sexa o importe efectivamente subscrito na ampliación ou o importe da participación adquirida».</p>
<p>Disposicións finais</p>
<p>Primeira.-O conselleiro de Economía e Facenda poderá dicta-las normas necesarias para a aplicación do disposto no presente decreto.</p>
<p>Segunda.-Este decreto entrará en vigor o día da súa publicación no Diario Oficial de Galicia.</p>
<p>Santiago de Compostela, cinco de febreiro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

