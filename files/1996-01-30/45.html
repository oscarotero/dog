---
date: '1996-01-30'
id: 2D82
page: 784
number: 21
agency: SERVICIO GALEGO DE SAÚDE
section: VI. ANUNCIOS
title: >-
  Resolución de 8 de xaneiro de 1996, da Dirección-Xerencia do Complexo
  Hospitalario Juan Canalejo-Oza, pola que se anuncia concurso publico aberto,
  para a contratación do servicio de limpeza de 4 centros do complexo (C.P.
  8/1996).
range: Resolución
url: 'https://www.xunta.gal/dog/Publicados/1996/19960130/Anuncio2D82_gl.html'
---
<p>O director-xerente do Complexo Hospitalario Juan Canalejo-Oza, en virtude das atribucións que lle foron delegadas por Orde do 15 de setembro de 1994 sobre delegación de competencias en órganos centrais e periféricos do Servicio Galego de Saúde, e da Autorización de data 24 de novembro de 1995, conferida pola Dirección Xeral de Recursos Económicos (artigo 7º f) da referida orde), e unha vez cumpridos os trámites administrativos correspondentes, resolve anuncia- la contratación do servicio que a seguir se cita:</p>
<p>Obxecto: servicio de limpeza de catro centros do Complexo Hospitalario Juan Canalejo (cada un dos cales constitúe un lote independente), que se detallan máis abaixo.</p>
<p>Orzamento: 104.527.284 ptas. (IVE incluído) para tódolos centros -lotes- e o ano completo de 1996, que se rateará debidamente polos meses de prestación efectiva.</p>
<p>Fianza provisional: 2.090.546 pesetas para o conxunto dos catro centros.</p>
<p>-Lote 1. Lavandería da Grela.</p>
<p>Orzamento: 8.760.000 ptas.</p>
<p>Fianza provisional: 175.200 ptas.</p>
<p>-Lote 2. Escola Universitaria de Enfermería.</p>
<p>Orzamento: 30.000.000 ptas.</p>
<p>Fianza provisional: 600.000 ptas.</p>
<p>-Lote 3. Hospital Marítimo de Oza.</p>
<p>Orzamento: 54.367.284 ptas.</p>
<p>Fianza provisional: 1.087.346 ptas.</p>
<p>-Lote 4. Centro de Especialidades do Ventorrillo.</p>
<p>Orzamento: 11.400.000 ptas.</p>
<p>Fianza provisional: 228.000 ptas.</p>
<p>I. Forma de adxudicación: concurso público, procedemento aberto.</p>
<p>II. Prazo de vixencia: desde a súa adxudicación ata o 31 de decembro de 1996.</p>
<p>III. Admisión de variantes: na presente licitación non se admiten variantes.</p>
<p>IV. Clasificación económica: acreditarase a clasificación mínima conforme a Orde ministerial do 24 de novembro de 1982, modificada pola Orde ministerial do 30 de xaneiro de 1991, respecto a cada un dos centros -lotes- que son obxeto do concurso, conforme ó sinalado no prego de claúsulas administrativas particulares, no seu número 8.2</p>
<p>V. Criterios de adxudicación: de acordo co prego de claúsulas administrativas particulares, consideraranse:</p>
<p>Calidade técnica: 60%.</p>
<p>Prezo ofertado: 40%.</p>
<p>VI. Documentos de interese para os licitadores: o prego de cláusulas administrativas particulares e demais documentación complementaria, poden ser solicitados na Dirección de Xestión-Sección de Investimentos (edificio da Escola de Enfermería -planta soto- anexo ó Hospital Juan Canalejo). As Xubias de Arriba, 84. 15006 -A Coruña, en días laborables desde as 9 ás 14 horas. Teléfono: (981) 17 80 73. Fax: (981) 17 80 71.</p>
<p>VII. Presentación de proposicións: as proposicións deberanse presentar en man, en sobres pechados e asinadas polo licitador ou persoa que o represente, no rexistro xeral do Complexo Hospitalario Juan Canalejo, antes das 14 horas do vixésimo sexto día natural contado a partir do seguinte ó da publicación desta resolución no Diario Oficial de Galicia, ou enviadas por correo, dentro do prazo sinalado. Cando as proposicións se envíen por correo, o licitador deberá xustificar a data de imposición do envío na oficina de correos e anunciarlle ó órgano de contratación a remisión da oferta mediante fax: (981) 17 80 71 ou telegrama no mesmo día.</p>
<p>VIII. Apertura das proposicións: terá lugar na sala de xuntas de xerencia do Complexo Hospitalario Juan Canalejo, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>IX. Documentación que deberán aportar os licitadores: os documentos que figuran no prego de cláusulas administrativas particulares.</p>
<p>X. Anuncios: os anuncios do presente concurso público serán por conta do adxudicatario do contrato.</p>
<p>A Coruña, 8 de xaneiro de 1996.</p>
<p>Josep Santacreu Bonjoch</p>
<p>Director xerente do Complexo Hospitalario Juan Canalejo-Oza</p>
<p>367</p>

