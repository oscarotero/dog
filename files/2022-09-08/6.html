---
date: '2022-09-08'
id: G0177-050922-0001
page: 47893
number: 171
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 31 de agosto de 2022 pola que se modifica a Resolución do 21 de
  xaneiro de 2021 pola que se aproban as bases reguladoras para a concesión de
  subvencións, en réxime de concorrencia competitiva, para a extensión de redes
  de telefonía móbil en núcleos rurais e illados, cofinanciadas co Fondo Europeo
  Agrícola de Desenvolvemento Rural (Feader) no marco do Programa de
  desenvolvemento rural (PDR) de Galicia 2014-2020, e se procede á súa
  convocatoria para o período 2021-2023 (código de procedemento PR608A).
range: Resolución
url: >-
  https://www.xunta.gal/dog/Publicados/2022/20220908/AnuncioG0177-050922-0001_gl.html
---
<p>Con data do 9 de febreiro de 2021 publicouse no <em>Diario Oficial de Galicia</em> a Resolución do 21 de xaneiro de 2021 pola que se aproban as bases reguladoras para a concesión de subvencións, en réxime de concorrencia competitiva, para a extensión de redes de telefonía móbil en núcleos rurais e illados, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se procede á súa convocatoria para o período 2021-2023 (código do procedemento PR608A).</p>
    <p>No artigo 8 da convocatoria establécese que o despregamento da rede poderá prolongarse no tempo ata o prazo máximo para a posta en servizo, que é o 31 de outubro de 2023, e no artigo 9 da convocatoria indícase que a execución dos investimentos subvencionables levarase a cabo entre o día seguinte á data de presentación da solicitude e o 31 de outubro de 2023.</p>
    <p>A execución das novas infraestruturas de soporte necesarias para a instalación do equipamento para dotar de cobertura as zonas obxectivo comporta a necesidade de localización de parcelas válidas, consecución de permisos e tramitación de licencias, ademais dos tempos precisos para a súa subministración e instalación.</p>
    <p>Esta execución estase a ver afectada pola actual situación política e económica mundial que, lonxe de resolver os atrancos de dispoñibilidade de materiais e transporte derivados da COVID-19, estes estanse a agudizar e afectan de xeito importante ao despregamento de infraestruturas de telecomunicacións e equipamento.</p>
    <p>Ante a posibilidade de que a situación actual continúe a afectar con maior ou menor intensidade a realización dos despregamentos necesarios para a consecución dos obxectivos desta actuación, considérase precisa a prórroga dos prazos previstos inicialmente.</p>
    <p>Con base no anterior e en uso das competencias atribuídas no Decreto 252/2011, do 15 de decembro, polo que se crea a Axencia para a Modernización Tecnolóxica de Galicia,</p>
    <h2>RESOLVO:</h2>
    <p>Artigo único. Modificación da Resolución do 21 de xaneiro de 2021 pola que se aproban as bases reguladoras para a concesión de subvencións, en réxime de concorrencia competitiva, para a extensión de redes de telefonía móbil en núcleos rurais e illados, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se procede á súa convocatoria para o período 2021-2023 (código de procedemento PR608A)</p>
    <p>A Resolución do 21 de xaneiro de 2021 pola que se aproban as bases reguladoras para a concesión de subvencións, en réxime de concorrencia competitiva, para a extensión de redes de telefonía móbil en núcleos rurais e illados, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se procede á súa convocatoria para o período 2021-2023 (código de procedemento PR608A) queda modificada como segue:</p>
    <p>Un. O artigo 5.1 da convocatoria queda redactado do seguinte xeito:</p>
    <p>«1. Para o financiamento desta convocatoria está prevista unha dotación orzamentaria máxima de 4.000.000,00 € que se financiarán con cargo á aplicación orzamentaria 04.A1.571A.770.0, coa seguinte distribución:</p>
    <table>
     <tbody>
      <tr>
       <td>Aplicación</td>
       <td>Código proxecto</td>
       <td>2022</td>
       <td>2023</td>
       <td>2024</td>
      </tr>
      <tr>
       <td>04.A1.571A.770.0</td>
       <td>2020 00009</td>
       <td>653.455,30 €</td>
       <td>1.218.383,00 €</td>
       <td>2.128.161,70 €»</td>
      </tr>
     </tbody>
    </table>
    <p>Dous. O artigo 8.1 da convocatoria queda redactado como segue:</p>
    <p>«1. O despregamento da rede poderá prolongarse no tempo ata o prazo máximo para a posta en servizo, que é o 31 de outubro de 2024».</p>
    <p>Tres. O artigo 9.1 da convocatoria queda redactado como segue:</p>
    <p>«1. A execución dos investimentos subvencionables levarase a cabo entre o día seguinte á data de presentación da solicitude e o 31 de outubro de 2024».</p>
    <p>Disposición derradeira primeira. Réxime de recursos</p>
    <p>Esta resolución pon fin á vía administrativa e contra ela poderá interporse recurso potestativo de reposición ante a persoa titular da Dirección da Axencia para a Modernización Tecnolóxica de Galicia no prazo dun (1) mes, contado a partir do día seguinte ao da súa publicación, ou directamente recurso contencioso-administrativo ante o xulgado do contencioso-administrativo competente, no prazo de dous (2) meses contados desde o día seguinte ao da súa publicación.</p>
    <p>Disposición derradeira segunda. Entrada en vigor</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 31 de agosto de 2022</p>
    <footer><p>A directora da Axencia para a Modernización Tecnolóxica de Galicia<br>P.D. (Acordo do 29.7.2022)<br>José Luis Somoza Digón<br>Xerente da Axencia para a Modernización Tecnolóxica de Galicia</p></footer>

