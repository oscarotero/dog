---
date: '2002-04-16'
id: 6BFE
page: 5
number: 73
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 128/2002, do 14 de marzo, polo que se declara a urxente ocupación,
  para efectos de expropiación forzosa, polo Concello de Vila de Cruces
  (Pontevedra), dos bens e dereitos necesarios para a realización das obras do
  proxecto de apertura e urbanización de vía.
range: Decreto
url: 'https://www.xunta.gal/dog/Publicados/2002/20020416/Anuncio6BFE_gl.html'
---
<p>O Concello de Vila de Cruces (Pontevedra), en sesión do día vinteseis de abril de dous mil un, aprobou o proxecto de apertura e urbanización de vía, e na sesión do once de outubro de dous mil un, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte do Concello de Vila de Cruces foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día un de marzo de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día catro de febreiro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque segundo sinala o concello con esta vía trátase</p>
<p>de desconxestiona-la trama viaria urbana, permeabilizando e favorecendo a conexión cos camiños e estradas tanxenciais, así como artella-lo tráfico do núcleo urbano do municipio; por outra banda, con este proxecto dótase dos servicios necesarios de iluminación pública, saneamento e abastecemento domiciliario de auga potable ás edificacións lindantes, que non dispoñen dela o que podería chegar a compromete-la salubridade pública.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día catorce de marzo de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Vila de Cruces (Pontevedra), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de apertura e urbanización de vía.</p>
<p>Santiago de Compostela, catorce de marzo de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

