---
date: '2016-02-16'
id: L130-270116-0001
page: 5572
number: 31
agency: Concello da Coruña
section: VI. Anuncios. b) Administración local.
title: >-
  ANUNCIO de información pública da modificación puntual do Plan xeral de
  ordenación municipal na praza de José Toubes Pego.
range: Anuncio
url: >-
  https://www.xunta.gal/dog/Publicados/2016/20160216/AnuncioL130-270116-0001_gl.html
---
<p>O Pleno Municipal, na sesión que tivo lugar o 11 de xaneiro de 2016, adoptou o acordo de aprobar inicialmente a modificación puntual do PXOM 2013 da Coruña, na praza de José Toubes Pego, para a previsión dunha parcela de equipamento público, conforme o documento redactado polos técnicos municipais en decembro de 2015 (expediente 631/2014/187).</p>
    <p>En cumprimento do artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, o expediente da modificación sométese a información pública polo prazo de dous meses, contado desde o día seguinte ao da última publicación deste anuncio no DOG ou na prensa local, para que calquera interesado poida consultalo e formular, de ser o caso, as alegacións que considere oportunas.</p>
    <p>A documentación da modificación pode consultarse no Departamento de Planeamento da Área de Rexeneración Urbana e Dereito á Vivenda (praza de Indalecio Prieto, 1-3) en horario laboral de luns a venres, ou na páxina web do Concello www.coruna.es/urbanismo, na epígrafe Exposición pública de expedientes.</p>
    <p>A Coruña, 14 de xaneiro de 2016 </p>
    <footer><p>P.D. (Decreto do 15.12.2015)<br>Jorge Juan Cao Abad<br>Director de Rexeneración Urbana e Vivenda</p></footer>

