---
date: '2016-02-16'
id: CA01-100216-0004
page: 5473
number: 31
agency: Consellería de Facenda
section: IV. Oposicións e concursos.
title: >-
  RESOLUCIÓN do 9 de febreiro de 2016, da Dirección Xeral da Función Pública,
  pola que se aproban e se fan públicas as listaxes definitivas de admitidos/as
  e excluídos/as do proceso selectivo para o ingreso, pola quenda de promoción
  interna, no corpo auxiliar da Administración xeral da Comunidade Autónoma de
  Galicia, subgrupo C2.
range: Resolución
url: >-
  https://www.xunta.gal/dog/Publicados/2016/20160216/AnuncioCA01-100216-0004_gl.html
---
<p>En virtude da Resolución do 22 de outubro de 2015, da Dirección Xeral da Función Pública, publicada no <em>Diario Oficial de Galicia</em> núm. 206, do 28 de outubro, aprobáronse as listaxes provisionais de admitidos/as e excluídos/as do proceso selectivo para o ingreso, pola quenda de promoción interna, no corpo auxiliar da Administración xeral da Comunidade Autónoma de Galicia, subgrupo C2.</p>
    <p>Unha vez transcorrido o prazo regulamentario para a presentación de reclamacións sobre as ditas relacións de admitidos/as e excluídos/as, de conformidade co artigo 12 do Regulamento de selección de persoal da Administración da Comunidade Autónoma de Galicia e coa base I.4.2. das que rexen o proceso selectivo convocado pola Orde do 16 de xuño de 2015, publicada no <em>Diario Oficial de Galicia</em> núm. 114, do 18 de xuño, modificada pola do 12 de novembro de 2015 (DOG núm. 220, do 18 de novembro), esta dirección xeral</p>
    <h2>RESOLVE:</h2>
    <p>Aprobar as listaxes definitivas de admitidos/as e excluídos/as do proceso selectivo para o ingreso, pola quenda de promoción interna, no corpo auxiliar da Administración xeral da Comunidade Autónoma de Galicia, subgrupo C2.</p>
    <p>A listaxe definitiva de aspirantes admitidos/as poderase consultar no portal web: corporativo funcionpublica.xunta.gal.</p>
    <p>A listaxe de aspirantes excluídos/as, con indicación da causa determinante da súa exclusión, figura como anexo a esta resolución.</p>
    <p>A Administración devolverá de oficio o importe ingresado en concepto de dereitos de exame a aqueles/as aspirantes definitivamente excluídos/as que, de acordo coa base I.3, realizaron o pagamento con certificado dixital ou DNI electrónico ou ben fixeron constar na súa solicitude o número de conta para estes efectos. Para a devolución do importe ingresado por aqueloutros/as aspirantes que non fixeron constar eses datos e figuren nesta resolución como excluídos/as será necesaria a presentación dun escrito en que o/a interesado/a faga constar o número de conta, a entidade bancaria e a localidade desta ou dun certificado expedido pola entidade en que figuren eses datos. Esta documentación deberá ser presentada no prazo dun mes contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>De conformidade co disposto na base I.3, non procederá a devolución do importe aboado en concepto de dereitos de exame nos supostos de exclusión por causa imputable aos aspirantes.</p>
    <p>Contra esta resolución poderase interpor recurso potestativo de reposición ante o conselleiro de Facenda, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, ou poderase interpor directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 9 de febreiro de 2016</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO<br>Relación de aspirantes excluídos/as</h2>
    <p>Acceso xeral:</p>
    <table>
     <tbody>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
      <tr>
       <td>Carrera Álvarez, Susana</td>
       <td>32649278L</td>
       <td>16, 20</td>
      </tr>
      <tr>
       <td>Carreño Carreño, Amalia</td>
       <td>34978457B</td>
       <td>16, 20</td>
      </tr>
      <tr>
       <td>Tinajero Vacas, Susana</td>
       <td>02620479C</td>
       <td>16, 20</td>
      </tr>
      <tr>
       <td>Vázquez Pena, Eva María</td>
       <td>32805956K</td>
       <td>43</td>
      </tr>
     </tbody>
    </table>
    <p>Cota específica base I.1.1:</p>
    <table>
     <thead>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
     </thead>
     <tbody>
      <tr>
       <td>Mariño Pose, Víctor Alberto</td>
       <td>52457095Y</td>
       <td>15</td>
      </tr>
      <tr>
       <td>Tejero Mundiña, Juan Carlos</td>
       <td>32787141C</td>
       <td>16</td>
      </tr>
     </tbody>
    </table>
    <table>
     <tbody>
      <tr>
       <td>Código</td>
       <td>Descrición</td>
      </tr>
      <tr>
       <td>15</td>
       <td>Documento xustificativo exención taxas non cotexado</td>
      </tr>
      <tr>
       <td>16</td>
       <td>Documento xustificativo exención taxas non presentado</td>
      </tr>
      <tr>
       <td>20</td>
       <td>Taxas non aboadas</td>
      </tr>
      <tr>
       <td>43</td>
       <td>Desistencia da solicitude</td>
      </tr>
     </tbody>
    </table>

