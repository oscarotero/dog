---
date: '2014-05-22'
id: O143-080514-0001
page: 23154
number: 97
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 7 de maio de 2014 pola que se fai público o cofinanciamento pola
  Unión Europea, a través do Fondo Europeo de Desenvolvemento Rexional (Feder),
  do servizo para o desenvolvemento e a execución do Plan de control de
  verteduras na Demarcación Hidrográfica de Galicia-Costa (zonas norte e sur).
range: Resolución
url: >-
  https://www.xunta.gal/dog/Publicados/2014/20140522/AnuncioO143-080514-0001_gl.html
---
<p class="basic-paragraph"><img src="/dog/Publicados/2014/20140522/AnuncioO143-080514-0001_gl-web-images/celes_fmt.jpeg" alt="missing image file"></p>
    <p>A Dirección de Augas de Galicia, como órgano de contratación, ao abeiro da Resolución do 30 de xaneiro de 2012, de delegación de competencias ditada pola presidencia do organismo, e de acordo co establecido no Decreto 32/2012, do 12 de xaneiro, polo que se aproba o estatuto da entidade pública, e para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, procede a dar publicidade á actuación que a seguir se relaciona en previsión do seu cofinanciamento pola Unión Europea:</p>
    <p>1) Entidade encomendante.</p>
    <p>Organismo: Augas de Galicia.</p>
    <p>Actuación: servizo.</p>
    <p>Tipo de tramitación: encomenda de xestión á empresa Tecnologías y Servicios Agrarios, S.A., como medio propio instrumental e servizo técnico do poder adxudicador.</p>
    <p>2) Obxecto da encomenda de xestión.</p>
    <p>Título: terceira prórroga do servizo para o desenvolvemento e a execución do Plan de control de verteduras na Demarcación Hidrográfica de Galicia-Costa. </p>
    <p>Clave do expediente: OH.988.336.SV.</p>
    <p>Descrición: o obxectivo xeral deste servizo é dispoñer dun servizo de apoio para a identificación de puntos de verteduras para os efectos da elaboración dun mapa dinámico de verteduras en Galicia-Costa (zonas norte e sur), así como garantir a coordinación e xestión adecuada da información das alertas producidas por verteduras ao dominio público, que permita a visita ás zonas afectadas con inmediatez e a execución das medidas e actuacións necesarias para a emenda ou, de ser o caso, a eliminación das causas que orixinaron as verteduras detectadas.</p>
    <p>Orzamento: importe neto: 71.637,23 euros. Importe total: 86.681,05 euros.</p>
    <p>Data da formalización da encomenda de xestión: 16 de abril de 2014.</p>
    <p>3) Cofinanciamento da Unión Europea. </p>
    <p>A actuación referida está cofinanciada pola Unión Europea a través do Fondo Europeo de Desenvolvemento Rexional (Feder) nun 80 %, no marco do programa operativo Feder Galicia 2007-2013, eixe prioritario de intervención 3: ambiente, contorno natural, recursos hídricos e prevención de riscos, tema prioritario ou medida 46: tratamento da auga (auga residual), actuación 3.46.10: actuacións e medidas encamiñadas ao control das verteduras e da contaminación das masas de auga. Unha maneira de facer Europa.</p>
    <p>Santiago de Compostela, 7 de maio de 2014</p>
    <footer><p>Francisco Menéndez Iglesias<br>Director de Augas de Galicia</p></footer>

