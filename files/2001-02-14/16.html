---
date: '2001-02-14'
id: 2DEA
page: 1989
number: 32
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 24 de xaneiro de 2001 pola que se convoca un curso sobre
  medición de ruídos.
range: Resolución
url: 'https://www.xunta.gal/dog/Publicados/2001/20010214/Anuncio2DEA_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2001, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre medición de ruídos, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivo dota-los policías dunha formación teórico-práctica que lles permita realiza-las súas funcións nos temas de control e medición de ruído en zonas e/ou locais públicos, así como o coñecemento e manexo dos aparellos utilizados nestas funcións.</p>
<p>Destinatarios.</p>
<p>O curso vai dirixido ó persoal de inspección da Consellería de Medio Ambiente, coa que se asinará o oportuno convenio; ós membros da Unidade do C.N.P. adscrita á Comunidade Autónoma de Galicia (ámbolos dous colectivos xa teñen fixado o número de participantes), e ós membros dos corpos das policías locais de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán para a policía local neste curso será de 29, repartidas do seguinte xeito:</p>
<p>-Concellos da provincia da Coruña: 9.</p>
<p>-Concellos da provincia de Lugo: 4.</p>
<p>-Concellos da provincia de Ourense: 5.</p>
<p>-Concellos da provincia de Pontevedra: 11.</p>
<p>Solicitudes.</p>
<p>1. O persoal que desexe participar neste curso deberá presentar cuberta a máquina ou con letra moi clara a instancia que figura no anexo.</p>
<p>2. O prazo para a presentación de instancias rematará o día 8 de marzo, ás 14 horas.</p>
<p>3. As instancias deberán vir asinadas polo xefe do cadro de persoal ou polo concelleiro de tráfico, e seladas; será isto requisito indispensable para ser admitido no curso; o incumprimento deste requisito significará á non admisión no devandito curso.</p>
<p>4. As instancias deberán enviarse á Academia Galega de Seguridade sita na avenida da Cultura, s/n, no concello da Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurí</p>
<p>dico das administracións públicas e do procedemento administrativo común.</p>
<p>Contido e duración.</p>
<p>O curso celebrarase en sesións de mañá e tarde, de luns a venres, e nel trataranse, entre outros, os seguintes temas:</p>
<p>a) Conceptos básicos aplicados á Lei e regulamento de Galicia.</p>
<p>b) Orde ministerial 29929 de decembro de 1998 sobre verificación e aprobación de modelo de sonómetros e calibradores acústicos.</p>
<p>c) Manexo do sonómetro 2236.</p>
<p>d) Prácticas de medida.</p>
<p>e) Casos prácticos.</p>
<p>Datas.</p>
<p>O curso celebrarase do 19 ó 23 de marzo, coa seguinte distribución horaria:</p>
<p>Horario: mañás de 9.30 a 13.30 horas, e tardes de 16 a 19 horas.</p>
<p>Día 19: tódalas provincias pola mañá, e pola tarde só os pertencentes á provincia da Coruña.</p>
<p>Día 20: toda a xornada só os pertencentes á provincia da Coruña.</p>
<p>Día 21: toda a xornada só os pertencentes ás provincias de Lugo e Ourense.</p>
<p>Día 22: pola mañá os pertencentes ás provincias de Lugo e Ourense e pola tarde os pertencentes á provincia de Pontevedra.</p>
<p>Día 23: toda a xornada só os pertencentes á provincia de Pontevedra.</p>
<p>Relación de admitidos.</p>
<p>A relación de admitidos publicarase o día 9 de marzo, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>O curso desenvolverase na sede da Academia Galega de Seguridade, sita no concello da Estrada.</p>
<p>Certificado de aproveitamento.</p>
<p>Ó remate do curso entregaráselle un certificado de aproveitamento a aquelas persoas que acrediten a súa participación continuada nel e superen as correspondentes probas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 24 de xaneiro de 2001.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

