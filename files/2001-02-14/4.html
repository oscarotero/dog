---
date: '2001-02-14'
id: 2DBA
page: 1964
number: 32
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 2 de febreiro de 2001 pola que se ordena a publicación do acordo
  do Consello da Xunta de Galicia do 1 de febreiro de 2001, polo que se aproba a
  modificación da relación de postos de traballo da Consellería de Educación e
  Ordenación Universitaria.
range: Resolución
url: 'https://www.xunta.gal/dog/Publicados/2001/20010214/Anuncio2DBA_gl.html'
---
<p>O Real decreto 1752/1999, do 19 de novembro (BOE nº 294, do 9 de decembro), sobre ampliación de servicios da Administración do Estado traspasados á Comunidade Autónoma de Galicia polo Real decreto 1763/1982, do 24 de xullo, en materia de educación, traspasou a Xunta de Galicia catro centros docentes do Ministerio de Defensa, dous en Ferrol, un en Narón e un en Marín, traspaso que foi asumido polo Decreto 323/1999, do 16 de decembro (DOG nº 245, do 22 de decembro), e asignado á Consellería de Educación e Ordenación Universitaria.</p>
<p>Todo isto, así como a adecuación da titulación académica dos postos de xefe de Gabinete de Normalización Lingüística das catro delegacións provinciais, fai necesario modifica-la vixente relación de postos de traballo da Consellería de Educación e Ordenación Universitaria.</p>
<p>En consecuencia, por proposta da devandita consellería, oídas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do un de febreiro de dous mil un, adoptou o seguinte,</p>
<p>ACORDO:</p>
<p>1. Modifica-la vixente relación de postos de traballo da Consellería de Educación e Ordenación Universitaria, nos termos que se sinalan nos anexos a este acordo.</p>
<p>2. Ordena-la publicación da dita modificación, no Diario Oficial de Galicia, para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia, na súa reunión do un de febreiro de dous mil un, relativo á aprobación da modificación da relación de postos de traballo da Consellería de Educación e Ordenación Universitaria, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 2 de febreiro de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>ANEXO I</p>
<p>Consellería de Educación e Ordenación Universitaria</p>
<p>Na relación de postos de traballo da Consellería de Educación e Ordenación Universitaria publicada no DOG nº 144, do 28 de xullo de 1999, prodúcense as seguintes modificacións:</p>
<p>-Na páxina 9.713, no centro de destino «DELEGACIÓN PROVINCIAL A CORUÑA», o posto de traballo «ED.C99.10.000.15001.064.-XEFE GABINETE NORMALIZACIÓN LINGÜÍSTICA», na columna titulación académica, as titulacións «2081-3081» substitúense por «2071-2079-3035».</p>
<p>-Na páxina 9.716, no centro de destino «DELEGACIÓN PROVINCIAL LUGO» o posto de traballo «ED.C99.10.000.27001.053.-XEFE GABINETE NORMALIZACIÓN LINGÜÍSTICA», na columna titulación académica, as titulacións «2081-3081» substitúense por «2071-2079-3035».</p>
<p>-Na páxina 9.719, no centro de destino «DELEGACIÓN PROVINCIAL OURENSE» o posto de traballo «ED.C99.10.000.32001.050.-XEFE GABINETE NORMALIZACIÓN LINGÜÍSTICA», na columna titulación académica, as titulacións «2081-3081» substitúense por «2071-2079-3035».</p>
<p>-Na páxina 9.713, no centro de destino «DELEGACIÓN PROVINCIAL A CORUÑA» o posto de traballo «ED.C99.10.000.36001.062.-XEFE GABINETE NORMALIZACIÓN LINGÜÍSTICA», na columna titulación académica, as titulacións «2081-3081» substitúense por «2071-2079-3035».</p>
<p>Novo código de titulación académica:</p>
<p>3035.-Mestre (coa habilitación de lingua galega. Orde do 25-11-1997, DOG nº 246).</p>

