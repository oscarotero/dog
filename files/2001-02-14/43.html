---
date: '2001-02-14'
id: 2E5E
page: 2010
number: 32
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 20 de novembro de 2000, da Delegación Provincial de Lugo, de
  notificación de requirimento á promotora inmobiliaria Cooperativa Férrea
  Sarriana (expediente DP-19/1998).
range: Cédula
url: 'https://www.xunta.gal/dog/Publicados/2001/20010214/Anuncio2E5E_gl.html'
---
<p>A Delegación Provincial do Instituto Galego da Vivenda e Solo de Lugo tramitou expediente de dilixencias previas 19/1998, seguidas en virtude de denuncia formulada por Diego Rodríguez López e Beatriz Iglesias Real, contra a promotora inmobiliaria Cooperativa Férrea Sarriana, finalizando este trámite con requirimento á promotora inmobiliaria para que emende as deficiencias observadas na vivenda 2º A da rúa Porvenir, 15-17 de Sarria (Lugo).</p>
<p>As obras de reparación que hai que realizar son as necesarias para emenda-las deficiencias observadas, consistentes en:</p>
<p>-A saída de fumes da caldeira de calefacción está conectada a un shum na cociña, o que ocasiona un tiro defectuoso e retornos pola campá extractora.</p>
<p>-Condensación nun dormitorio, na fachada e medianeira.</p>
<p>-A persiana do salón sáese das guías porque está máis estreita có oco.</p>
<p>-Pezas do aseo sen selar e desprende olores.</p>
<p>Para tal fin concédeselle á empresa un prazo de 10 días para a remisión do proxecto e orzamento a esta delegación provincial, e un prazo de 30 días para a súa execución.</p>
<p>A non realización das obras nos prazos sinalados determinará a iniciación do oportuno expediente sancionador.</p>
<p>Lugo, 20 de novembro de 2000.</p>
<p>Antonio Boné Pina</p>
<p>Delegado provincial de Lugo</p>

