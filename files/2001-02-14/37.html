---
date: '2001-02-14'
id: '2E46'
page: 2006
number: 32
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 22 de setembro de 2000 pola que se aproba o cambio de dominio mortis
  causa da batea Fontoira.
range: Orde
url: 'https://www.xunta.gal/dog/Publicados/2001/20010214/Anuncio2E46_gl.html'
---
<p>Visto o expediente instruído para efectos de transmisión da batea Fontoira, e da concesión administrativa que o ampara, resulta:</p>
<p>A) Antecedentes de feito.</p>
<p>Primeiro.-Mediante escrito con data do 14-6-2000, Antonio Campo Iglesias solicitou autorización para a transmisión da concesión da batea Fontoira.</p>
<p>Segundo.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente son favorables.</p>
<p>B) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, dicto a seguinte resolución:</p>
<p>Autoriza-la transmisión mortis causa, a favor de Dolores Iglesias Franco (35.370.495) e Antonio Campos Iglesias (76.851.507-C), da concesión administrativa da batea que se indica a continuación:</p>
<p>Identificación:</p>
<p>Tipo: batea.</p>
<p>Nome: Fontoira.</p>
<p>Localización: 134 O Grove E.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde de outorgamento: 10-10-1964.</p>
<p>Remate da vixencia: 30-10-2004.</p>
<p>Antigos titulares: Antonio Campos Rey (35.370.607-B) e Dolores Iglesias Franco (35.370.495).</p>
<p>Novos titulares: Dolores Iglesias Franco (35.370.495) e Antonio Campos Iglesias (76.851.507-C).</p>
<p>Os novos titulares da concesión quedan subrogados nos dereitos e obrigas dos anteriores.</p>
<p>Contra esta resolución que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 22 de setembro de 2000.</p>
<p>P.D. (Orde 14-6-1999, DOG nº 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Pontevedra</p>

