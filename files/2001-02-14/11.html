---
date: '2001-02-14'
id: 2DD6
page: 1982
number: 32
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 11 de xaneiro de 2001, da Delegación Provincial de Lugo, pola
  que se dispón a inscrición no rexistro e a publicación, no Diario Oficial de
  Galicia, do acordo asinado o día 11 de decembro de 2000 pola comisión
  negociadora do convenio colectivo de ámbito provincial para o sector de
  materiais e prefabricados da construcción.
range: Resolución
url: 'https://www.xunta.gal/dog/Publicados/2001/20010214/Anuncio2DD6_gl.html'
---
<p>Visto o texto do acordo asinado o día 11 de decembro de 2000, pola comisión negociadora do convenio colectivo para o sector de materiais e prefabricados da construcción (código 2700395), da provincia de Lugo, integrada pola representación da Asociación Provincial de Empresarios de la Construcción (APEC) e das centrais sindicais MCA-UGT (44,1%), FECOMA-CC.OO.(38,2%), USO e FCM-CIG (17,6%), mediante o que se fixa o calendario laboral para o ano 2001, no ámbito do referido convenio, e de conformidade co disposto no artigo 90, puntos 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remiti-lo texto do citado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 11 de xaneiro de 2001.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Asistentes:</p>
<p>Representación sindical.</p>
<p>Por MCA-UGT co 44,1%:</p>
<p>Adolfo Mosteirín Turía.</p>
<p>Carlos García Vázquez.</p>
<p>Pedro González Sordo.</p>
<p>Por FECOMA-CC.OO. co 38,2%:</p>
<p>Evaristo Manuel Arias Álvarez.</p>
<p>Jesús Varela Lodeiro.</p>
<p>José Antonio Calvo Martínez.</p>
<p>Por USO:</p>
<p>Manuel Expósito López.</p>
<p>Manuel Silvarrey Cabado.</p>
<p>Por FCM-CIG co 17,6%:</p>
<p>Ignacio Javier García Gómez.</p>
<p>Guillermo Rey Rouco.</p>
<p>Representación patronal (APEC):</p>
<p>Hipólito Trinidad Losada.</p>
<p>Miguel Varela Varela.</p>
<p>Ricardo Castro López.</p>
<p>José Juan Meijide Calvo.</p>
<p>Manuel Sánchez Varela.</p>
<p>Silviano Pizarro Gómez.</p>
<p>Asesora:</p>
<p>Pilar Díaz Rodríguez.</p>
<p>Na cidade de Lugo o 11 de decembro de 2000, ás 17 horas, reúnense os representantes das centrais sindicais e de APEC que á marxe se relacionan, como compoñentes da comisión deliberadora do convenio provincial de materiais e prefabricados da construcción, co obxecto de tratar sobre o calendario laboral para o ano 2001.</p>
<p>Despois dunha ampla deliberación, adóptanse os seguintes acordos:</p>
<p>Primeiro: fixar como festivos do convenio para o ano 2001: o 26 de febreiro, 30 de abril, 17 de maio, 18 de maio, 2 de novembro, 7 de decembro, 24 de decembro, 31 de decembro, e 4 horas correspondentes á xornada de tarde do día 27 de abril.</p>
<p>Segundo: adapta-lo calendario laboral á xornada de 1.756 horas anuais para dar cumprimento ó artigo 70.1º do convenio xeral do sector construcción, que se xunta ó presente acordo.</p>
<p>Terceiro: os días FC que figuran no calendario, se coinciden en período vacacional, non computan para os efectos do FC.</p>
<p>Cuarto: autorizar expresamente a asesora da comisión negociadora, Pilar Díaz Rodríguez, para que se dirixa á delegación provincial da Consellería de Xustiza, Interior e Relacións Laborais, para os efectos de proceder á tramitación, depósito e publicación.</p>
<p>E en proba de conformidade, asinan a presente acta os integrantes da comisión negociadora, no lugar e data indicados no encabezamento.</p>

