---
date: '1995-10-30'
id: '5542'
page: 7
number: 208
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 27 de setembro de 1995 pola que se autoriza provisionalmente un centro
  de ensinanzas especializadas de turismo, con sede en Vigo.
range: Orde
url: 'https://www.xunta.gal/dog/Publicados/1995/19951030/Anuncio5542_gl.html'
---
<p>Visto o expediente presentado por Fernando Marcote Vilar, en solicitude de autorización e adscrición á Escola Oficial de Turismo de Madrid dun centro de ensinanzas especializadas de turismo, con sede en Vigo, ó amparo do Real decreto 865/1980, do 14 de abril, polo que se regula a ordenación das ensinanzas turísticas especializadas e dos centros que as imparten (BOE do 9-5-1990).</p>
<p>Tendo en conta o Real decreto 865/1980, antes citado. Esta consellería,</p>
<p>DISPÓN:</p>
<p>Primeiro.-Autoriza-lo funcionamento do Centro de Ensinanzas Especializadas de Turismo WELTON, S.L., con sede no concello de Vigo, situado no Gorxal-Cabral-Vigo, como adscrito á Escola Oficial de Turismo de Madrid, para efectos de matrícula e de avaliación académica final dos alumnos.</p>
<p>Segundo.-No centro ó que se refire o apartado anterior impartiranse ensinanzas conducentes ó titulo de técnico de empresas e actividades turísticas, equivalente ó de diplomado universitario, de conformidade co establecido na disposición adicional terceira do Real decreto 865/1980, do 14 de abril.</p>
<p>Terceiro.-Esta autorización terá carácter provisional ata que, co fin de optimiza-la impartición das ensinanzas, o centro se axuste, no que lle sexa de aplicación, ó establecido no Decreto 259/1994, do 29 de xullo, polo que se establece o procedemento para a creación e recoñecemento de universidades, centros universitarios e autorización de estudios na Comunidade Autónoma galega (DOG do 16-8-1994), que lle resulta de aplicación, por vía de analoxía, dada a natureza do centro de ensinanzas superior que ten o centro de ensinanzas turísticas especializadas que se autoriza na disposición primeira.</p>
<p>Cuarto.-A presente autorización quedará condicionada a que o centro referenciado no punto primeiro desta orde estea adscrito á Escola Oficial de Turismo.</p>
<p>Santiago de Compostela, 27 de setembro de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>6111</p>

