---
date: '1995-10-30'
id: 55BE
page: 8
number: 208
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 2 de outubro de 1995, da Xerencia de Atención Primaria da
  Coruña-Ferrol, área de Ferrol, pola que se anuncia o concurso público número
  4/1995 M.I., por procedemento aberto, trámite de urxencia, para a
  subministración de diverso material informático.
range: Resolución
url: 'https://www.xunta.gal/dog/Publicados/1995/19951030/Anuncio55BE_gl.html'
---
<p>A Dirección-Xerencia de Atención Primaria da Coruña-Ferrol, área de Ferrol, en virtude das atribucións que lle foron delegadas conforme o establecido no artigo 7 da Orde do 15 de setembro de 1994 (DOG nº 191 do 3 de outubro) da Consellería de Sanidade e Servicios Sociais, convoca polo trámite de urxencia, o seguinte concurso público:</p>
<p>Obxecto e orzamento: subministración de,</p>
<p>-Lote nº: 1.</p>
<p>Denominación: adquisición, instalación in situ, de equipamento informático e impresora para a renovación da actual rede informática.</p>
<p>Importe: 2.402.994 ptas.</p>
<p>-Lote nº: 2.</p>
<p>Denominación: instalación de cableado 10 Base apantallado segundo as características da folla de prescricións técnicas, para 22 postos, e adquisición dun moble RAC para a distribución de postos de rede para albergar electrónica activa e paneis distribuidores para un mínimo de 48 postos.</p>
<p>Importe: 898.000 ptas.</p>
<p>-Lote nº: 3.</p>
<p>Denominación: adquisición de diverso software informático.</p>
<p>Importe: 727.372 ptas.</p>
<p>-Lote nº: 4.</p>
<p>Denominación: transformación-actualización a 486 DX2/66 con 8 Mb de memoria RAM con cambio de microprocesador e placa base de varios ordenadores persoais 386.</p>
<p>Importe: 990.000 ptas.</p>
<p>Total: 5.018.366 ptas.</p>
<p>No dito importe inclúese o IVE.</p>
<p>Prazo de execución: os bens obxecto do presente concurso entregaranse no prazo máximo deun mes natural a partir da notificación da adxudicación definitiva.</p>
<p>Documentos de interese para os licitadores: o prego de cláusulas administrativas particulares e demais documentación complementaria poden solicitarse na Xerencia de Atención Primaria da Coruña-Ferrol (ambulatorio Fontenla Maristany) plaza de España 19-20 de Ferrol, nos días laborables desde as 9 ata as 14 horas.</p>
<p>Fianzas:</p>
<p>a) Provisional: o 2% do orzamento de licitación correspondente ó lote ou lotes a que se concorra, que se constituirá segundo o disposto no artigo 36 da Lei 13/1995 de contratos das administracións públicas.</p>
<p>b) Definitiva: será o 4% do importe da adxudicación ó lote ou lotes dos que se resulte adxudicatario.</p>
<p>Clasificación: non se esixe.</p>
<p>Solvencia técnica: ver artigo 18 da L.C.A.P. (Apartados d) e )).</p>
<p>Solvencia económica: ver artigo 16 da L.C.A.P. (Punto 1 apartado a)).</p>
<p>Admisión de variantes: admítense, especificando brevemente, pero dun xeito claro, cales son, ó seu xuízo, as vantaxes delas.</p>
<p>Presentación de proposicións: as proposicións presentaranse na man, en sobres pechados e asinados polo licitador ou persoa que o represente, no rexistro xeral da Xerencia de Atención Primaria da Coruña-Ferrol, (ambulatorio Fontenla Maristany) plaza de España 19-20 de Ferrol, antes das 14 horas do décimo terceiro día natural, contado a partir do seguinte ó da publicación desta resolución no DOG, ou por correo na forma indicada no punto 9.1 do prego de cláusulas administrativas.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público na sá de xuntas do ambulatorio Fontenla Maristany de Ferrol, ás 10 horas do sexto día natural, de presentación de ofertas; no caso de que o dito día coincida en sábado ou festivo, a apertura das proposicións terá lugar o seguinte día hábil.</p>
<p>Documentos que deberan presenta-los licitadores: os documentos que figuran no prego de cláusulas administrativas particulares.</p>
<p>Criterios de adxudicación: a adxudicación realizarase tendo en conta os seguintes criterios:</p>
<p>1. Calidade dos materiais segundo o prego de prescricións técnicas: ata 5 puntos.</p>
<p>2. Prezo ofertado: ata 4 puntos.</p>
<p>3. Prazo de garantía: ata 3 puntos.</p>
<p>4. Prazo de entrega: ata 3 puntos.</p>
<p>5. Servicio posvenda: ata 3 puntos.</p>
<p>Anuncios: os anuncios do presente concurso serán por conta do adxudicatario do contrato.</p>
<p>Ferrol, 2 de outubro de 1995</p>
<p>Bernardo Seoane Díaz</p>
<p>Xerente de Atención Primaria da Coruña-Ferrol</p>
<p>95-6749</p>

