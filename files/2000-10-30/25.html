---
date: '2000-10-30'
id: 12F2A
page: 14
number: 210
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de outubro de 2000, da Dirección Xeral de Industria, pola que
  se autorizan as instalacións electromecánicas, se aproba o proxecto de
  execución e se modifican as condicións de inclusión no réxime especial de
  producción de enerxía eléctrica do parque eólico denominado Álabe-Lomba.
  (Expediente 037-EOL).
range: Resolución
url: 'https://www.xunta.gal/dog/Publicados/2000/20001030/Anuncio12F2A_gl.html'
---
<p>Examinado o expediente instruído por pedimento de Ineuropa Eólica del Xistral, S.A. (actualmente</p>
<p>Acciona Eólica de Galicia, S.A.) con enderezo para efectos de notificacións en avda. Europa 18, parque empresarial La Moraleja, 28108 Alcobendas-Madrid, sobre autorización das instalacións do parque eólico denominado Álabe-Lomba; resultan os seguintes</p>
<p>Antecedentes de feito.</p>
<p>Primeiro.-O 22 de xullo de 1999, Diego Contreras Olmedo, en nome e representación Acciona Eólica de Galicia, S.A., solicitou a autorización administrativa e aprobación do proxecto de execución e modificación das condicións de inclusión no réxime especial de producción de enerxía eléctrica do parque eólico denominado Álabe-Lomba, de 24 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-Mediante Resolución do 27 de maio de 1999, da Delegación Provincial da Consellería de Industria e Comercio en Lugo, someteuse a información pública para os efectos de solicitudes en competencia, que establece o artigo 11 Decreto 205/1995 mencionado anteriormente, publicada no BOE, do 10 de xuño de 1999 e no DOG, do 22 de xuño de 1999, non presentándose ningunha solicitude en competencia.</p>
<p>Terceiro.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e Decreto 205/1995, mediante resolución da Delegación Provincial da Consellería de Industria e Comercio en Lugo, do 22 de setembro de 1999, publicada no BOP de Lugo do 16 novembro 1999, no xornal El Progreso, do 5 de novembro de 1999, La Voz de Galicia, do 8 de novembro de 1999, no DOG, do 9 de novembro de 1999, no BOE, do 9 de novembro de 1999 e no taboleiro de anuncios dos concellos de Muras e Abadín.</p>
<p>Durante o período de información pública presentáronse as seguintes alegacións:</p>
<p>1. Cristina Veiga Sánchez, en nome e representación da empresa Asesoramiento y Comercialización Marpu, S.L. (predios nº 16 e 17) solicita que se acumulen os expedientes 037-EOL e 039-EOL e, por outra banda, que a declaración de utilidade pública non se axusta a dereito, ademais de que está explotando unha granxa cinexética e un couto de caza e que se realizaron importantes investimentos nunha casa señorial enclavada no predio, polo</p>
<p>que a instalación do citado parque prexudica economicamente o citado predio.</p>
<p>2. Jerónimo Llomparts Homs, en nome e representación da empresa Made Energías Renovables solicita que se modifique o proxecto do citado parque eólico, para evita-la interferencia das maquinas, L-501, L-502 e L-503 coas máquinas 1, 2 e 3 do parque eólico de Leboreiro.</p>
<p>Cuarto.-O 28 de outubro de 1999, a Delegación Provincial da Consellería de Industria e Comercio en Lugo emitiu informe favorable sobre o citado proxecto, coas seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td>NOME</td><td>MUNICIPIO</td><td>VÉRTICES</td></tr>
<tr><td></td></tr>
<tr><td>ÁLABE-LOMBA</td><td>MURAS
ABADÍN</td><td>Nº</td><td>X</td><td>Y</td></tr>
<tr><td></td></tr>
</tbody></table>
<table><tbody><tr><td></td><td></td><td>1</td><td>612.800</td><td>4.810.360</td></tr>
<tr><td></td></tr>
<tr><td></td><td></td><td>2</td><td>614.180</td><td>4.812.000</td></tr>
<tr><td></td></tr>
<tr><td></td><td></td><td>3</td><td>613.700</td><td>4.812.700</td></tr>
<tr><td></td></tr>
<tr><td></td><td></td><td>4</td><td>614.936</td><td>4.812.941</td></tr>
<tr><td></td></tr>
<tr><td></td><td></td><td>5</td><td>615.630</td><td>4.812.240</td></tr>
<tr><td></td></tr>
<tr><td></td><td></td><td>6</td><td>614.444</td><td>4.812.105</td></tr>
<tr><td></td></tr>
<tr><td></td><td></td><td>7</td><td>614.444</td><td>4.811.600</td></tr>
<tr><td></td></tr>
<tr><td></td><td></td><td>8</td><td>615.210</td><td>4.811.600</td></tr>
<tr><td></td></tr>
<tr><td></td><td></td><td>9</td><td>615.210</td><td>4.810.950</td></tr>
<tr><td></td></tr>
<tr><td></td><td></td><td>10</td><td>615.043</td><td>4.810.900</td></tr>
<tr><td></td></tr>
<tr><td></td><td></td><td>11</td><td>614.224</td><td>4.811.115</td></tr>
<tr><td></td></tr>
<tr><td></td><td></td><td>12</td><td>614.100</td><td>4.810.600</td></tr>
<tr><td></td></tr>
<tr><td></td><td></td><td>13</td><td>613.750</td><td>4.810.210</td></tr>
<tr><td></td></tr>
<tr><td></td><td></td><td>14</td><td>613.910</td><td>4.809.965</td></tr>
<tr><td></td></tr></tbody></table>
<p>Características técnicas do parque:</p>
<p>Nº de aeroxeradores: 31.</p>
<p>Potencia unitaria por aeroxerador: 750 kW.</p>
<p>Xeradores: NEG-MICON NM 750/44.</p>
<p>Potencia total instalada: 23.25 MW.</p>
<p>Producción anual estimada: 74.979 MWh/ano.</p>
<p>Investimento previsto: 3.104.661.987 pesetas.</p>
<p>Características técnicas da infraestructura eléctrica de transformación e interconexión:</p>
<p>31 centros de transformación de 1.000 KVA de potencia unitaria e relación de transformación 0,69/20 kV, instalados no interior da torre cos elementos de protección e auxiliares necesarios.</p>
<p>Liñas de media tensión subterráneas para evacuación de enerxía a 20 kV, de interconexión entre centros de recollida de media tensión e subestación transformadora 20/132 kV.</p>
<p>Subestación transformadora 20/132 kV para evacuación de enerxía, composta por un transformador principal 20/132 kV de 25/27 MVA ONAN/ONAF de potencia nominal e un transformador para servicios auxiliares 20/0,38 kV de 100 kVA de potencia nominal cos correspondentes equipos de control, seccionamento, manobra, medida e protección.</p>
<p>Quinto.-O 22 de maio de 2000, a Dirección Xeral de Calidade e Avaliación Ambiental resolveu aproba-la declaración de efectos ambientales do citado</p>
<p>parque eólico, o promotor solicita revisión da declaración de efectos ambientais, achegando documentación complementaria ó proxecto inicial, o 13 de xuño de 2000, a Dirección Xeral de Calidade e Avaliación Ambiental, por Resolución do 11 de agosto de 2000 modifica a declaración de efectos ambientais e posterior proposta de mellora ambiental do 14 de setembro, reducíndose o número de aeroxeradores de 31 a 30, dado que se considera que o aeroxerador L-532-a, na súa actual posición, non é compatible coa defensa dos valores ambientais existentes, así como os accesos proxectados para este.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, o Decreto 205/1995, do 6 de xullo e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que consta no expediente, queda de manifesto que:</p>
<p>1. Non se toman en consideración as alegacións referidas á valoración da afección das parcelas, por non seren obxecto desta fase do expediente. Corresponde esta valoración á fase de prezo xusto.</p>
<p>2. Non se toman en conta as alegacións relativas á utilidade pública; estas serán tidas en conta cando se proceda á súa declaración.</p>
<p>3. En relación coa alegación formulada por Cristina Veiga Sánchez, en nome e representación da empresa Asesoramiento y Comercialización Marpu, S.L. (predios nº 16 e 17) relativa á acumulación de expedientes, cabe dicir que non procede por tratarse de dous expedientes distintos e cada un co seu correspondente proxecto.</p>
<p>4. Con respecto á alegación presentada pola empresa Made Enerxías Renovables, S.A., cabe manifestar que a actual lexislación non ten en conta zonas de exclusión entre as áreas limítrofes dos parques.</p>
<p>Terceiro.-No expediente instruído para o efecto cumpríronse os trámites procedementais sinalados no Decreto 2617/1966 e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que lle atribúen os artigos 11 e 14 do Decreto 2617/1966 e o artigo 13 do Decreto 205/1995,</p>
<p>RESOLVE:</p>
<p>Autorizarlle a Acciona Eólica de Galicia, S.A. a instalación dos equipos electromecánicos do parque</p>
<p>eólico denominado Álabe-Lomba, agás o aeroxerador L-532-a, que se vai situar nos concellos de Abadín e Muras.</p>
<p>Aproba-lo proxecto de execución da dita instalación.</p>
<p>Recoñecerlle a esa instalación, a condición de instalación acollida ó réxime especial do R.D. 2818/1998, e incluíla no grupo b.2) do artigo 2 do dito real decreto.</p>
<p>Todo iso de acordo coas condicións seguintes:</p>
<p>Primeira.-Acciona Eólica de Galicia, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento desta autorización, unha fianza de 62.093.239 pesetas, importe do 2% do orzamento que figura no expediente, para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, punto 39 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e os planos que figuran no proxecto presentado pola empresa cun orzamento de 3.104.661.987 pesetas.</p>
<p>Terceira.-Para introducir modificacións nas instalacións que afecten a datos básicos do proxecto será necesaria a previa autorización desta Dirección Xeral de Industria. Así mesmo, a Delegación Provincial de Industria e Comercio de Lugo poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio de Lugo inspeccionará a totalidade das obras e montaxes efectuadas e verificará o cumprimento dos compromisos contraídos por Acciona Eólica de Galicia, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centra</p>
<p>lizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 22 de maio de 2000, modificada por Resolución do 11 de agosto de 2000, e posterior proposta de mellora medioambiental do 14 de setembro, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto esta autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes, contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que coiden pertinente.</p>
<p>Santiago de Compostela, 10 de outubro de 2000.</p>
<p>Ramón Ordás Badía</p>
<p>Director xeral de Industria</p>

