---
date: '2014-10-27'
id: O150-171014-0001
page: 45500
number: 205
agency: Escola Galega de Administración Pública
section: III. Outras disposicións.
title: >-
  RESOLUCIÓN do 17 de outubro de 2014 pola que se convoca a xornada

  A natureza voluntaria ou laboral das actividades desenvolvidas nas entidades
  deportivas sen ánimo de lucro.
range: Resolución
url: >-
  https://www.xunta.gal/dog/Publicados/2014/20141027/AnuncioO150-171014-0001_gl.html
---
<p>Dentro do plan de actividades da Escola Galega de Administración Pública para o ano 2014 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase, en colaboración coa Secretaría Xeral para o Deporte, a Dirección Xeral de Traballo e Economía Social e a Dirección Xeral de Xuventude e Voluntariado, a xornada A natureza voluntaria ou laboral das actividades desenvolvidas nas entidades deportivas sen ánimo de lucro. Esta actividade desenvolverase conforme as seguintes bases:</p>
    <p>1. Obxectivos.</p>
    <p>Informar o sector deportivo sobre os distintos encadramentos xurídicos das actividades desenvolvidas nas entidades deportivas sen ánimo de lucro por adestradores, técnicos, deportistas e outras figuras.</p>
    <p>De forma concreta, esta xornada ten por obxectivos facilitar información práctica sobre a normativa en vigor nos ámbitos laboral e de acción voluntaria, e actualizar os coñecementos dos axentes deportivos para a mellora última das súas competencias.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– O voluntariado deportivo.</p>
    <p>– As relacións laborais no ámbito deportivo.</p>
    <p>3. Destinatarios.</p>
    <p>Responsables das entidades deportivas galegas, principalmente clubs e federacións deportivas, e interesados en xeral.</p>
    <p>4. Desenvolvemento.</p>
    <p>Lugar: Escola Galega de Administración Pública (EGAP); rúa Madrid, 2-4, Santiago de Compostela.</p>
    <p>Data e horario: 6 de novembro de 2014, das 16.00 ás 20.00 horas.</p>
    <p>Duración: 4 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Solicitudes.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>As persoas solicitantes poderán obter máis información, das 8.30 ás 14.30 horas, chamando aos seguintes números: 981 54 62 41 e 981 54 62 39.</p>
    <p>7. Prazo de inscrición.</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata o 5 de novembro de 2014.</p>
    <p>8. Modificacións.</p>
    <p>A EGAP reservase para si facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustifica a súa realización.</p>
    <p>9. Certificado de asistencia.</p>
    <p>Ao final da xornada entregaráselles un certificado de asistencia a aquelas persoas inscritas que participasen asiduamente e sempre que a súa asistencia sexa igual ou superior ao 90 % das horas lectivas programadas. Neste documento aparecerán de forma expresa o contido, a carga lectiva, a data, o lugar de realización e o selo oficial da institución.</p>
    <p>Santiago de Compostela, 17 de outubro de 2014</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

