---
date: '2014-10-27'
id: CA01-131014-0011
page: 45524
number: 205
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 13 de outubro de 2014, da Dirección Xeral da Función Pública, polo
  que se notifica a resolución recaída no recurso de alzada interposto por Diego
  Castro Balboa.
range: Anuncio
url: >-
  https://www.xunta.gal/dog/Publicados/2014/20141027/AnuncioCA01-131014-0011_gl.html
---
<p>O 24 de setembro de 2014 a conselleira de Facenda ditou Resolución no que respecta ao recurso de alzada formulado por Diego Castro Balboa contra a Resolución do 31 de xullo de 2014, do tribunal de selección designado para xulgar o proceso selectivo para o ingreso no corpo facultativo de grao medio da Xunta de Galicia, subgrupo A2, escala de enxeñeiros/as técnicos/as industriais, convocado pola Orde do 20 de xuño de 2013 (Diario Oficial de Galicia núm.122, do 28 de xuño), pola que se dá publicidade a diversos acordos (Diario Oficial de Galicia núm. 149, do 7 de agosto de 2014).</p>
    <p>Intentada dúas veces a notificación da citada resolución a través do servizo de Correos no domicilio indicado polo interesado para os efectos de notificación, esta non se puido practicar e foron devoltas polo dito servizo, por non retirado, tras os dous intentos en que consta ausente na repartición.</p>
    <p>Polo exposto, esta dirección xeral, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio notifícalle a Diego Castro Balboa a resolución antes referida.</p>
    <p>O recorrente pode recoller a respectiva resolución mediante comparecencia nas dependencias da Subdirección Xeral de Réxime Xurídico e Relacións Laborais da Dirección Xeral da Función Pública (Edificio Administrativo San Caetano, s/n, 1-3º, Santiago de Compostela), no prazo de dez días contados a partir do seguinte ao da publicación deste anuncio no Diario Oficial de Galicia.</p>
    <p>Contra a referida resolución, que pon fin á vía administrativa, poderá interpoñer o interesado recurso contencioso-administrativo no prazo de dous meses, contados a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que o interesado compareza, ante a Sala do Contencioso-Administrativo do Tribunal Superior de Xustiza de Galicia, conforme os artigos 8 e 14 da Lei 29/1998, do 13 de xullo, reguladora da xurisdición contencioso-administrativa (Boletín Oficial del Estado núm. 167, do 14 de xullo).</p>
    <p>Santiago de Compostela, 13 de outubro de 2014</p>
    <footer><p>José María Barreiro Díaz<br>Director xeral da Función Pública</p></footer>

