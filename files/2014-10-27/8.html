---
date: '2014-10-27'
id: CA01-231014-0003
page: 45503
number: 205
agency: Consellería de Facenda
section: IV. Oposicións e concursos.
title: >-
  ORDE do 13 de outubro de 2014 pola que se amplía o prazo de realización do
  terceiro exercicio do proceso selectivo extraordinario de consolidación para o
  ingreso no corpo facultativo superior da Xunta de Galicia, subgrupo A1, escala
  de enxeñeiros/as industriais.
range: Orde
url: >-
  https://www.xunta.gal/dog/Publicados/2014/20141027/AnuncioCA01-231014-0003_gl.html
---
<p>A Orde da Consellería de Facenda do 20 de xuño de 2013 (<em>Diario Oficial de Galicia</em> núm. 122, do 28 de xuño) pola que se convoca o proceso selectivo extraordinario de consolidación para o ingreso no corpo facultativo superior da Xunta de Galicia, subgrupo A1, escala de enxeñeiros/as industriais, dispón na base II.1.1.3 que o prazo máximo para a realización do terceiro exercicio será de 40 días hábiles contados desde o remate do exercicio anterior.</p>
    <p>Unha vez realizado o segundo exercicio o día 2 de setembro de 2014, tendo en conta diversas cuestións técnicas relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, esta consellería</p>
    <h2>DISPÓN:</h2>
    <p>A ampliación do prazo de realización do terceiro exercicio do proceso selectivo extraordinario de consolidación para o ingreso no corpo facultativo superior da Xunta de Galicia, subgrupo A1, escala de enxeñeiros/as industriais, en vinte días hábiles.</p>
    <p>Contra este acordo de ampliación de prazo non cabe recurso ningún, de acordo co disposto no artigo 49.3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 13 de outubro de 2014</p>
    <footer><p>Elena Muñoz Fonteriz<br>Conselleira de Facenda</p></footer>

