---
date: '2016-07-12'
id: CA01-070716-0004
page: 29887
number: 131
agency: Consellería de Facenda
section: IV. Oposicións e concursos.
title: >-
  RESOLUCIÓN do 6 de xullo de 2016, da Dirección Xeral da Función Publica, pola
  que se fan públicas as puntuacións provisionais das persoas participantes
  admitidas no concurso para a provisión de postos de traballo vacantes do corpo
  superior da Administración xeral da Comunidade Autónoma de Galicia, escala
  superior de estatísticos, e do corpo de xestión da Administración xeral da
  Comunidade Autónoma de Galicia, escala técnica de estatísticos, convocado pola
  Resolución do 18 de xaneiro de 2016 (Diario Oficial de Galicia número 15, do
  25 de xaneiro).
range: Resolución
url: >-
  https://www.xunta.gal/dog/Publicados/2016/20160712/AnuncioCA01-070716-0004_gl.html
---
<p>Convocado o concurso para a provisión de postos de traballo vacantes do corpo superior da Administración xeral da Comunidade Autónoma de Galicia, escala superior de estatísticos, e do corpo de xestión da Administración xeral da Comunidade Autónoma de Galicia, escala técnica de estatísticos, á vista da proposta do 23 de maio de 2016, da comisión encargada de valorar os méritos achegados polas persoas concursantes e de conformidade coa base VIII.4 da convocatoria, esta dirección xeral</p>
    <h2>RESOLVE:</h2>
    <p>Primeiro. Facer públicas as puntuacións provisionais das persoas concursantes admitidas para cada un dos postos solicitados. Esta información atópase á disposición das persoas interesadas no portal web da Xunta de Galicia (www.xunta.gal), na epígrafe Función Pública.</p>
    <p>Segundo. As persoas interesadas poderán formular reclamación contra as puntuacións provisionais no prazo de dez (10) días hábiles contados a partir do día seguinte ao da publicación desta resolución no Diario Oficial de Galicia.</p>
    <p>Santiago de Compostela, 6 de xullo de 2016</p>
    <footer><p>José María Barreiro Díaz<br>Director xeral da Función Pública</p></footer>

