---
date: '1999-02-17'
id: '4136'
page: 1802
number: 32
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 20 de xaneiro de 1999, do Xurado Provincial de Montes Veciñais en
  Man Común de Lugo, polo que se inicia a tramitación de varios expedientes de
  clasificación de montes desta provincia (5/98 e cinco máis).
range: Edicto
url: 'https://www.xunta.gal/dog/Publicados/1999/19990217/Anuncio4136_gl.html'
---
<p>Perante este Xurado Provincial de Montes Veciñais en Man Común tramítanse os expedientes de clasificación dos montes coas características que a seguir se indican:</p>
<p>Expediente número: 5/98.</p>
<p>Denominación: montes Taro Blanco e Forcadas.</p>
<p>Comunidade propietaria: veciños do lugar de Meiraos.</p>
<p>Parroquia: Meiraos.</p>
<p>Concello: Folgoso do Courel.</p>
<p>Superficie: 300 ha.</p>
<p>Lindeiros: os do termo veciñal son:</p>
<p>Norte: montes e termo de Vilasivil e monte de Vilela. Leste: monte de Piñeira. Sur: termo e monte de Seoane. Oeste: monte de Mercurín.</p>
<p>Descrición do perímetro: o perímetro de todo o termo veciñal, comprendendo as dúas parcelas de monte, os predios particulares e a mesma vila, pode describirse principiando polo extremo noroeste en Chao Grande de Penido, onde concorren con este monte os de Mercurín, de Paderne, de Miraz e de Vilasivil. Dividindo con este último baixa de oeste-leste por unha lomba a atravesa-lo río Pequeno e pola igrexa de Meiraos sobe segundo unha lomba cara o nordés ata o Alto de Taro Blanco, de onde baixa na mesma dirección ata Ponte do Lago. Aquí entra polo leste o monte de Vilela, co que divide na dirección resultante sueste, faldreando por enriba dos prados de Vilela ata a lomba de As de Xanerán, onde xa entran os montes de Piñeira, cos que segue faldreando por enriba dos prados de Barreiro e na dirección resultante norte-sur sobe á lomba de Barreiro a Coto e baixa a media faldra a Valdavellas e Castro de Cousoliños. Aquí entra polo sur o termo de Seoane, co que atravesa de leste-oeste baixando a </p>
<p>atravesa-lo río Pequeno por Forcadas, de onde sobe na dirección suroeste pola lomba de Lamelas ata Castro do Brío, onde xa divide co monte de Mercurín, co que atravesa de sur a norte por Subpenela ata subir a Chao Grande de Penido, onde se comezou.</p>
<p>Expediente número: 7/98.</p>
<p>Denominación: montes Serra de San Martiño, Serra Pequena e Porto dos Lobos.</p>
<p>Comunidade propietaria: veciños da parroquia de Chao de Fabeiro.</p>
<p>Concello: Monforte de Lemos.</p>
<p>Superficie: 40 ha.</p>
<p>Límites e perímetros:</p>
<p>Parcela 1-Serra de San Martiño-20 ha:</p>
<p>Norte: pista asfaltada, predios particulares de Chao de Fabeiro e Marexe. Leste: predios particulares de Chao de Fabeiro. Sur: predios particulares de San Martiño. Oeste: pista asfaltada, predios particulares de Marexe e Chao de Fabeiro. Dentro desta parcela hai un enclave de 10 ha conveniado pola comunidade de veciños de Marexe e Vilamaior e a Consellería de Agricultura, Gandería e Montes, que non se inclúe como posible monte veciñal en man común.</p>
<p>Parcela 2-Serra Pequena-1 ha:</p>
<p>Norte, sur, leste e oeste: monte propiedade particular de veciños de Chao de Fabeiro, que ocupa a parte máis alta do promontorio coñecido por ese nome.</p>
<p>Parcela 3-Porto dos Lobos-19 ha:</p>
<p>Norte: punto de encontro entre os camiños coñecidos como Camiño tras da Serra e Camiño das Pedreiras. Leste: Camiño tras da Serra e predios particulares de Chao de Fabeiro. Sur: predios particulares de</p>
<p>veciños de Chao de Fabeiro no lugar coñecido como Alto do Papuxo. Oeste: predios particulares de veciños de Chao de Fabeiro, no lugar coñecido como Campo do Val e como Pedreiras.</p>
<p>Expediente número: 8/98.</p>
<p>Denominación: montes Grande, Pedroso, Queimado, Cabarca, Lama de Vacariza e Ribeiras de Val Carral.</p>
<p>Comunidade propietaria: veciños da parroquia de Distriz.</p>
<p>Concello: Monforte de Lemos.</p>
<p>Superficie: 130 ha.</p>
<p>Lindeiros: os do termo parroquial son:</p>
<p>Norte: termos da parroquia de Vide. Leste: termos da parroquia de Piñeira. Sur: termo municipal de Sober. Oeste: termo municipal de Pantón pola Rega de Castiñeiras.</p>
<p>Descrición do perímetro: o monte Lama de Vacariza divide polo oeste co termo municipal de Pantón pola Rega de Vacarizas. Polo resto este e os demais montes quedan situados entre predios particulares.</p>
<p>Expediente número: 23/98.</p>
<p>Denominación: montes de Pol e Carrouba.</p>
<p>Comunidade propietaria: veciños dos lugares de Pol e Carrouba.</p>
<p>Parroquias: Baamorto e San Xoán de Tor.</p>
<p>Concello: Monforte de Lemos.</p>
<p>Superficie: 45 ha.</p>
<p>Lindeiros:</p>
<p>Norte: monte Forroedo da parroquia de Fiolleda. Leste: predios particulares de Pol e Carrouba. Sur: predios particulares de Pol e Carrouba. Oeste: predios particulares no río Barrantes.</p>
<p>Descrición do perímetro: o único límite salientable destes montes de Pol e Carrouba é polo norte co monte Forroedo da parroquia de Fiolleda, co que divide de oeste este subindo desde o río Barrantes por unha lomba que divide augas entre termos.</p>
<p>Expediente número: 25/98.</p>
<p>Denominación: monte Louxeira.</p>
<p>Comunidade propietaria: veciños do lugar de Saa.</p>
<p>Parroquia: Insua.</p>
<p>Concello: Vilalba.</p>
<p>Superficie: 56 ha.</p>
<p>Lindeiros:</p>
<p>Norte: monte Louxeira da parroquia de Torre. Leste: predios particulares da Cardosa e Ponte de Saa. Sur: termo municipal de Guitiriz. Oeste: monte Louxeira da parroquia de Torre.</p>
<p>Descrición do perímetro: como únicos límites salientables poden citarse: polo sur segue a mouteira con Guitiriz pola Pena do Ferro cara ó noroeste na dirección á Fonte da Uz; polo oeste con Torre pola lomba de Louxeira.</p>
<p>Expediente número: 26/98.</p>
<p>Denominación: monte Mouzón.</p>
<p>Comunidade propietaria: veciños do lugar de Cotoriña.</p>
<p>Parroquia: Insua.</p>
<p>Concello: Vilalba.</p>
<p>Superficie: 16 ha.</p>
<p>Lindeiros:</p>
<p>Norte: predios particulares. Leste: predios particulares. Sur: termo municipal de Guitiriz. Oeste: predios particulares.</p>
<p>Descrición do perímetro: soamente salientable polo sur, a mouteira co termo municipal de Guitiriz.</p>
<p>En virtude do acordado polo xurado na sesión celebrada coa data do 26 de maio de 1998 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, polo presente edicto faise pública a iniciación dos expedientes indicados co obxecto de que, de acordo co previsto no artigo 23 do Regulamento do 23 de setembro de 1992 para a execución da citada lei, cantas persoas, organismos e corporacións resulten interesadas, poidan comparecer e intervir nos expedientes iniciados e formular perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistirlles en relación cos montes, achegando, se é o caso, a documentación que consideren conveniente ó respecto.</p>
<p>Lugo, 20 de xaneiro de 1999.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

