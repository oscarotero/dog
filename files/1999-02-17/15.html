---
date: '1999-02-17'
id: 40F6
page: 1793
number: 32
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (141/1998-10).
range: Edicto
url: 'https://www.xunta.gal/dog/Publicados/1999/19990217/Anuncio40F6_gl.html'
---
<p>Francisco Javier Míguez Poza, maxistrado xuíz do Xulgado de Primeira Instancia e Instrucción número dous dos de Santiago de Compostela e o seu partido, fai saber que neste xulgado se tramita xuízo de faltas 141/1998, por instancia de José Rafael Areoso Bardanca contra Juan José Patiño Iglesias e Germán Ignacio Sánchez Medina, e nas súas actuacións se dictou sentencia cun encabezamento e parte dispositiva do teor literal seguinte:</p>
<p>«Sentencia.</p>
<p>En nome de El-Rei.</p>
<p>En Santiago de Compostela, 14 de xaneiro de 1999.</p>
<p>Francisco Javier Míguez Poza, maxistrado xuíz titular do Xulgado de Primeira Instancia e Instrucción número dous desta cidade, dictou a presente resolución no xuízo de faltas seguido ante este xulgado coa referencia número 141/1998, no que actuaron como partes, como denunciantes, José Rafael Areoso Bardanca e, como demandados, Juan José Patiño Iglesias e Germán Ignacio Sánchez Madina.</p>
<p>Foi parte o Ministerio Fiscal.</p>
<p>Decido que debo absolver e absolvo a Juan José Sánchez Patiño e a Germán Ignacio Sánchez Medina</p>
<p>da falta que se lles imputaba, con declaración de custas de oficio.</p>
<p>Contra esta sentencia os interesados poderán interpor recurso de apelación para ante a audiencia provincial no prazo de 5 días desde a notificación, mediante escrito de formalización no que se exporán ordenadamente as alegacións sobre quebrantamento das normas e garantías procesuais, erro na apreciación das probas ou infracción de precepto constitucional ou legal en que se basee a impugnación e fixarase domiclio para notificacións. Se no recurso se pedise a declaración de nulidade do xuízo por infracción das normas legais ou constitucionais que se consideren infrinxidas e expresamente as razóns da indefensión.</p>
<p>Así mesmo, deberá acreditarse ter pedida a emenda da falta ou infracción na primeira instancia, salvo no caso de que se cometesen cando fose xa imposible a reclamación. No mesmo escrito de formalización, o recorrente poderá pedi-la práctica de probas que non puido propor na primeira instancia, das probas propostas que lle foron indebidamente denegadas, sempre que formulase a oportuna reserva e das admitidas que non foron practicadas por causas que non lle sexan imputadas, expondo as razóns polas que a falta daquelas dilixencias de proba produciu indefensión».</p>
<p>Así, por esta miña sentencia, xulgando definitivamente na instancia, pronúncioo, mándoo e asínoo.</p>
<p>Lévese testemuño literal ós autos da súa razón e quede o orixinal no libro de sentencias deste xulgado.</p>
<p>E para que conste e lle sirva de notificación a José Rafael Areoso Bardanca, expido e asino en Santiago de Compostela o vinte de xaneiro de mil novecentos noventa e nove.</p>
<p>Rubricado</p>

