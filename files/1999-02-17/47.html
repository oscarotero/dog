---
date: '1999-02-17'
id: 417A
page: 1815
number: 32
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de reparcelación das parcelas 4 e 5
  do E.D. IV-01 praza San Lourenzo (expediente 4118/401).
range: Anuncio
url: 'https://www.xunta.gal/dog/Publicados/1999/19990217/Anuncio417A_gl.html'
---
<p>O Consello da Xerencia Municipal de Urbanismo, en sesión celebrada o día 15 de xaneiro, acordou aprobar inicialmente o proxecto de reparcelación das parcelas 4 e 5 incluídas no estudio de detalle da unidade de execución praza de San Lourenzo, presentado por Promociones Agoeira, S.L., redactado polo arquitecto José Herrero García, visado polo COAG o 22 de xullo de 1998 e o anexo á memoria con data do 23 de decembro de 1998.</p>
<p>Procédese ó trámite de información pública do expediente durante o período mínimo de vinte días, con citación pesoal dos interesados e a través da correspondente publicación no DOG, segundo o establecido no artigo 102.4º da Lei 1/1997, do 24 de marzo, do solo de Galicia, significando que o prazo de exposición ó público se entenderá aberto desde a primeira publicación ata o remate dos vinte días contados desde o derradeiro anuncio. A documentación atópase na oficina de información da Xerencia Municipal de Urbanismo ó dispor do público, planta baixa da Casa do Concello.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou por ignorarse o seu enderezo, non poidan ser notificados persoalmente.</p>
<p>Vigo, 20 de xaneiro de 1999.</p>
<p>Manuel Pérez Álvarez</p>
<p>Alcalde-presidente da Xerencia Municipal</p>
<p>de Urbanismo</p>

