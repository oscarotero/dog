---
date: '2017-04-25'
id: G2175-040417-1
page: 19164
number: 79
agency: Xulgado de Primeira Instancia número 5 de Santiago de Compostela
section: V. Administración de xustiza.
title: EDICTO (465/2016).
range: Edicto
url: >-
  https://www.xunta.gal/dog/Publicados/2017/20170425/AnuncioG2175-040417-1_gl.html
---
<p>No procedemento de referencia ditouse sentenza o 24 de xaneiro de 2017 cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>Santiago de Compostela, 24 de xaneiro de 2017.</p>
    <p>Vistos por M. de Luna Taboada Martínez, maxistrada xuíza do Xulgado de Primeira Instancia número 5 desta cidade, os presentes autos de xuízo verbal número 465/2016, seguidos por instancia de Hostal San Lázaro, S.L., representado pola procuradora Sra. Vieites León, baixo a asistencia letrada da Sra. Romero Silva, contra Código y Señal, S.L., emprazada por edictos e en situación de rebeldía procesual.</p>
    <p>Resolución.</p>
    <p>Estímase a demanda presentada pola procuradora Sra. Vieites León, en nome e representación invocada e, en consecuencia, condénase a demandada Código y Señal, S.L. a pagar á demandante a cantidade de cinco mil cento setenta e tres euros e dezanove céntimos (5.173,19 euros) máis os xuros de demora establecidos na Lei 3/2004, do 29 de decembro, que se devindicarán ata o seu efectivo pagamento, así como ao pagamento das custas.</p>
    <p>Notifíquese esta sentenza ás partes, facéndolles saber que contra ela cabe recurso de apelación que, se é o caso, deberá interpoñerse ante este mesmo xulgado dentro dos vinte días seguintes a aquel en que se notifique esta resolución. Para a interposición do devandito recurso é necesaria a constitución de depósito na conta de depósitos e consignacións do xulgado, de acordo co establecido na disposición adicional décimo quinta da LOPX e polo importe de 50 euros, o que deberá ser acreditado no momento da presentación do recurso.</p>
    <p>Así o acorda, manda e asina, M. de Luna Taboada Martínez, maxistrada xuíza do Xulgado de Primeira Instancia número 5 de Santiago de Compostela».</p>
    <p>E como consecuencia do ignorado paradoiro de Código y Señal, S.L., expídese a presente para a súa publicación no Diario Oficial de Galicia.</p>
    <p>Santiago de Compostela, 27 de xaneiro de 2017</p>
    <footer><p>A letrada da Administración de xustiza</p></footer>

