---
date: '2021-02-05'
id: G0426-200121-0007
page: 7575
number: 24
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 19 de xaneiro de 2021, do Xurado Provincial de Clasificación de
  Montes Veciñais en Man Común de Lugo, polo que se comunican aos posibles
  titulares de dereitos e intereses os acordos adoptados por este xurado,
  relativos á revisión do esbozo do expediente 130/78 e tres máis.
range: Anuncio
url: >-
  https://www.xunta.gal/dog/Publicados/2021/20210205/AnuncioG0426-200121-0007_gl.html
---
<p>Como consecuencia da entrada en vigor da Lei 7/2012, do 28 de xuño, de montes de Galicia, e coa finalidade de levar a cabo o establecido na disposición transitoria décimo terceira con respecto á revisión de esbozos de montes veciñais en man común, o xurado, na reunión que tivo lugar o 17 de setembro de 2012, acordou solicitar ao Servizo de Montes a realización de propostas de revisión e elaboración de cartografías actualizadas dos montes veciñais da provincia, susceptibles de tal adecuación.</p>
    <p>En relación con isto, na sesión do xurado provincial o día 11 de xaneiro de 2021, figuran os seguintes acordos:</p>
    <p>– Monte Mosteiro (expediente 130/78), pertencente aos veciños do lugar de Mosteiro, na parroquia de Mosteiro, concello de Navia de Suarna.</p>
    <p>O 4 de xuño de 2019, tivo entrada unha solicitude asinada polo presidente da comunidade para que se revise o esbozo conforme a documentación que achega. Esta solicitude foi emendada o 2 de marzo de 2020. O 6 de abril de 2020, o Servizo de Montes elabora unha proposta de novo esbozo (núm. 2019_43) en que a superficie do monte de Mosteiro pasa a ser de 174,45 hectáreas, de conformidade coa nova cartografía.</p>
    <p>Unha vez examinada a dita proposta, o xurado, por unanimidade, acorda aceptala e incorporar o novo esbozo ao expediente.</p>
    <p>O novo esbozo correspóndese co plano do anexo I, ao final deste anuncio.</p>
    <p>– Monte Lamabranca, Lagoa e Paramelo (expediente 43/80), pertencente aos veciños da parroquia de Coeses, concello de Lugo. </p>
    <p>O 3 de xullo de 2019, tivo entrada unha solicitude asinada polo presidente da comunidade para que se revise o esbozo conforme a documentación que achega. Esta solicitude foi emendada o 8 de xuño de 2020. O 12 de xuño de 2020, o Servizo de Montes elabora unha proposta de novo esbozo (núm. 2019_51) en que a superficie do monte de Lamabranca, Lagoa e Paramelo pasa a ser de 137,7 hectáreas, de conformidade coa nova cartografía. </p>
    <p>Unha vez examinada a dita proposta, o xurado, por unanimidade, acorda aceptala e incorporar o novo esbozo ao expediente. </p>
    <p>O novo esbozo correspóndese co plano do anexo II, ao final deste anuncio.</p>
    <p>– Monte de Seoane (expediente 107/77), pertencente aos veciños do lugar de Seoane, na parroquia de Lamas de Moreira, concello da Fonsagrada. </p>
    <p>O 8 de maio de 2018, tivo entrada unha solicitude asinada polo presidente da comunidade para que se revise o esbozo conforme a documentación que achega. Así mesmo, o 13 de xuño de 2019, a comunidade presentou unha solicitude complementaria da anterior. O 18 de maio de 2020, o Servizo de Montes elabora unha proposta de novo esbozo (núm. 2018_41) en que a superficie do monte de Seoane pasa a ser de 188,4 hectáreas, de conformidade coa nova cartografía. </p>
    <p>Unha vez examinada a dita proposta, o xurado, por unanimidade, acorda aceptala e incorporar o novo esbozo ao expediente. </p>
    <p>O novo esbozo correspóndese co plano do anexo III, ao final deste anuncio.</p>
    <p>– Monte As Casas do Río (expediente 106/78), pertencente aos veciños do lugar das Casas do Río, na parroquia de Son, concello de Navia de Suarna. </p>
    <p>O 23 de outubro de 2018, tivo entrada unha solicitude asinada polos dous comuneiros das Casas do Río coa finalidade de revisar o esbozo conforme a documentación que achegan. O 30 de agosto de 2019, a comunidade presentou unha nova proposta de esbozo, tras serlle requirida unha emenda. O 4 de decembro de 2020, o Servizo de Montes elabora unha proposta de novo esbozo (núm. 2018_82) en que a superficie do monte das Casas do Río pasa a ser de 64 hectáreas, de conformidade coa nova cartografía. </p>
    <p>Unha vez examinada a dita proposta, o xurado, por unanimidade, acorda aceptala e incorporar o novo esbozo ao expediente. </p>
    <p>O novo esbozo correspóndese co plano do anexo IV, ao final deste anuncio.</p>
    <p>Contra os estes acordos, desde o día seguinte ao da súa publicación no <em>Diario Oficial de Galicia</em>, poderase interpoñer recurso potestativo de reposición, ante o Xurado Provincial de Montes Veciñais en Man Común de Lugo, no prazo dun mes, ou ben directamente recurso contencioso-administrativo, ante o Xulgado do Contencioso-Administrativo de Lugo, no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 19 de xaneiro de 2021</p>
    <footer><p>María Olga Iglesias Fontal<br>Presidenta do Xurado Provincial de Clasificación<br>de Montes Veciñais en Man Común de Lugo</p></footer>

