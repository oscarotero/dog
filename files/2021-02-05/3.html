---
date: '2021-02-05'
id: G0595-010221-0002
page: 7377
number: 24
agency: 'Vicepresidencia primeira e Consellería de Presidencia, Xustiza e Turismo'
section: II. Autoridades e persoal. b) Nomeamentos.
title: >-
  ORDE do 28 de xaneiro de 2021 pola que se nomea un membro da Comisión de
  Heráldica da Xunta de Galicia.
range: Orde
url: >-
  https://www.xunta.gal/dog/Publicados/2021/20210205/AnuncioG0595-010221-0002_gl.html
---
<p>A Lei 5/1997, do 22 de xullo, de Administración local de Galicia, regula os aspectos esenciais da Comisión de Heráldica de Galicia, configurándoa como o órgano consultivo da Xunta de Galicia a que lle corresponde emitir informe vinculante nos procedementos de aprobación, modificación ou rehabilitación de escudos ou bandeiras das entidades locais.</p>
    <p>Mediante o Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, regúlase a composición e funcionamento da Comisión de Heráldica da Xunta de Galicia, así como a adscrición desta á consellería competente en materia de réxime local.</p>
    <p>O artigo 6 do Decreto 19/2010 recolle a composición e o nomeamento dos seus membros. O número 3 deste artigo 6 sinala que as persoas membros da Comisión de Heráldica da Xunta de Galicia serán nomeadas por un período de 5 anos. </p>
    <p>O artigo 7.1.c) establece como motivo de perda da condición de membro da Comisión de Heráldica a expiración do período para o cal se nomeou. O actual membro da Comisión de Heráldica da Xunta de Galicia, Jaime Bugallal y Vela, foi nomeado mediante a Orde do conselleiro competente en materia de réxime local do 22 de outubro de 2015 (DOG núm. 210, do 4 de novembro).</p>
    <p>O artigo 7.2 do citado Decreto 19/2010 establece que, de producirse algunha vacante entre as persoas membros da Comisión de Heráldica por calquera dos motivos enumerados, se realizará, no prazo de tres meses, a súa cobertura.</p>
    <p>En virtude do exposto,</p>
    <h2>DISPOÑO:</h2>
    <p>Nomear a persoa que a continuación se relaciona membro da Comisión de Heráldica da Xunta de Galicia, en calidade de vogal:</p>
    <p>– Manuel José Recuero Astray, catedrático de Historia Medieval da Universidade da Coruña. </p>
    <p>Santiago de Compostela, 28 de xaneiro de 2021</p>
    <footer><p>Alfonso Rueda Valenzuela<br>Vicepresidente primeiro e Conselleiro de Presidencia,<br>Xustiza e Turismo</p></footer>

