---
date: '2019-01-21'
id: G0424-281118-0001
page: 3907
number: 14
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 26 de novembro de 2018, da Dirección Xeral de Enerxía e Minas,
  pola que se somete a información pública a solicitude de autorización
  administrativa e aprobación do proxecto de execución do cambio de
  subministración de gas propano a gas natural e desconexión das instalacións de
  GLP 50051346, 50051366 e 50051376 no termo municipal de Vigo, promovido pola
  empresa Nedgia Galicia, S.A. (expediente IN627A 2018/78-0).
range: Resolución
url: >-
  https://www.xunta.gal/dog/Publicados/2019/20190121/AnuncioG0424-281118-0001_gl.html
---
<p>Para os efectos previstos no artigo 46 bis, nos seus números 1 e 8, da Lei 34/1998, do 7 de outubro, do sector de hidrocarburos, sométese a información pública o seguinte proxecto de autorización administrativa: </p>
    <p>Peticionario: Nedgia Galicia, S.A., con CIF nº A15383284 e con enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Antecedentes: </p>
    <p>O 30 de decembro de 1978 outorgouse a Repsol Butano, S.A. a concesión administrativa para a prestación do servizo público de subministración de gas propano a 978 vivendas do conxunto urbano denominado polígono de Coia, situado no termo municipal de Vigo, mediante a Orde do Ministerio de Industria e Enerxía publicada no Boletín Oficial del Estado do 10 de febreiro de 1979.</p>
    <p>As concesións administrativas transformáronse en autorizacións administrativas no momento da entrada en vigor da Lei 34/1998, do 7 de outubro, do sector de hidrocarburos, porque, segundo o establecido na súa disposición adicional sexta, todas as concesións para actividades incluídas no servizo público de subministración de gases combustibles por canalización quedan extinguidas e substituídas de pleno dereito por autorizacións administrativas.</p>
    <p>O 23 de maio de 2018, a Dirección Xeral de Enerxía e Minas ditou resolución pola cal se autorizou a transmisión das instalacións de distribución de GLP canalizado no polígono residencial de Coia (Vigo) e da súa autorización administrativa, da sociedade cedente Repsol Butano, S.A. a favor da sociedade adquirente Nedgia Galicia, S.A.</p>
    <p>Obxecto da petición: o obxecto da petición é a autorización administrativa e aprobación do proxecto de execución do cambio de subministración de gas propano a gas natural e desconexión das instalacións de GLP 50051346, 50051366 e 50051376 no termo municipal de Vigo (Pontevedra).</p>
    <p>Descrición das actuacións:</p>
    <p>• Conexión dos clientes existentes de GLP á rede de distribución de gas natural da zona (non se reutilizará a rede de distribución de GLP de aceiro). Levaranse a cabo as seguintes actuacións:</p>
    <p>– Instalación de dezasete (17) acometidas PE-32 (120 m) na rede existente de gas natural.</p>
    <p>– Extensión da rede de gas natural mediante tubaxe PE-63 (120 m) e PE-110 (107 m) e instalación dunha válvula PE-110.</p>
    <p>– 13 calas de 1m × 1m × 1m para instalación do tallo de acometida da rede existente de gas natural.</p>
    <p>• Conversión a gas natural das instalacións receptoras existentes, a súa adecuación e transformación de aparellos.</p>
    <p>• Cambio das características do gas GLP (propano) a gas natural.</p>
    <p>• Desconexión, baleiramento e inertización das plantas de GLP existentes:</p>
    <p>– Planta GLP-249-36 (50051346), polígono de Coia, zona 1, rúa Baiona, s/n, Vigo (Pontevedra). Referencia catastral: 0640848NG2704S0001SB.</p>
    <p>– Planta GLP-250-36 (50051366), polígono de Coia, zona 3, rúa Cangas, s/n, Vigo (Pontevedra). Referencia catastral: 0542202NG2704S0001XB.</p>
    <p>– Planta GLP-251-36 (50051376), polígono de Coia, zona 4, rúa Bueu, s/n, Vigo (Pontevedra). Referencia catastral: sen referencia.</p>
    <p>Termo municipal: a solicitude afecta ao termo municipal de Vigo, na provincia de Pontevedra.</p>
    <p>Orzamento: trinta e dous mil setecentos sesenta e seis euros con trinta e sete céntimos (32.766,37 €).</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos poidan presentar as súas alegacións no prazo de vinte (20) días a partir da data de publicación desta resolución, que poderán examinar o correspondente proxecto na Dirección Xeral de Enerxía e Minas; Edificio Administrativo San Caetano, bloque 5, 4º andar, 15781 Santiago de Compostela, así como na Xefatura Territorial de Pontevedra da Consellería de Economía, Emprego e Industria, na rúa Fernández Ladreda, 43, 5º, 36071 Pontevedra.</p>
    <p>Santiago de Compostela, 26 de novembro de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

