---
date: '2019-01-21'
id: G2188-191218-0001
page: 3875
number: 14
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (91/2017).
range: Edicto
url: >-
  https://www.xunta.gal/dog/Publicados/2019/20190121/AnuncioG2188-191218-0001_gl.html
---
<p>F02 Familia, garda, custodia, alimentos de fillo menor non matrimonial non consensuado 91/2017</p>
    <p>Procedemento orixe: medidas provisionais previas á demanda 577/2016</p>
    <p>Sobre outros familia incidentes </p>
    <p>Demandante: Linda Atu</p>
    <p>Procuradora: Olga Martínez Villanueva</p>
    <p>Avogado: Darío Javier Costas Vila</p>
    <p>Demandado: Chidozie Ejike Osita</p>
    <p>Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, polo presente anuncio:</p>
    <p>No procedemento de referencia seguido por instancia de Lianda Atu fronte a Chizozie Ejike Osita ditouse a resolución do teor literal seguinte:</p>
    <p>Sentenza</p>
    <p>En Vigo o 14 de marzo de 2018.</p>
    <p>Vistos por min, María del Pilar Cao Fernández, maxistrada do Xulgado de Reforzo dos xulgados de Primeira Instancia número 5 e número 12 de Vigo, os presentes autos de more uxorio con número 91/2017, seguidos por instancia de Linda Atu, representada pola procuradora Olga Martínez Villanueva e baixo a dirección letrada de Darío Javier Costas Vila, fronte a Chidozie Ejike Osita, declarado en situación de rebeldía procesual, e con intervención do Ministerio Fiscal, resulta o seguinte</p>
    <p>(Seguen antecedentes de feito e fundamentos de dereito)</p>
    <p>Decido que debo estimar e estimo parcialmente a demandada interposta pola procuradora dos tribunais Olga Martínez Villanueva, en nome e representación de Linda Atu, fronte a Chidozie Ejike Osita, e por iso procede acordar e acordo os efectos e medidas seguintes:</p>
    <p>Atribúese á nai a garda e custodia dos dous fillos comúns, sen prexuízo de que ambos os proxenitores compartan a titularidade e o exercicio da patria potestade.</p>
    <p>Establécese a favor do pai o seguinte réxime de visitas, comunicación e estadías cos fillos menores:</p>
    <p>Visitas: </p>
    <p>Entre semana: o pai gozará da compañía dos menores os martes e xoves de 17.00 a 20.00 horas, e </p>
    <p>Fins de semana: fins de semana alternas, realizándose a recollida dos menores o venres á saída do centro escolar e a entrega o domingo ás 20.00 horas, no domicilio materno. Correspóndelle a primeira fin de semana tras a aprobación das medidas.</p>
    <p>Vacacións</p>
    <p>As vacacións de verán repartiranse por períodos quincenais. En anos pares corresponderá á nai as primeiras quincenas dos meses de xullo e agosto, e nos impares ao pai. Cando corresponda ao pai a primeira quincena recollerá os menores os días 1 ás 20.00 horas e retornaraos o 15 ás 20.00 horas; cando lle corresponda a segunda quincena recolleraos o 15 e entregaraos o 31. A primeira fin de semana de setembro corresponderá ao proxenitor que non gozou a última semana de vacacións cos menores, e a partir de aí continuará a alternancia.</p>
    <p>As vacacións de Nadal comprenderán desde o 22 de decembro ata o 8 de xaneiro, estendéndose o primeiro período desde o 22 ata o 31 de decembro, e o segundo do 31 de decembro ao 8 de xaneiro. Corresponderá ao pai o primeiro período os anos impares e á nai, os pares. O lugar e hora de entrega dos menores será as 20.00 horas no domicilio da nai.</p>
    <p>As vacacións de Semana Santa desfrutaranse por períodos completos e corresponderán á nai nos anos impares e ao pai nos pares. Cando corresponda ao pai o desfrute das vacacións cos menores, serán recollidos no domicilio materno o venres ás 20.00 horas e retornados o luns á mesma hora.</p>
    <p>Establecerase a total liberdade de comunicacións postais e telefónicas cos menores, sen que poidan realizarse de modo intempestivo, sempre con anterioridade ás 20.30 horas en períodos lectivos.</p>
    <p>En calquera caso, este réxime de mínimos debe entenderse supletorio dos acordos puntuais que poidan alcanzar as partes, como mellores coñecedores da súa situación e da dos seus fillos.</p>
    <p>Atribúese á esposa e aos fillos o uso e desfrute da vivenda que constituíu o domicilio familiar, xunto co mobiliario e enxoval que se ache no seu interior.</p>
    <p>Fíxase a contía da pensión de alimentos que o pai debe ingresar a favor dos menores na cantidade de 200 euros mensuais a cada fillo (isto é, 400 euros mensuais), suma que satisfará por mensualidades anticipadas, dentro dos cinco primeiros días de cada mes, na conta bancaria que para o efecto designe a nai. </p>
    <p>A dita cantidade actualizarase anualmente en proporción ás variacións que experimente o índice oficial de prezos de consumo, segundo o INE ou organismo que o substitúa.</p>
    <p>Ambos os proxenitores sufragarán por metade os gastos extraordinarios que xeren os menores.</p>
    <p>Merecerán a consideración de gastos extraordinarios, entre outros, os derivados da atención dos fillos menores de idade na sanidade privada por enfermidades, o custo pola adquisición ou uso de próteses, o custo doutras actividades médicas ou cirúrxicas non cubertas pola Seguridade Social e os gastos farmacéuticos inherentes a elas, así como calquera outro, en definitiva, de análoga natureza aos antes enunciados. </p>
    <p>Calquera incidente en sede de gastos extraordinarios resolverase nos termos do artigo 776.4 da Lei de axuizamento civil, aínda que os gastos antes enunciados e os de análoga natureza serán susceptibles de execución de título xudicial de forma inmediata.</p>
    <p>Dada a natureza do presente procedemento, non procede realizar pronunciamento en canto ás custas procesuais.</p>
    <p>Notifíquese esta resolución en forma legal ás partes, ás cales se advirte que contra ela cabe interpoñer recurso de apelación para ante a Audiencia Provincial de Pontevedra, que deberá prepararse ante este xulgado dentro dos vinte días seguintes á súa notificación, e que se substanciará conforme as normas da nova Lei de axuizamento civil, sendo necesario que para iso se proceda aingresar na conta de depósitos e consignacións deste xulgado o depósito establecido pola Lei orgánica 1/2009, do 3 de novembro.</p>
    <p>Así o acordo, mando e asino.</p>
    <p>E atopándose o dito demandado, Chidozie Ejike Osita, en paradoiro descoñecido, expídese o presente a fin de que sirva de notificación en forma a este. </p>
    <p>Vigo, 19 de decembro de 2018</p>
    <footer><p>A letrada da Administración de xustiza</p></footer>

