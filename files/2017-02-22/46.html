---
date: '2017-02-22'
id: G0426-090217-0008
page: 8880
number: 37
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 8 de febreiro de 2017, da Dirección Xeral de Ordenación Forestal,
  polo que se empraza a interesada no expediente de subvención para o fomento da
  silvicultura en bosques no medio rural (expediente 14360013/2014).
range: Anuncio
url: >-
  https://www.xunta.gal/dog/Publicados/2017/20170222/AnuncioG0426-090217-0008_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentada a notificación sen que se puidese efectuar, notifícase á persoa interesada, por medio do presente anuncio publicado no <em>Boletín Oficial del Estado</em> (BOE) e que se sinala no anexo, a resolución dun procedemento para declarar a perda do dereito ao cobramento da axuda relativa ao expediente de subvención número 14360013/2014 (Orde do 26 de setembro de 2014 pola que se establecen as bases reguladoras das axudas para o fomento da silvicultura en bosques no medio rural, en concorrencia competitiva, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013 e se convocan para o ano 2014).</p>
    <p>A interesada poderá comparecer, no prazo de dez (10) días hábiles contados desde o seguinte ao da publicación deste anuncio, nas dependencias da Dirección Xeral de Ordenación Forestal, situada na rúa San Lázaro s/n, 15781 Santiago de Compostela, das 9.00 ás 14.00 horas, de luns a venres, para o coñecemento do contido íntegro da mencionada resolución e a constancia de tal coñecemento.</p>
    <p>Transcorrido o dito prazo sen se efectuar a comparecencia, a notificación entenderase producida desde o día seguinte ao da data de finalización deste.</p>
    <p>Concédeselle a interesada un prazo de un mes, contado a partir do seguinte á notificación da resolución, no que poderá interpoñer potestativamente recurso de reposición perante a conselleira do Medio Rural ou directamente recurso contencioso-administrativo perante ao órgano xurisdicional competente no prazo de dous meses a partir do día seguinte ao da súa notificación, consonte ao disposto no artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que a interesada poida exercitar calquera outro que coide pertinente.</p>
    <p>O presente anuncio expídese para que conste e lle sirva de notificación a interesada, en cumprimento do disposto no artigo 44 da xa citada Lei 39/2015, do 1 de outubro. Así mesmo, este anuncio publicarase no <em>Diario Oficial de Galicia</em>, se ben faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Santiago de Compostela, 8 de febreiro de 2017</p>
    <footer><p>Tomás Fernández-Couto Juanas<br>Director xeral de Ordenación Forestal</p></footer>
    <h2>ANEXO</h2>
    <p>Expediente: procedemento para declarar a perda total do dereito ao cobramento do expediente de subvención número 14360013/2014.</p>
    <p>Interesada: CMVMC de Alxán, Pedroxo e Laxial.</p>
    <p>Acto de notificación: resolución.</p>
    <p>Último enderezo coñecido: Alxán-Soutomaior, 61, 36691 San Salvador de Soutomaior (Pontevedra).</p>

