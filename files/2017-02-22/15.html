---
date: '2017-02-22'
id: G2177-020217-0001
page: 8817
number: 37
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (1202/2015).
range: Edicto
url: >-
  https://www.xunta.gal/dog/Publicados/2017/20170222/AnuncioG2177-020217-0001_gl.html
---
<p>Cristina Cao Sánchez, letrada da Administración de xustiza do Xulgado de Primeira Instancia número 6 de Santiago de Compostela, polo presente anuncio:</p>
    <p>No procedemento sobre familia, garda, custodia e alimentos de fillo menor non matrimonial, suposto contencioso número 1202/2015, ditouse sentenza número 43/2017 do 31 de xaneiro, cuxa resolución é do teor literal seguinte:</p>
    <p>«Decido que, estimando substancialmente a demanda de xuízo verbal presentada por Zaidali Yanina Sánchez de la Rosa, representada pola procuradora Sra. Romero Raño e asistida do letrado Sr. Méndez Senlle, con intervención da representante do Ministerio Fiscal ao concorrer un fillo menor de idade, fronte a Walter Junnior Díaz, maior de idade, sinalado en autos e declarado en rebeldía procesual, procede acceder á adopción das seguintes medidas definitivas:</p>
    <p>1º. Atribución preventiva en exclusiva á demandnate do exercicio da patria potestade sobre o menor habido en común en cuestións de medidas sanitarias, educativas, de determinación de domicilio e residencia do menor, de expedición e renovación de pasaporte e administrativas análogas.</p>
    <p>2º. Atribución á demandante da garda e custodia sobre o citado menor.</p>
    <p>3º. Suspensión de todo réxime de estadías e comunicacións do proxenitor non custodio.</p>
    <p>4º. Fixación a cargo do demandado en favor do fillo común dunha pensión de alimentos de 150 euros/mes que se aboará de xeito anticipado nos cinco primeiros días de cada mes na conta bancaria que designe a demandante, pensión de alimentos que se actualizará anualmente conforme a variación precedente do IPC.</p>
    <p>5º. Aboamento por metade dos gastos extraordinarios do menor, logo da súa acreditación documental.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e fronte a ela cabe interpoñer recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial de Coruña (artigos 458 ss. e 776 da Lei de axuizamento civil) logo de consignación do depósito de 50 euros previsto na disposición adicional décimo quinta da LOPX.</p>
    <p>Así por esta a miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial».</p>
    <p>E como consecuencia do ignorado paradoiro do demandado Walter Junnior Díaz, expídese esta edicto para que sirva de notificación.</p>
    <p>Santiago de Compostela, 2 de febreiro de 2017</p>
    <footer><p>A letrada da Administración de xustiza</p></footer>

