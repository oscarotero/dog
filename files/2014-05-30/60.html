---
date: '2014-05-30'
id: L251-260514-0001
page: 24536
number: 102
agency: Concello de Sanxenxo
section: VI. Anuncios. b) Administración local.
title: >-
  ANUNCIO de licitación para a contratación da explotación dos servizos de
  tempada na praia de Nanín do concello de Sanxenxo.
range: Anuncio
url: >-
  https://www.xunta.gal/dog/Publicados/2014/20140530/AnuncioL251-260514-0001_gl.html
---
<p>Aprobado o prego unificado de cláusulas administrativas particulares e de prescricións técnicas que rexen a contratación da explotación dos servizos de tempada na praia de Nanín do Concello de Sanxenxo, anúnciase a convocatoria para a súa contratación.</p>
    <p>1. Obxecto: a contratación da explotación dos servizos de tempada na praia de Nanín.</p>
    <p>2. Duración do contrato: dúas (2) anualidades, 2014 e 2015, sen posibilidade de prórroga. </p>
    <p>3. Orzamento mínimo de licitación: 791,34 €/ano con IVE.</p>
    <p>4. Procedemento, tramitación e criterio de adxudicación: tramitación ordinaria e procedemento aberto, cun único criterio de valoración, o prezo máis alto.</p>
    <p>5. Lugar e prazo de presentación de ofertas: as proposicións presentaranse no Rexistro Xeral do Concello de Sanxenxo das 9.00 ás 14.00 horas, agás o sábado que será das 9.00 ás 13.00 horas dentro do prazo de quince (15) días naturais contados desde o día seguinte ao da publicación do anuncio de licitación no <em>Boletín Oficial</em> da provincia de Pontevedra, <em>Diario Oficial de Galicia</em> e no perfil do contratante do órgano de contratación que figura na páxina web do Concello, www.sanxenxo.es. O cómputo de prazos comezará desde a derradeira publicación en calquera dos medios citados. Faise constar que se o prazo remata en festivo ou sábado, ampliarase ao día seguinte hábil que non sexa sábado. </p>
    <p>6. Mesa de contratación: constituirase de acordo co sinalado nas cláusulas 10ª e 11ª do prego respectivo.</p>
    <p>7. Clasificación: non se exixe.</p>
    <p>8. Solvencias. </p>
    <p>a) Solvencia económica e financeira: acreditarase mediante declaración ou certificación dunha entidade financeira.</p>
    <p>b) Solvencia técnica e profesional: acreditarase mediante unha declaración indicando que o quiosco cumprirá coas condicións sinaladas no prego. </p>
    <p>9. Garantías: garantía definitiva do 5 % do importe total da adxudicación polas dúas anualidades excluído o IVE.</p>
    <p>10. Entidade e información: Concello de Sanxenxo, Sección de Contratación. Teléfono: 986 72 00 75. A documentación recollerase no concello de Sanxenxo e a través da web www.sanxenxo.es perfil de contratante.</p>
    <p>Sanxenxo, 22 de maio de 2014</p>
    <footer><p>Catalina González Bea<br>Alcaldesa</p></footer>

