---
date: '2001-10-23'
id: '10796'
page: 13
number: 205
agency: CONCELLO DE CELANOVA
section: VI. ANUNCIOS
title: Convocatoria de asemblea xeral.
range: Convocatoria
url: 'https://www.xunta.gal/dog/Publicados/2001/20011023/Anuncio10796_gl.html'
---
<p>O concelleiro-delegado do Concello de Celanova, Maximino Rodríguez Fernández, designado para actuar en trámites de compensación urbanística para o desenvolvemento e xestión da unidade de execución UE-1 de Celanova, segundo decreto da Alcaldía, do 9 de outubro de 2001, unha vez aprobados definitivamente os estatutos e bases de actuación mediante sucesivos acordos da Comisión de Goberno do 4 de abril de 2001 e do 24 de maio de 2001.</p>
<p>E cumprindo co disposto no artigo 24.1º dos estatutos aprobados, convoca a sesión extraordinaria da asemblea xeral.</p>
<p>Terá lugar na sala de xuntas da Casa do Concello de Celanova o día 25 de outubro ás 10.30 da mañá en primeira convocatoria, e media hora despois en segunda convocatoria, que será presidida polo devandito concelleiro-delegado, asistido do secretario que el sinale e, con asistencia do notario previamente designado, quen elevará a pública a acta de constitución da xunta, conforme o artigo 163 do Regulamento de xestión urbanística, a tódolos propietarios de bens sitos na antedita unidade de actuación, para trata-los asuntos que se inclúen na seguinte orde do día:</p>
<p>1. Constitución da xunta de compensación.</p>
<p>2. Designación do presidente, secretario, tesoureiro, asesor xurídico e arquitecto pola asemblea xeral.</p>
<p>3. Designación da xunta de delegados.</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas, para tódolos propietarios e interesados directamente afectados que, por resultaren descoñecidos ou por ignorarse o seu domicilio, non puideron ser notificados persoalmente.</p>
<p>Celanova, 15 de outubro de 2001.</p>
<p>O concelleiro-delegado</p>
<p>Rubricado</p>

