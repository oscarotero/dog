---
date: '1999-10-27'
id: 10D8A
page: 12
number: 208
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 11 de outubro de 1999, da Dirección Médica do Hospital Comarcal
  de Monforte de Lemos, pola que se anuncia a contratación da subministración,
  polo procedemento aberto e trámite de urxencia mediante concurso, de dúas
  estacións de traballo para anestesia e unha incubadora. (C.P. 4/1999).
range: Resolución
url: 'https://www.xunta.gal/dog/Publicados/1999/19991027/Anuncio10D8A_gl.html'
---
<p>A Dirección Médica do Hospital Comarcal de Monforte de Lemos, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 21 de abril de 1998 (DOG nº 88, do 11 de maio), convoca expediente de contratación da subministración sucesiva, polo procedemento aberto, mediante concurso e polo trámite de urxencia, para a adquisición de dúas estacións de traballo para anestesia e unha incubadora (C.P. 4/1999).</p>
<p>Obxecto e orzamento: a adquisición de 2 estacións de traballo para anestesia e 1 incubadora por un orzamento máximo de once millóns de ptas., IVE incluído (11.000.000 de ptas.).</p>
<p>Forma de adxudicación: adquisición polo procedemento aberto, mediante concurso público e polo trámite de urxencia.</p>
<p>Prazo de execución: inmediato a partir da data de resolución de adxudicación.</p>
<p>Documentación de interese para os licitadores: o prego de cláusulas administrativas técnicas e demais documentación complementaria poden ser solicitados na Secretaría da Dirección de Xestión do Hospital Comarcal, rúa Corredoira, s/n, 27400 Monforte de Lemos, teléfono 982 41 79 18, fax 982 40 40 06, en días laborables das 9 ata as 14 horas.</p>
<p>Fianzas.</p>
<p>-A fianza provisional será do 2% do orzamento de licitación de cada un dos lotes.</p>
<p>-A fianza definitiva será do 4% do orzamento de licitación de cada un dos lotes.</p>
<p>Constituiranse nalgunha das formas que establece os artigos 36 e 37 respectivamente da Lei 13/1995, de contratos das administracións públicas.</p>
<p>Solvencia económica e financeira: deberá acreditarse por algún dos documentos sinalados no anexo I do prego.</p>
<p>Solvencia técnica: deberá acreditarse por algún dos documentos sinalados no anexo II do prego.</p>
<p>Criterios de adxudicación.</p>
<p>-Prezo: ata 6 puntos.-Características técnicas: ata 6 puntos.-Prazo de garantía: ata 3 puntos.</p>
<p>Clasificación: non se precisa.</p>
<p>Presentación das proposicións: as proposicións deberán presentarse en man, en sobres pechados e asinados polo licitador ou persoa que o represente, no rexistro xeral do hospital, antes das 14 horas do décimo terceiro día natural contado a partir do seguinte ó da publicación no DOG ou enviadas por correo. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (982 40 40 06) ou telegrama no mesmo día, de conformidade coa lexislación vixente.</p>
<p>Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas anexa á Dirección Médica do hospital, ás 12.30 horas do décimo primeiro día natural contado a partir do seguinte ó do remate do prazo de presentación das ofertas. No caso de que o devandito día coincida en sábado ou festivo, a apertura das proposicións terá lugar no seguinte día hábil.</p>
<p>Documentación que deberán achega-los licitadores: deberán achega-los documentos sinalados no prego de cláusulas administrativas particulares.</p>
<p>Anuncios: o pagamento dos anuncios deste concurso público será por conta dos adxudicatarios do concurso.</p>
<p>Monforte de Lemos, 11 de outubro de 1999.</p>
<p>Eleuterio López Louzao</p>
<p>Director médico do Hospital Comarcal</p>
<p>de Monforte de Lemos</p>

