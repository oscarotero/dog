---
date: '1999-10-27'
id: 10D7A
page: 12
number: 208
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 30 de xuño de 1999, da Delegación Provincial de Lugo, de
  notificación de incoación do expediente sancionador en materia de pesca
  fluvial P-81/1999, devolto polo servicio de correos.
range: Resolución
url: 'https://www.xunta.gal/dog/Publicados/1999/19991027/Anuncio10D7A_gl.html'
---
<p>De conformidade co disposto polo artigo 59.4º da Lei do 26 de novembro de 1999 (BOE do 27), de réxime xurídico das administracións públicas e do procedemento administrativo común, e no Decreto 482/1997, do 30 de decembro (DOG do 8-1-1998), polo que se establece a estructura orgánica da Consellería de Medio Ambiente, notifícaselles ás persoas que no anexo se mencionan que, con esta data, resolvín publica-lo acordo de iniciación do procedemento sancionador por infracción da Lei 7/1992, do 24 de xullo, de pesca fluvial de Galicia (DOG nº 151, do 5 de agosto), por non ser posible a notificación a través do servicio de correos.</p>
<p>Noméase instructora deste procedemento a Paloma Quiroga López, e secretario a José Antonio García Blanco, funcionarios desta delegación provincial, que poden ser recusados en calquera momento da tramitación do expediente de concorreren os supostos legais.</p>
<p>Os interesados disporán dun prazo de quince días (15), contados a partir do seguinte ó da publicación desta notificación, para achegaren, por escrito cantas alegacións, documentos, información ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberán emprega-los impresos normalizados que lles serán facilitados nesta Delegación Provincial de Lugo, sita na Ronda da Muralla, nº 70-1ª planta.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobada polo Real decreto 1398/1993, do 4 de agosto (BOE nº 189, do 9).</p>
<p>ANEXO</p>
<p>Expediente nº P-81/1999.</p>
<p>Denunciado: Juan Antonio Pérez Arias.</p>
<p>DNI: 76.938.496-T.</p>
<p>Último domicilio coñecido: r/ El Fuejo, nº 21, Cangas de Narcea, Asturias.</p>
<p>Feitos imputados: practica-lo deporte da pesca con dúas canas, utilizando engado de uso prohibido (piscardo). Feitos constatados o día 7-5-1999 no tramo compartido con Asturias-río de Porcos, A Fonsagrada, Lugo.</p>
<p>Precepto sancionador: 34.14º da Lei de pesca 7/1992.</p>
<p>Cualificación da infracción: menos grave.</p>
<p>Sanción: 50.001 pesetas de multa.</p>
<p>Inhabilitación para obte-la licencia de pesca por un ano.</p>
<p>Lugo, 30 de xuño de 1999.</p>
<p>Luis González Vázquez</p>
<p>Delegado provincial de Lugo</p>

