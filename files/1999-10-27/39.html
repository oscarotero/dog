---
date: '1999-10-27'
id: 10D62
page: 12
number: 208
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Cédula do 20 de setembro de 1999, da Dirección Xeral de Turismo, pola que se
  lle notifica á axencia de viaxes Viajes Franqueira, S.L., sita no edificio
  Área Central-Polígono das Fontiñas, local L-32F, de Santiago de Compostela, o
  acordo de iniciación do expediente de revogación do seu título-licencia.
range: Cédula
url: 'https://www.xunta.gal/dog/Publicados/1999/19991027/Anuncio10D62_gl.html'
---
<p>Pola presente cédula notifícaselle ó titular da axencia de viaxes, Viajes Franqueira, S.L. a través do seu representante legal, cos datos e últimos enderezos que se sinalan no anexo que se xunta, que a inspección adscrita a esta Dirección Xeral de Turismo constatou que a devandita axencia non exerce a actividade desde hai máis de 3 anos, destinándose o mesmo local a outra actividade distinta.</p>
<p>Tendo en conta que de acordo co establecido no artigo 12 a) do Decreto 155/1989, do 22 de xuño, polo que se aproba o Regulamento das axencias de viaxes de Galicia, é causa de revogación do título-licencia non mante-la actividade de axencia ó longo dun ano continuado sen causa xustificada, esta dirección xeral acordou inicia-lo expediente de revogación do título-licencia da dita axencia, de conformidade co establecido no artigo 12 do referido decreto.</p>
<p>O interesado disporá dun prazo de 15 días para efectua-las alegacións que coide pertinentes, podendo examina-lo expediente de obter copia dos documentos contidos nel, na Dirección Xeral de Turismo.</p>
<p>Para os efectos de que lle sirva de notificación ó titular da mencionada axencia de viaxes, en cumprimento do establecido no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1993, do 13 de xaneiro, asino e selo a presente cédula en Santiago de Compostela o 20 de setembro de 1999.</p>
<p>Aurelio Miras Portugal</p>
<p>Director xeral de Turismo</p>
<p>ANEXO</p>
<p>Axencia de viaxes: Viajes Franqueira, S.L.</p>
<p>Representante legal: Carlos Elizchea Pazos.</p>
<p>Últimos enderezos coñecidos:-Edf. Área Central-Polígono das Fontiñas, local L-32F, Santiago de Compostela.-Camiño Francés, 4-baixo, Santiago de Compostela.</p>

