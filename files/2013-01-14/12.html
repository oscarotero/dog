---
date: '2013-01-14'
id: G2188-211212-0001
page: 1103
number: 9
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (1059/10).
range: Edicto
url: >-
  https://www.xunta.gal/dog/Publicados/2013/20130114/AnuncioG2188-211212-0001_gl.html
---
<p>Sarai Paniagua Acera, secretaria xudicial do Xulgado de Primera Instancia número 5 do Xulgado de Familia de Vigo, certifico que neste xulgado se tramitan os autos arriba referidos nos cales se ditou a seguinte:</p>
    <p>«Sentenza nº 527.</p>
    <p>Vigo, 22 de setembro de 2011.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia) viu os autos seguidos neste xulgado baixo número 1059/2010 sobre garda e custodia e alimentos respecto de fillo menor de idade, por instancia de María del Mar Carneiro García, representada polo procurador dos tribunais Juan José Muíños Torrado, e con asistencia letrada de Alejandro de la Cuesta Martín, contra Antonio Aldegunde Rodríguez, declarado en rebeldía procesual, e nos cales interveu o Ministerio Fiscal, sobre a base dos seguintes.</p>
    <p>(Seguen antecedentes de feito e fundamentos de dereito).</p>
    <p>Decido.</p>
    <p>Na demanda interposta polo procurador dos tribunais Juan José Muiños Torrado, en nome e representación de María del Mar Carneiro García, como demandante, contra Antonio Aldegunde Rodríguez, declarado en situación de rebeldía procesual, e na cal interveu o Ministerio Fiscal, fago os seguintes pronunciamentos:</p>
    <p>Primeiro. Atribúese a María del Mar Carneiro García a garda e custodia da filla menor, sendo a patria potestade compartida por ambos os dous proxenitores.</p>
    <p>Segundo. Antonio Aldegunde Rodríguez satisfará en concepto de alimentos a favor da súa filla a cantidade de 120 euros mensuais, que serán ingresados dentro dos cinco primeiros días de cada mes na conta corrente que para o efecto designe a nai e que será actualizada anualmente conforme a variación do índice de prezos de consumo que indique o Instituto Nacional de Estatística ou organismo que o substitúa.</p>
    <p>Ambos os dous proxenitores satisfarán por metade os gastos extraordinarios que xere a menor, tendo esta consideración, entre outros, os derivados de tratamentos médicos, cirúrxicos, protésicos, ortopédicos ou odontolóxicos non cubertos polo sistema sanitario público.</p>
    <p>Terceiro. Atribúese o uso da vivenda familiar a María del Mar Carneiro García, en cuxa compañía queda a filla menor.</p>
    <p>Non se fai especial pronunciamento canto ás custas.</p>
    <p>Notifíquese esta resolución ás partes e ao Ministerio Fiscal e fágaselles saber que contra ela cabe recurso de apelación ante a Audiencia Provincial de Pontevedra, que se preparará, se for o caso, ante este xulgado, no prazo de cinco días, a partir da súa notificación.</p>
    <p>Así o pronuncio, mando e asino por esta miña sentenza, da cal se expedirá testemuño para a súa unión aos autos».</p>

