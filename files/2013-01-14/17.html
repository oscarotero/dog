---
date: '2013-01-14'
id: G0244-090113-0016
page: 1111
number: 9
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 2 de xaneiro de 2013, da Xefatura Territorial de Ourense, pola
  que se notifica a proposta de resolución dos expedientes sancionadores en
  materia de espectáculos públicos OU-E-219/12 e OU-E-281/12.
range: Resolución
url: >-
  https://www.xunta.gal/dog/Publicados/2013/20130114/AnuncioG0244-090113-0016_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícanselles aos titulares dos establecementos que se especifican no anexo as propostas de resolución dos expedientes sancionadores por infracción da Lei orgánica 1/1992, do 21 de febreiro, de protección da seguridade cidadá, por non ser posible a súa notificación por correo certificado.</p>
    <p>A competencia para impoñer esta clase de sancións correspóndelles aos xefes territoriais da Consellería de Presidencia, Administracións Públicas e Xustiza, de conformidade co establecido no artigo 29.1.d) da Lei orgánica 1/1992, en relación co Real decreto 1640/1996, do 5 de xullo, e o Decreto 360/1996, do 26 de setembro, de atribución a órganos da Comunidade Autónoma de Galicia do exercicio da potestade sancionadora en materia de espectáculos públicos (DOG do 30 de setembro), e a disposición transitoria primeira do Decreto 245/2009, polo que se regulan as delegacións territoriais da Xunta de Galicia.</p>
    <p>Infórmase que, de conformidade co establecido no artigo 135 da Lei 30/1992, do 26 de novembro, e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), contan cun prazo de quince días hábiles contados desde a publicación para exercer perante o instrutor o dereito de audiencia e formular alegacións, así como examinar o expediente nestas dependencias. Igualmente, poderán exercer o dereito de recusación nos casos e na forma prevista no artigo 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A tramitación dos expedientes realízase na oficina desta xefatura territorial da Consellería de Presidencia, Administracións Públicas e Xustiza, sita na avda. da Habana, nº 79, 2º, de Ourense.</p>
    <p>Ourense, 2 de xaneiro de 2013</p>
    <footer><p>Luis Juan Ortiz Álvarez<br>Xefe territorial de Ourense</p></footer>
    <footer><p>ANEXO</p></footer>
    <p>Número de expediente: OU-E-219/12.</p>
    <p>Denunciada: José Luis López Villanueva y Plácido Sánchez Bermúdez, S.C.</p>
    <p>Enderezo: praza das Mercedes, nº 9, baixo, Ourense.</p>
    <p>Establecemento: Código.</p>
    <p>Precepto infrinxido: artigo 26.e) da Lei 1/1992, do 21 de febreiro, modificada pola Lei 4/1997.</p>
    <p>Importe da sanción: 120 euros.</p>
    <p>Número de expediente: OU-E-281/12.</p>
    <p>NIF: 33842643Y.</p>
    <p>Denunciado: Manuel García Varela.</p>
    <p>Enderezo: Cambeo, nº 18, Coles (Ourense).</p>
    <p>Establecemento: El Descanso.</p>
    <p>Precepto infrinxido: artigo 26.e) da Lei 1/1992, do 21 de febreiro, modificada pola Lei 4/1997.</p>
    <p>Importe da sanción: 80 euros.</p>

