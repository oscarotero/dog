---
date: '2013-01-14'
id: G2346-211212-0001
page: 1106
number: 9
agency: Xulgado do Social número 3 da Coruña
section: V. Administración de xustiza.
title: EDICTO (597/2010).
range: Edicto
url: >-
  https://www.xunta.gal/dog/Publicados/2013/20130114/AnuncioG2346-211212-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento de seguridade social 597/2010 deste xulgado do social, seguido por instancia de José Manuel Fontenla Fernández contra a empresa Alvac, S.A., Instituto Nacional da Seguridade Social, Tesouraría Xeral da Seguridade Social, Mutua Universal Mugenat, sobre seguridade social, se ditou a seguinte resolución:</p>
    <p>«A Coruña, 30 de novembro de 2012.</p>
    <p>Vistos por Carmen Sangiao Pereira, maxistrada xuíza do Xulgado do Social número 3 da Coruña e o seu partido, estes autos de xuízo 597/2010, seguidos por instancia de José Manuel Fontenla Fernández, representado polo letrado Iván López Amor, contra o Instituto Nacional da Seguridade Social, a Tesouraría Xeral da Seguridade Social, a Mutua Universal Mugenat, representada por Manuela Caamaño Lado, e a empresa Alvac, S.A., que non comparece malia estar citada, sobre lesións permanentes non invalidantes.</p>
    <p>Resolvo que debo desestimar e desestimo a demanda interposta por José Manuel fontenal Fernández contra o Instituto Nacional da Seguridade Social, a Tesouraría Xeral da Seguridade Social, a Mutua Universal Mugenat e a mercantil Alvac, S.A. e, en consecuencia, debo absolver e absolvo as demandadas das pretensións deducidas na súa contra.</p>
    <p>Notifíquese esta resolución ás partes, ás que se lles fará saber que contra ela non cabe interpor ningún recurso.</p>
    <p>Así, por esta miña sentenza, pronúncioo, mándoo e asínoo.</p>
    <p>Publicación. A anterior sentenza leuna e publicouna a maxistrada que a ditou, en audiencia pública do día da data, do que dou fe».</p>
    <p>E para que sirva de notificación en legal forma á empresa Alvac, S.A., expido este edicto para a súa inserción no <em>Diario Oficial de Galicia</em>.</p>
    <p>A Coruña, 21 de decembro de 2012</p>
    <footer><p>O secretario xudicial</p></footer>

