---
date: '1996-04-27'
id: 5ED2
page: 3
number: 83
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Anuncio-convocatoria dos representantes dos usos industriais distintos da
  producción de enerxía hidroeléctrica na Sección Galicia Costa na Xunta de
  Goberno do organismo autónomo Augas de Galicia.
range: Anuncio-convocatoria
url: 'https://www.xunta.gal/dog/Publicados/1996/19960427/Anuncio5ED2_gl.html'
---
<p>O artigo 20.a, parágrafo segundo do Decreto 108/1996, do 29 de febreiro, polo que se aproba o regulamento do organismo autónomo Augas de Galicia, establece a presencia na Sección Galicia Costa da Xunta de Goberno dun representante elixido por tódolos concesionarios da auga para aproveitamentos industriais distintos da producción de enerxía hidroeléctrica con dereitos inscritos regu</p>
<p>lamentariamente, no ámbito territorial de Galicia Costa.</p>
<p>Co obxecto de proceder á posterior convocatoria de tódolos titulares de dereitos inscritos como electores e elixibles, polo presente anuncio requírese os mencionados titulares para que, nun prazo de dez días, presenten nos lugares sinalados polo artigo 38.4º da Lei 30/1992, os títulos que consideren oportunos para acredita-la súa condición.</p>
<p>A devandita documentación deberá remitirse á Dirección Xeral de Obras Públicas da Consellería de Política Territorial, Obras Públicas e Vivenda, sita nos edificios administrativos San Caetano, s/n, en Santiago de Compostela.</p>
<p>Emilio García Gallego</p>
<p>Director xeral de Obras Públicas</p>
<p>2997</p>

