---
date: '2018-10-15'
id: G2345-240918-0002
page: 45815
number: 196
agency: Xulgado do Social número 2 da Coruña
section: V. Administración de xustiza.
title: EDICTO (DSP 515/2017).
range: Edicto
url: >-
  https://www.xunta.gal/dog/Publicados/2018/20181015/AnuncioG2345-240918-0002_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 515/2017 deste xulgado do social, seguido por instancia de Martín Rama Cancela contra a empresa Douglas Fernando Ferreira Machado e coa intervención do Fogasa, sobre despedimento, se ditou a seguinte resolución, cuxo encabezado e parte dispositiva se xuntan:</p>
    <p>«Sentenza.</p>
    <p>A Coruña, 21 de febreiro de 2018</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co número 515/2017 en que son parte, dun lado como demandante Martín Rama Cancela con DNI 49346006P, asistido polo letrado José Nogueira Esmorís, e como demandado Douglas Fernando Ferreira Machado, que non comparece malia estar citado en legal forma, e coa intervención do Fogasa, que non comparece malia estar citado en legal forma, sobre despedimento, pronunciou en nome do rei, a seguinte sentenza:</p>
    <p>Decido que, estimando a demanda interposta por Martín Rama Cancela, con citación do Fogasa, contra a empresa Douglas Fernando Ferreira Machado, debo declarar e declaro improcedente o despedimento efectuado ao demandante, condenando a demandada a que, no prazo de cinco días desde a data da notificación da sentenza, opte entre a readmisión inmediata do demandante, nas mesmas condicións que posuía con anterioridade, ou o aboamento dunha indemnización de 1.782,74 euros. No caso de que opte pola readmisión, o traballador terá dereito aos salarios de tramitación, que ascenden 30,87 euros/día.</p>
    <p>Notifíquese esta resolución ás partes ás cales se fará saber que contra ela só cabe recurso de suplicación ante o Tribunal Superior de Xustiza de Galicia, que debe anunciarse ante este xulgado no prazo de cinco días contados a partir da notificación desta sentenza e, no propio termo, se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E, igualmente, deberá no momento de interpoñer o recurso consignar a suma de 300 euros en concepto de depósito especial para recorrer.</p>
    <p>Así por esta miña sentenza, definitivamente xulgando, pronúncioo, mándoo e asínoo».</p>
    <p>E para que sirva de notificación en legal forma a Douglas Fernando Ferreira Machado, en ignorado paradoiro, expido o presente edicto para a súa inserción no <em>Diario Oficial de Galicia.</em></p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 21 de setembro de 2018</p>
    <footer><p>A letrada da Administración de xustiza</p></footer>

