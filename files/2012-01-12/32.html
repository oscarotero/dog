---
date: '2012-01-12'
id: CA01-291211-10517
page: 2006
number: 8
agency: Consellería de Facenda
section: VI. Anuncios. a) Administración autonómica.
title: >-
  ORDE do 20 de decembro de 2011 pola que se declara deserta a adxudicación, na
  segunda poxa pública, dos inmobles das antigas cámaras agrarias locais de
  Culleredo, Coirós, Cabanas e Santa Comba, así como do inmoble da antiga Cámara
  Agraria Provincial da Coruña.
range: Orde
url: >-
  https://www.xunta.gal/dog/Publicados/2012/20120112/AnuncioCA01-291211-10517_gl.html
---
<p>Pola Orde da Consellería de Facenda do 15 de xaneiro de 2009 (DOG n.º 26, do 6 de febreiro), do 20 de abril de 2011 (DOG n.º 97, do 20 de maio), do 30 de maio de 2011 (DOG n.º 113, do 14 de xuño), do 1 de xullo de 2011 (DOG n.º 143, do 27 de xullo) e do 14 de xullo de 2011 (DOG n.º 144, do 28 de xullo), foi declarada a alleabilidade duns inmobles das antigas cámaras agrarias locais, así como da antiga Cámara Agraria Provincial da Coruña, da que foi autorizado o seu alleamento mediante poxa, pola resolución da Secretaría Xeral Técnica e do Patrimonio do 8 de xullo de 2011 e do 9 de setembro de 2011.</p>
    <p>Logo de publicarse no <em>Diario Oficial de Galicia</em> do 27 de setembro de 2011 e nun xornal de ampla difusión (<em>La Voz de Galicia</em> do mesmo día), o Anuncio do 9 de setembro de 2011, da Secretaría Xeral Técnica e do Patrimonio, de alleamento dos citados inmobles, e a Orde do 15 de novembro de 2011, da Consellería de Facenda (DOG n.º 225, do 24 de novembro), celebrouse o 2 de decembro de 2011 a segunda poxa pública anunciada, co que á vista das actas da mesa de contratación, de conformidade co disposto no artigo 70 do Decreto 50/1989, polo que se aproba o regulamento para a execución da Lei 3/1985, do patrimonio da Comunidade Autónoma galega, e tras a proposta da Secretaría Xeral Técnica e do Patrimonio,</p>
    <footer><p>RESOLVO:</p></footer>
    <p>Primeiro. Declarar deserta en segunda poxa a adxudicación dos seguintes inmobles:</p>
    <p>1. Parcela C, situada en Santo Estevo de Culleredo (Culleredo), cunha superficie aproximada de 807,49 m2, que segundo o rexistro da propiedade linda: norte, parcela B anterior; sur, parcela D seguinte; leste, rúa da Constitución; e oeste, Juan de la Cruz López. Inscrita no Rexistro da Propiedade da Coruña n.º 3 como predio n.º 33.856, tomo 3.127, libro 437 e folio 12. Referencia catastral: 9530728NH4993S0001KL.</p>
    <p>2. Parcela C, situada en Santo Estevo de Culleredo (Culleredo), cunha superficie aproximada de 809,12 m2, que segundo o rexistro da propiedade linda: norte parcela C anterior; sur e leste, rúa Constitución; e oeste, Benito Catoira Garaboa. Inscrita no Rexistro da Propiedade da Coruña n.º 3 como predio n.º 33.857, tomo 3.127, libro 437 e folio 15. Referencia catastral: 9530729NH4993S0001RL.</p>
    <p>3. Parcela n.º 599, situada no lugar de Cortiñas, parroquia de Santa María de Ois, concello de Coirós (A Coruña), cunha superficie aproximada de 185 m2, que segundo o rexistro da propiedade linda: norte, Elvira Fraga Rivera (598) e Ángela Pato Sánchez (600); sur, camiño; leste, Ángela Pato Sánchez (600); e oeste, Elvira Fraga Rivera (598). Inscrita no Rexistro da Propiedade de Betanzos como predio n.º 6.950, tomo 1.414, libro 81 e folio 193. Referencia catastral: 1470604NH7817S0001AJ.</p>
    <p>4. Parcela Barrosa, situada no lugar de Fontao, concello de Cabanas (A Coruña), cunha superficie aproximada de 383,5 m2, que segundo o rexistro da propiedade linda: norte, camiño ao lugar da Torre; sur, estrada das Pontes; leste, Emilio López Arnoso; e oeste, Emilio López Arnoso. Atópase inscrita no Rexistro da Propiedade de Pontedeume como predio n.º 5.249, tomo 499, libro 52 e folio 91. Referencia catastral: 7882407NJ6078S0001YD.</p>
    <p>5. Parcela n.º 797, de 3.220 m2, situada no lugar da Xesteira. Adxudicada na acta de reorganización de propiedade, resultante da concentración parcelaria da zona de Fontecada (Santa Comba). Inscrita no Rexistro da Propiedade de Negreira como predio n.º 17.249, tomo 799, libro 167 e folio 23. Referencia catastral: 15078A510007970000PR.</p>
    <p>6. Piso primeiro dereita, do inmoble sinalado co n.º 56 da rúa Federico Tapia da Coruña. A superficie útil é de 117,50 m2 e linda: fronte, espazo sobre a rúa Federico Tapia; dereita entrando, o piso primeiro dereita da mesma planta, e en parte, a caixa de escaleiras da casa; esquerda casa de Juan Castro Mosquera; e costas, espazo sobre o patio posterior do edificio. Inscrita no Rexistro da Propiedade n.º 1 da Coruña no tomo 2.373, libro 2.373, folio 151, predio 58.596. Referencia catastral: 8213002NJ4081S0004XG.</p>
    <p>– Piso primeiro esquerda do inmoble sinalado co n.º 56 da rúa Federico Tapia da Coruña. A superficie útil é de 115 m2 e linda: fronte, espazo sobre a rúa Federico Tapia; dereita entrando, edificio do Instituto Nacional de Previsión; esquerda o piso primeiro dereita da mesma planta e en parte, a caixa do ascensor da casa; costas, espazo sobre o patio posterior do edificio. Inscrita no Rexistro da Propiedade n.º 1 da Coruña ao tomo 2.373, libro 2.373, folio 157, predio 58.598. Referencia catastral: 8213002NJ4081S0005MH.</p>
    <p>7. Praza de garaxe n.º 6 do inmoble situado no n.º 56 da rúa Federico Tapia (n.º 22 segundo rexistro), constituído por un sector do soto destinado a garaxe, dunha superficie de 9,8 m2 e linda: fronte o predio horizontal n.º 1; dereita, entrada praza de garaxe n.º 5; esquerda praza de garaxe n.º 7; e costas, herdeiros de Manuel García. Inscrita no Rexistro da Propiedade n.º 1 da Coruña ao tomo 2.373, libro 2.373, folio 163, predio 63.222.</p>
    <p>– Praza de garaxe n.º 7, do inmoble situado no n.º 56 da rúa Federico Tapia (n.º 22 segundo rexistro), constituído por un sector do soto destinado a garaxe, dunha superficie de 9,1 m2, que linda: fronte, o predio horizontal número un; dereita entrando, a praza de garaxe n.º 6; esquerda, praza de garaxe n.º 8; e costas, dos herdeiros de Manuel García. Inscrita no Rexistro da Propiedade n.º 1 da Coruña no tomo 2.373, libro 2.373, folio 168, predio 63.224.</p>
    <p>- 18,18% do predio horizontal numero un, que está formado por un sector da planta do soto da mesma casa n.º 56, cun pequeno aseo, e pola rampla de acceso ao dito soto. Ten unha superficie de 116,62 m2 e linda: fronte, na entrada da rampa, coa rúa Federico Tapia e o resto caos prazas de garaxe n.º 1, 2, 10 e 11 e o cuarto trasteiro, o departamento en que está colocado o depósito de combustible e unha parte coa parede que separa do subsolo da rúa Federico Tapia; costas, sala de instalacións e as prazas de garaxe n.º 4, 5, 6, 7, e 8; dereita entrando, a praza de garaxe n.º 3, esquerda casa de Juan Castro Mosquera. Linda, ademais, interiormente, coa praza de garaxe n.º 9. Inscrita no Rexistro da Propiedade n.º 1 da Coruña no tomo 1.857, libro 1.857, folio 8, predio 63.210.</p>
    <p>Segundo. Acordar dar por finalizado o procedemento de venda mediante poxa pública dos inmobles citados.</p>
    <p>Terceiro. Contra esta resolución, que pon fin á vía administrativa, poderase interpor recurso potestativo de reposición perante esta consellería no prazo dun mes, contado desde o día seguinte ao da súa publicación no <em>Diario Oficial de Galicia</em>, ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 20 de decembro de 2011.</p>
    <footer><p>P.D. (Orde 27.4.2009)<br>Rosa M.ª Pedrosa Pedrosa<br>Secretaria xeral técnica e do Patrimonio da Consellería de Facenda</p></footer>

