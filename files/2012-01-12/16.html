---
date: '2012-01-12'
id: C3C1-301211-10572
page: 1976
number: 8
agency: 'Consellería de Presidencia, Administracións Públicas e Xustiza'
section: IV. Oposicións e concursos.
title: >-
  ORDE do 29 de decembro de 2011 pola que se resolve a convocatoria para a
  provisión, polo sistema de libre designación, dun posto de traballo vacante na
  Secretaría Xeral da Igualdade, anunciada pola Orde do 22 de novembro de 2011.
range: Orde
url: >-
  https://www.xunta.gal/dog/Publicados/2012/20120112/AnuncioC3C1-301211-10572_gl.html
---
<p>Convocada a provisión, polo sistema de libre designación, dun posto de traballo vacante na Secretaría Xeral da Igualdade, anunciada pola Orde do 22 de novembro de 2011 (<em>Diario Oficial de Galicia</em> n.º 229, do 30 de novembro), de conformidade co establecido no artigo 29.2.º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4.º do referido decreto lexislativo, a Consellería de Presidencia, Administracións Públicas e Xustiza,</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na Secretaría Xeral da Igualdade, anunciada pola Orde do 22 de novembro de 2011 (<em>Diario Oficial de Galicia</em> n.º 229, do 30 de novembro).</p>
    <p>Segundo. Adxudicar destino, no posto de traballo que se indica, e seleccionar o funcionario que se relaciona no anexo desta orde.</p>
    <p>Terceiro. O cesamento no destino actual do funcionario que obtivo praza producirase no prazo de tres días, contados a partir do seguinte ao da data de publicación desta orde no <em>Diario Oficial de Galicia</em>.</p>
    <p>O prazo para a toma de posesión do novo destino será de tres días a partir do seguinte ao do cesamento, de tratarse da mesma localidade onde actualmente o funcionario preste servizo, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e o disposto na base sétima da convocatoria.</p>
    <p>O cómputo de prazos de posesión iniciarase cando rematen os permisos ou licenzas que, se é o caso, fosen concedidas ao interesado. Nos supostos de baixa temporal ou transitoria, iniciarase a partir da correspondente alta.</p>
    <p>Cuarto. A xefatura do centro en que cause baixa o funcionario, así como daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que esgota á vía administrativa, o interesado poderá interpoñer recurso potestativo de reposición ante o conselleiro de Presidencia, Administracións Públicas e Xustiza, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou directamente recurso contencioso-administrativo, no prazo de dous meses contados desde a mesma data, ante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de decembro de 2011.</p>
    <footer><p>P.D. (Orde 22.9.2011; DOG n.º 192, do 6 de outubro)<br>Valeriano Martínez García<br>Secretario xeral da Presidencia</p></footer>
    <h2>ANEXO</h2>
    <p>Apelidos e nome: Franco Martínez, Manuel María.</p>
    <p>NRP: 7635798213 A2059.</p>
    <p>Grupo: C2.</p>
    <p>Denominación do posto de traballo: secretario (secretario xeral da Igualdade).</p>
    <p>Código: PR.501.00.000.15770.001.</p>
    <p>Corpo/escala: xeral.</p>
    <p> Nivel: 18.</p>
    <p>Dependencia: Secretaría Xeral da Igualdade.</p>
    <p>Localidade: Santiago de Compostela.</p>

