---
date: '2012-01-12'
id: C3K1-221211-10219
page: 2021
number: 8
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 30 de novembro de 2011, da Xefatura Territorial de Lugo, pola que se
  notifica o acordo de inicio do expediente sancionador S-85/2011 por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2012/20120112/AnuncioC3K1-221211-10219_gl.html
---
<p>Con data 22 de novembro de 2011, a xefa territorial da Consellería de Sanidade de Lugo ditou acordo de inicio do expediente sancionador número S-85/2011, incoado na Xefatura Territorial da Consellería de Sanidade de Lugo a Forján y Gómez Barreiro, S.L. (Laboratorios FGB).</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada por Lei 4/1999, do 13 de xaneiro, e ao non ser posible a súa práctica, por medio desta cédula e ao abeiro do disposto número 5 do referido artigo, notifícaselle a Forján y Gómez Barreiro, S.L. (Laboratorios FGB) o contido do referido acordo que figura como anexo para que poida ter coñecemento del.</p>
    <p>Así mesmo, fáiselle saber o dereito que o asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o regulamento para o exercicio da potestade sancionadora, para presentar alegacións ante esta xefatura territorial no prazo de 15 días hábiles, contados desde o seguinte á publicación da presente cédula, e lémbraselle o seu dereito a consultar o expediente depositado nas dependencias desta xefatura territorial, sita na rúa Montevideo n.º 9, Lugo, e obter, de ser o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Apercíbeselle tamén que, de non efectuar alegacións sobre o contido do dito acordo no citado prazo, a iniciación poderá ser considerada proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación á interesada, en cumprimento co disposto no artigo 59.5 da citada Lei 30/1992, do 26 de novembro. </p>
    <p>Lugo, 30 de novembro de 2011.</p>
    <footer><p>Purificación Rivas Varela<br>Xefa territorial de Lugo</p></footer>
    <h2>ANEXO</h2>
    <p>N.º de expediente: S-85/2011.</p>
    <p>Denunciada: Forján y Gómez Barreiro, S.L. (Laboratorios FGB).</p>
    <p>DNI/NIF/CIF: B27256023.</p>
    <p>Último enderezo coñecido: rúa Aquilino Iglesias Alvariño, núm. 6, Lugo.</p>
    <p>Feito imputado: infracción á lexislación aplicable en materia sanitaria.</p>
    <p>Preceptos presuntamente infrinxidos: </p>
    <p>– Artigo 2.1.1 do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da produción agroalimentaria.</p>
    <p>– Artigos 3.5 e 10 do Real decreto 3484/2000, do 29 de decembro, polo que se establecen as normas de hixiene para a elaboración, distribución e comercio de comidas preparadas.</p>
    <p>– Artigos 3 e 5.1; puntos 1 e 4 do capítulo I; e punto 3 do capítulo IX do anexo II do Regulamento (CE) n.º 852/2004 do Parlamento Europeo e do Consello, do 29 de abril de 2004, relativo á hixiene dos produtos alimenticios.</p>
    <p>– Artigo 41.g) da Lei 8/2008, do 10 de xullo, de saúde de Galicia.</p>
    <p>Tipificación provisional: leve.</p>
    <p>Sanción proposta: seiscentos euros (600 €).</p>

