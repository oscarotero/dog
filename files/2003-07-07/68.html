---
date: '2003-07-07'
id: 15B0A
page: 9
number: 130
agency: CONCELLO DE ALLARIZ
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030707/Anuncio15B0A_gl.html'
---
<p>Faise público para xeral coñecemento que o Pleno do Concello de Allariz, en sesión que tivo lugar o día 9 de abril de 2003, acordou, pola maioría absoluta legal, aprobar definitivamente o Plan Xeral de Ordenación Municipal de Allariz.</p>
<p>O acordo de aprobación, así como a normativa do dito plan, aparecen publicados integramente no BOP de Ourense nº 106, do 10 de maio de 2003.</p>
<p>Contra este acordo, os interesados poderán interpor recurso contencioso-administrativo perante a Sala do Contencioso-Administrativo do Tribunal Superior de Xustiza no prazo de dous meses desde o día seguinte ó da publicación do anuncio de aprobación no Diario Oficial de Galicia.</p>
<p>Faise constar, así mesmo, que, con esta mesma data, se remiten á Consellería de Política Territorial, Obras Públicas e Vivenda, unha copia autenticada do expediente administrativo completo e dous exemplares do plan definitivamente aprobado con tódolos planos e documentos que o integran debidamente dilixenciados polo secretario.</p>
<p>Este plan xeral entrará en vigor unha vez transcorridos os quince días hábiles a que se refire o artigo 65.2º da Lei 7/1985, do 2 de abril, reguladora das bases do réxime local.</p>
<p>Allariz, 4 de xuño de 2003.</p>
<p>Francisco García Suárez</p>
<p>Alcalde</p>

