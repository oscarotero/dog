---
date: '2020-10-29'
id: G0595-161020-0001
page: 43099
number: 218
agency: 'Vicepresidencia primeira e Consellería de Presidencia, Xustiza e Turismo'
section: VI. Anuncios. a) Administración autonómica.
title: >-
  RESOLUCIÓN do 9 de outubro de 2020, da Secretaría Xeral Técnica da Consellería
  de Presidencia, Xustiza e Turismo, pola que se emprazan os interesados no
  recurso contencioso-administrativo P.A. 298/2020, interposto  contra a
  desestimación presunta do recurso de alzada interposto fronte á Resolución do
  30 de decembro de 2019 do tribunal designado para xulgar o proceso selectivo
  unitario para o acceso e ingreso nos corpos de Policía Local, escala básica,
  categoría de policía, quenda de acceso libre, convocado pola Orde do 31 de
  maio de 2019 pola que se dá publicidade á lista de persoas aspirantes que
  resultaron aptas no cuarto exercicio (probas psicotécnicas).
range: Resolución
url: >-
  https://www.xunta.gal/dog/Publicados/2020/20201029/AnuncioG0595-161020-0001_gl.html
---
<p>A Vicepresidencia primeira e Consellería de Presidencia, Xustiza e Turismo recibiu un oficio do Xulgado Contencioso-Administrativo número 1 de Santiago de Compostela polo que se solicita o emprazamento de cantos aparezan como interesados no recurso contencioso-administrativo P.A. 298/2020, interposto por Antonio Barreiro Bernárdez contra a desestimación presunta do recurso de alzada interposto fronte á Resolución do 30 de decembro de 2019 do tribunal designado para xulgar o proceso selectivo unitario para o acceso e ingreso nos corpos de Policía Local, escala básica, categoría de policía, quenda de acceso libre, convocado pola Orde do 31 de maio de 2019 pola que se da publicidade á lista de persoas aspirantes que resultaron aptas no cuarto exercicio (probas psicotécnicas).</p>
    <p>En consecuencia, esta secretaría xeral técnica acordou, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a achega do correspondente expediente administrativo ao referido tribunal. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado Contencioso-Administrativo número 1 de Santiago de Compostela no prazo de nove (9) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 9 de outubro de 2020</p>
    <footer><p>Beatriz Cuiña Barja<br>Secretaria xeral técnica da Consellería de Presidencia, Xustiza e Turismo</p></footer>

