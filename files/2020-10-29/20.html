---
date: '2020-10-29'
id: G0596-021020-0001
page: 43100
number: 218
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 1 de outubro de 2020, da Xefatura Territorial de Lugo, pola que
  se someten a información pública o proxecto de explotación e o plan de
  restauración da ampliación da autorización de explotación de recursos da
  sección A) denominada Monterrey número 204, situada no termo municipal de
  Vilalba, na provincia de Lugo.
range: Resolución
url: >-
  https://www.xunta.gal/dog/Publicados/2020/20201029/AnuncioG0596-021020-0001_gl.html
---
<p>En cumprimento do disposto no artigo 21 da Lei 3/2008, do 23 de maio, de ordenación da minería de Galicia, e no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométense ao trámite de información pública o proxecto de explotación e o plan de restauración da ampliación da autorización de explotación de recursos da sección A) denominada Monterrey núm. 204, situada no termo municipal de Vilalba, na provincia de Lugo.</p>
    <p>O que se fai público facendo constar que, durante o prazo de trinta (30) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o proxecto de explotación e o plan de restauración se atopan ao dispor do público, para a súa consulta, no Servizo de Enerxía e Minas da Xefatura Territorial da Consellería de Economía, Empresa e Innovación de Lugo, e no portal web da dita consellería (https://ceei.xunta.gal/transparencia/informacion-publica/en-tramitacion/explotacions-mineiras). As posibles alegacións presentaranse durante o prazo sinalado, dirixidas á xefa territorial, en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Lugo, 1 de outubro de 2020</p>
    <footer><p>Pilar Fernández López<br>Xefa territorial de Lugo</p></footer>
    <p>(Disposición transitoria terceira do Decreto130/2020, do 17 de setembro, polo que se fixa a estrutura orgánica das vicepresidencias e das consellerías da Xunta de Galicia, DOG do 18 de setembro)</p>

