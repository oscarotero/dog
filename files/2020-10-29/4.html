---
date: '2020-10-29'
id: C3K1-201020-0004
page: 43042
number: 218
agency: Consellería de Sanidade
section: III. Outras disposicións.
title: >-
  EXTRACTO da Orde do 19 de outubro de 2020 pola que se establecen as bases
  reguladoras e se convoca o procedemento para a concesión de subvencións
  destinadas á realización de programas de interese xeral para fins de carácter
  sociosanitario no ámbito dos trastornos mentais e as adiccións, orientados a
  minimizar o impacto que a pandemia pola COVID-19 ten na saúde mental da
  poboación galega (código de procedemento SA463I).
range: Orde
url: >-
  https://www.xunta.gal/dog/Publicados/2020/20201029/AnuncioC3K1-201020-0004_gl.html
---
<p>BDNS (Identif.): 529324.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Entidades beneficiarias</p>
    <p>Poderán solicitar esta subvención as entidades do terceiro sector de acción social definidas no artigo 2 da Lei 43/2015, do 9 de outubro, do terceiro sector de acción social, e outras organizacións, sempre que cumpran os seguintes requisitos sinalados no punto 1 artigo 4 da orde.</p>
    <p>Tamén poderán ser beneficiarias as agrupacións de organizacións sen personalidade xurídica nos termos sinalados no punto 2 do artigo 4.</p>
    <p>Segundo. Obxecto</p>
    <p>Esta orde ten por obxecto establecer as bases reguladoras e proceder á convocatoria de axudas ás entidades de iniciativa social sen ánimo de lucro, destinadas á realización de programas de interese xeral para fins de carácter sociosanitario no ámbito dos trastornos mentais e as adiccións, orientados a minimizar o impacto que a pandemia pola COVID-19 ten na saúde mental da poboación galega (código de procedemento SA463I).</p>
    <p>O contido dos programas, que se desenvolverán durante o ano 2020 e 2021, deberán axustarse ás liñas de actuación indicadas no artigo 3 de esta orde, de conformidade coa tipoloxía de cada programa recollido no anexo I.</p>
    <p>Terceiro. Bases reguladoras e convocatoria</p>
    <p>Orde do 19 de outubro de 2020 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter sociosanitario no ámbito dos trastornos mentais e as adiccións, orientados a minimizar o impacto que a pandemia pola COVID-19 ten na saúde mental da poboación galega (código de procedemento SA463I).</p>
    <p>Cuarto. Contía</p>
    <p>A contía total das subvencións que se van a conceder é de 421.746,20 €, procedentes do tramo autonómico da asignación tributaria do 0,7 % do IRPF destinado á realización de programas de interese xeral para fins de carácter sociosanitario, con cargo ao código de proxecto 201800005 dos orzamentos xerais da Comunidade Autónoma de Galicia para o ano 2020. As aplicacións orzamentarias e os créditos de cada liña quedarán desagregadas do seguinte xeito:</p>
    <p>– Liña I. Proxectos de investimento en melloras nos centros cuxa actividade principal sexa o desenvolvemento de programas asistenciais, psicosociais ou preventivos en materia de trastornos adictivos e trastornos mentais.</p>
    <p>Importe: 155.940,66 €.</p>
    <p>Aplicación orzamentaria: 50.01.413A.781.30.</p>
    <p>– Liña II. Programas sociosanitarios de detección e intervención comunitaria de persoas en risco de presentar un trastorno mental, incluídos os trastornos adictivos.</p>
    <p>Importe: 165.805,54 €.</p>
    <p>Aplicación orzamentaria : 50.01.413A.481.30.</p>
    <p>– Liña III. Programas para favorecer a empregabilidade e a incorporación sociolaboral de persoas con trastorno mental severo e adiccións.</p>
    <p>Importe: 100.000,00 €.</p>
    <p>Aplicación orzamentaria: 50.01.413A.481.30.</p>
    <p>Quinto. Prazo de presentación de solicitudes</p>
    <p>O prazo de presentación das solicitudes será dun mes contado a partir do día seguinte ao da publicación desta orde no Diario Oficial de Galicia. </p>
    <p>Sexto. Outros datos</p>
    <p>Para poder ser beneficiaria das subvencións deberá presentarse unha solicitude axustada ao modelo normalizado que, a título exclusivamente informativo, figura como anexo da orde e que estará dispoñible tanto na guía de procedementos (https://sede.xunta.gal/guia-de-procedementos) como na sede electrónica da Xunta de Galicia (https://sede.xunta.gal) co código SA463I.</p>
    <p>Santiago de Compostela, 19 de outubro de 2020</p>
    <footer><p>Julio García Comesaña<br>Conselleiro de Sanidade</p></footer>

