---
date: '2002-03-08'
id: 3F76
page: 3
number: 49
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 20 de novembro de 2001, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte integrado por catro predios coa denominación A Pedriza;
  Outeiro da Praza da Veiga; A Touza e A Saínza; A Veiga, nos concellos de Xinzo
  de Limia e Trasmiras (Ourense), a favor dos veciños do lugar de Pidre, en
  Xinzo de Limia.
range: Resolución
url: 'https://www.xunta.gal/dog/Publicados/2002/20020308/Anuncio3F76_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o vinte de novembro de dous mil un, adopta-lo seguinte acordo:</p>
<p>Visto o expediente de clasificación do monte como veciñal en man común integrado por catro predios coa denominación A Pedriza; Outeiro da Praza da Veiga; A Touza e A Saínza; A Veiga dos concellos de Xinzo de Limia e Trasmiras (Ourense), por solicitude dos veciños do lugar de Pidre en Xinzo de Limia.</p>
<p>Resultando que, con data 9 de novembro de 1998, tivo entrada no rexistro da Delegación Provincial da Consellería de Medio Ambiente en Ourense, escrito dirixido ó Xurado Provincial de Montes Veciñais en Man Común asinado polos veciños do lugar de Pidre do Concello de Xinzo de Limia (Ourense), solicitando que se declare o monte A Pedriza; Outeiro da Praza da Veiga; A Touza e A Saínza; e A Veiga como veciñal en man común.</p>
<p>Resultando que o xurado provincial, en sesión celebrada en data 2 de xuño de 1999, acordou tomar en consideración o citado escrito e inicia-lo expediente de clasificación do monte designando instructores Miguel Ángel González Trigás e Míriam Areal López, que aceptaron tal cargo, expedíndose mandamento para a anotación preventiva nos rexistros da propiedade de Xinzo de Limia e Trasmiras, e remitíndose comunicacións dirixidas ós veciños do lugar de Pidre, ó presidente da Deputación Provincial de Ourense, ós alcaldes dos concellos de Xinzo de Limia e Trasmiras, á delegación provincial da Consellería de Política Territorial, Obras Públicas e Vivenda, á Xerencia Territorial do Catastro, e ó xefe do Servicio de Montes e Industrias Forestais,</p>
<p>e á Delegación Provincial da Consellería de Agricultura, Gandería e Política Agroalimentaria: Servicio de Estructuras e Desenvolvemento Rural, publicándose edictos no Diario Oficial de Galicia e no taboleiro de anuncios dos concellos de Xinzo de Limia e Trasmiras , durante o prazo dun mes segundo consta en dilixencia anotada ó dorso do edicto polo secretario dos citados concellos, para que, durante o prazo sinalado en edictos, os interesados puidesen comparecer ou intervir nel, en defensa dos seus dereitos, e non consta presentada ningunha alegación.</p>
<p>Resultando que a anotación preventiva de iniciación do expediente se practicou nos rexistros da propiedade de Xinzo de Limia e Trasmiras, como seguen respectivamente:</p>
<p>Anotación preventiva letra A, dos montes denominados A Pedriza, rexistral 26.627, no folio 48, do tomo 711, libro 177 de Xinzo de Limia; Outeiro da Praza da Veiga, rexistral 26.628, no folio 49 do mesmo tomo e libro; A Touza e A Saínza, rexistral 26.629, no folio 50, do tomo indicado; e A Veiga, rexistral 9.165, no folio 164 do tomo 701, libro 71 de Trasmiras.</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común, ten xurisdicción e competencia para coñece-los expedientes de clasificación dos montes que teñan tal carácter segundo o teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes:</p>
<p>1. Que os condominios se unen por vínculos persoais de veciñanza agrupados en parroquias, aldeas, lugares, casaríos ou barrios non constituídos formalmente en entidades municipais;</p>
<p>2. Que, polo tanto, o número de titulares é variable e indeterminado;</p>
<p>3. Que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano;</p>
<p>4. Que o patrimonio e a participación é inalienable, imprescritible e inembargable; e</p>
<p>5. Que a comunidade é indivisible, non podendo os comuneiros pedi-la actio communi dividundo.</p>
<p>Considerando que segundo informacións e testemuños resulta que os montes citados son aproveitados e posuídos en réxime de comunidade xermánica polos veciños do lugar de Pidre, no concello de Xinzo de Limia.</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños do lugar de Pidre, están conformes coa clasificación do citado monte como veciñal en man común.</p>
<p>Considerando que segundo o teor do disposto na Lei de montes veciñais en man común, o expediente de clasificación se iniciou por acordo do xurado, por instancia dos veciños de Pidre, para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu regulamento, o Decreto 260/1992, do 4 de setembro, así como o establecido na Lei de réxime xurídico das administracións públicas e do procedemento administrativo común, do 26 de novembro de 1992.</p>
<p>Visto o Decreto 482/1997, do 26 de decembro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros:</p>
<p>ACORDA:</p>
<p>Primeiro.-Clasifica-lo monte integrado por catro predios individuais coa denominación da Pedriza; Outeiro da Praza da Veiga; A Touza e A Saínza; e A Veiga, nos concellos de Xinzo de Limia e Trasmiras (Ourense), de 70 ha aproximadamente en conxunto de superficie, a favor dos veciños do lugar de Pidre no concello de Xinzo de Limia, e cos datos que a seguir se relacionan, coma veciñal en man común, en réxime de comunidade xermánica.</p>
<p>Os datos do citado monte son:</p>
<p>Concello: Xinzo de Limia e Trasmiras (Ourense).</p>
<p>Denominación do monte integrado por catro leiras individuais: A Pedriza; Outeiro da Praza da Veiga; A Touza e A Saínza; e A Veiga.</p>
<p>Comunidade propietaria: veciños de Pidre (Xinzo de Limia).</p>
<p>Superficie: 70 ha, aproximadamente en conxunto.</p>
<p>-Monte A Pedriza sito no concello de Xinzo de Limia.</p>
<p>Superficie: 21 ha, aproximadamente.</p>
<p>Estremas:</p>
<p>Norte: Víctor Casas Pérez, Manuel López López e Aurelia Blanco Vila.</p>
<p>Sur: comunal de Solbeira.</p>
<p>Leste: núcleo urbano do pobo de Pidre.</p>
<p>Oeste: Víctor Casas Pérez, Sara Fariñas Casas, Manuel Gómez Blanco, José Dobaño Rodríguez.</p>
<p>-Monte Outeiro da Praza da Veiga sito no concello de Xinzo de Limia.</p>
<p>Superficie: 10 ha, aproximadamente.</p>
<p>Estremas:</p>
<p>Norte: Manuel Martínez Fariñas.</p>
<p>Sur: camiño dos muíños.</p>
<p>Leste: Manuel Gómez Blanco.</p>
<p>Oeste: Víctor Casas Pérez, Manuel López López.</p>
<p>-Monte Touza e A Saínza sito no concello de Xinzo de Limia.</p>
<p>Superficie: 20 ha, aproximadamente.</p>
<p>Estremas:</p>
<p>Norte: José Ferreiro Ojandro, Martín López Casas, Carmen López Casas, Manuel Gómez Blanco, Manuel Ramos Díaz.</p>
<p>Sur: Manuel López López, Manuel Martínez Dacuña, Corona García Rodríguez, Luis Martínez Fariñas, Mª José Nieto Vences, José Casas Castilla e pista a Alboredo.</p>
<p>Leste: pista A Veiga, camiño de Praza da Veiga.</p>
<p>Oeste: Víctor Casas Pérez, pista A Veiga, pista Paredes, Manuel Menéndez Martínez, Domingos Rodríguez Ribero.</p>
<p>-Monte A Veiga sito no concello de Trasmiras.</p>
<p>Superficie: 19 ha, aproximadamente.</p>
<p>Estremas:</p>
<p>Norte: río Limia e Manuel López López.</p>
<p>Sur: pista de Abavides.</p>
<p>Leste: Emilio López Fariñas.</p>
<p>Oeste: pista de Abavides.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza.</p>
<p>Notifíquese esta resolución ós alcaldes-presidentes dos concellos de Xinzo de Limia e Trasmiras, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin a vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo no prazo de dous meses, ámbolos dous prazos a partir do día seguinte ó da publicación no Diario Oficial de Galicia (artigos 109 e 116 da Lei 30/1992, de réxime xurídico das administración públicas e do procedemento administrativo común, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>O que por orde do presidente do Xurado Provincial de Clasificación de Montes Veciñais en Man Común, se fai público no Diario Oficial de Galicia, para xeral coñecemento.</p>
<p>Ourense, 20 de novembro de 2001.</p>
<p>Míriam Areal López</p>
<p>Secretaria do Xurado Provincial de Clasificación de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación de Montes Veciñais en Man Común de Ourense</p>

