---
date: '1998-02-23'
id: '8262'
page: 1
number: 36
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (11/1998-4).
range: Edicto
url: 'https://www.xunta.gal/dog/Publicados/1998/19980223/Anuncio8262_gl.html'
---
<p>En virtude do acordado polo xuíz do Xulgado de Primeira Instancia e Instrucción número cinco de Santiago de Compostela, en providencia do 22 de xaneiro de 1998, dictada en expediente de dominio que se segue neste xulgado co número 11/1998-4, por instancia de Financiera Maderera, S.A., representada pola procuradora Begoña Rodríguez Palleiro, para facer constar no Rexistro da Propiedade a reanudación do tracto sucesivo interrompido, de xeito tal que a súa descrición sería a seguinte:</p>
<p>Número 147 do plan xeral da zona de concentración parcelaria de San Cristovo de Enfesta. Rústico, terreo dedicado a prado, regadío e monte, no sitio de Portasinas, concello de Santiago de Compostela, que linda: norte, Filomena Leborán Mosquera (146); e sur, leste e oeste, camiño construído polo servicio de concentración parcelaria. Ten unha extensión superficial dunha hectárea, dezasete áreas e trinta e dúas centiáreas das que doce áreas e oitenta e oito centiáreas son de regadío, e unha hectárea, catro áreas e catro centiáreas, de sequeiro. Este predio está atravesado pola súa parte media e en dirección sur-norte, por dous regatos.</p>
<p>Polo presente edicto son citadas cantas persoas ignoradas poidan ser afectadas por este expediente</p>
<p>e prexudicadas pola inscrición que se solicita, co fin de que no termo de dez días, a partir da publicación deste edicto, poidan comparecer no referido expediente para alegar canto ó seu dereito conveña, para a pretensión formulada.</p>
<p>Conforme o disposto no artigo 201, regra terceira, da Lei hipotecaria, e en cumprimento do ordenado na dita resolución, faise pública para os efectos oportunos.</p>
<p>Santiago de Compostela, vintedous de xaneiro de mil novecentos noventa e oito.</p>
<p>Rubricado</p>

