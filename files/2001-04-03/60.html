---
date: '2001-04-03'
id: '5E76'
page: 4278
number: 66
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Anuncio do 1 de marzo de 2001, da Área Provincial da Coruña, pola que se
  require a retirada dos mobles da vivenda sita na Coruña, polígono do Birloque,
  bloque 10, piso 5º B, expediente C-1-CD/79, conta 378, a aquelas persoas que
  acrediten o seu dereito a eles.
range: Anuncio
url: 'https://www.xunta.gal/dog/Publicados/2001/20010403/Anuncio5E76_gl.html'
---
<p>Con data do 16 de novembro de 2000 procedeuse ó lanzamento dos ocupantes da vivenda sita na Coruña, polígono do Birloque, bloque 10, piso 5º B, conta 378, expediente C-1-CD/79 e a conseguinte recuperación da posesión dela. O dito lanzamento é consecuencia do procedemento de desafiuzamento nº 49/1999 seguido contra Juan Antonio Rodríguez Abad e que foi resolto en data 11 de xullo de 2000. Para proceder ó lanzamento solicitouse autorización xudicial de entrada en domicilio que foi concedida con data do 30 de outubro de 2000.</p>
<p>Unha vez executado o lanzamento, observouse que existen na vivenda diversos mobles e enxoval que non foron retirados polo seu propietario, polo que, despois de diversas indagacións e descoñecendo o domicilio actual del, requírense aquelas persoas que puidesen ter dereito sobre os ditos mobles para que, unha vez acreditado, os retiren do inmoble no prazo de dous meses a partir da publicación deste anuncio. Transcorrido o dito prazo consideraranse bens abandonados para tódolos efectos, segundo o establecido no artigo 703.1º da Lei de axuizamento civil.</p>
<p>Para proceder á entrega do enxoval deberán dirixirse á Área Provincial do Instituto Galego da Vivenda e Solo (edificio de servicios múltiples, Salvador de Madariaga, s/n, A Coruña. Teléfono: 981 18 48 00), expido, asino e selo este anuncio na Coruña, 1 de marzo de 2001.</p>
<p>Mª Teresa Morán Calero</p>
<p>Xefa da Área Provincial da Coruña</p>

