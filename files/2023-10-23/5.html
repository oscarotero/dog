---
date: '2023-10-23'
id: G0655-111023-0005
page: 58225
number: 201
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 10 de outubro de 2023 pola que se modifica a autorización do centro de
  ensinanzas deportivas Cemar, de Mondariz-Balneario.
range: Orde
url: >-
  https://www.xunta.gal/dog/Publicados/2023/20231023/AnuncioG0655-111023-0005_gl.html
---
<p>A representación legal da titularidade do centro autorizado de ensinanzas deportivas Cemar, de Mondariz-Balneario, solicita autorización para impartir as ensinanzas conducentes á obtención do título de técnico deportivo e técnico deportivo superior en Fútbol, técnico deportivo e técnico deportivo superior en Fútbol Sala, e técnico deportivo e técnico deportivo superior en Balonmán.</p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Educación e Ordenación Universitaria para impartiren ensinanzas de técnicos deportivos na Comunidade Autónoma de Galicia, norma desenvolvida polas ordes desta consellería, do 12 de abril de 2004 e do 23 de abril de 2004, en que se determinan o procedemento de autorización e os requisitos mínimos dos espazos administrativos e docentes xenéricos con que deben contar os centros.</p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Autorizar as ensinanzas conducentes á obtención do título de técnico deportivo e técnico deportivo superior en Fútbol, técnico deportivo e técnico deportivo superior en Fútbol Sala, e técnico deportivo e técnico deportivo superior en Balonmán, que queda configurado como se sinala a continuación:</p>
    <p>Denominación xenérica: Centro Autorizado de Ensinanzas Deportivas (CAD).</p>
    <p>Denominación específica: Cemar.</p>
    <p>Código do centro: 36024811.</p>
    <p>Titular: Internacional School Cemar, S.L.</p>
    <p>Domicilio: estrada de Ponteareas a Mondariz, km 7.</p>
    <p>Concello: Mondariz-Balneario.</p>
    <p>Código postal: 36890.</p>
    <p>Provincia: Pontevedra.</p>
    <p>Composición resultante:</p>
    <p>• Técnico deportivo nas disciplinas hípicas de Salto, Doma e Concurso Completo.</p>
    <p>• Técnico deportivo nas disciplinas hípicas de Resistencia, Orientación e Turismo Ecuestre.</p>
    <p>• Técnico deportivo superior en Hípica.</p>
    <p>• Técnico deportivo en Fútbol.</p>
    <p>• Técnico deportivo superior en Fútbol.</p>
    <p>• Técnico deportivo en Fútbol Sala.</p>
    <p>• Técnico deportivo superior en Fútbol Sala.</p>
    <p>• Técnico deportivo en Balonmán.</p>
    <p>• Técnico deportivo superior en Balonmán.</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no dito centro, así como o equipamento axeitado.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Revisión da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 10 de outubro de 2023</p>
    <footer><p>Román Rodríguez González<br>Conselleiro de Cultura, Educación,<br>Formación Profesional e Universidades</p></footer>

