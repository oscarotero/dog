---
date: '2023-10-23'
id: G0692-290923-0011
page: 58349
number: 201
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 27 de setembro de 2023, da Xefatura Territorial de Ourense, polo que
  se somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello do Irixo (expediente IN407A 2023/134-3).
range: Acordo
url: >-
  https://www.xunta.gal/dog/Publicados/2023/20231023/AnuncioG0692-290923-0011_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida de San Luis, 77, 28033 Madrid.</p>
    <p>Denominación: regulamentación da LMTA ALB802 no treito entre os apoios núm. 126 e núm. 131.</p>
    <p>Situación: lugar da Estación, concello do Irixo.</p>
    <p>Características principais recollidas no proxecto:</p>
    <p>• Substitución do apoio existente da LMTA ALB802 núm. 129, do tipo HV, por un novo apoio proxectado de celosía metálica, do tipo C-18/1000. Substitución do condutor existente entre o apoio actual núm. 126 e o apoio proxectado núm. 129 e instálanse 379 m de novo condutor proxectado do tipo LA-56.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, colexiado núm. 1.534, do ICOIIG, o 31.5.2023.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Os planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em> Diario Oficial de Galicia</em>.</p>
    <p>Toda a documentación poderase examinar nesta Xefatura Territorial da Consellería de Economía, Industria e Innovación de Ourense, rúa Curros Enríquez, núm. 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 27 de setembro de 2023</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Núm. de expediente: IN407A 2023/134-3.</p>
    <p>Situación: lugar da Estación, concello do Irixo.</p>
    <p>Denominación: regulamentación da LMTA ALB802 no treito entre os apoios núm. 126 e núm. 131.</p>
    <p>Predio núm. en proxecto: 1; referencia catastral: 32036A001008490000PS.</p>
    <p>Lugar: Gorbela.</p>
    <p>Cultivo: matogueira.</p>
    <p>Titulares: herdeiros de José Antonio Fernández Nogueira.</p>
    <p>Afeccións para o apoio/CT: ocupación de 2 m2 para o apoio núm. 129.</p>

