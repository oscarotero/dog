---
date: '2014-08-18'
id: G0181-050814-0001
page: 35691
number: 155
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 4 de agosto de 2014 pola que se somete ao trámite de información
  pública a delimitación provisional da liña límite de edificación da estrada
  autonómica OU-151, no seu treito situado entre o p.q. 0+120 e o p.q.0+380.
range: Anuncio
url: >-
  https://www.xunta.gal/dog/Publicados/2014/20140818/AnuncioG0181-050814-0001_gl.html
---
<p>Aprobada provisionalmente, por resolución da dirección da Axencia Galega de Infraestruturas do 21 de xullo de 2014, a delimitación da liña límite de edificación da estrada de titularidade autonómica OU-151, no seu treito situado entre o p.q. 0+120 e o p.q. 0+380, e de conformidade co disposto no artigo 41.3 da Lei 8/2013, do 28 de xuño, de estradas de Galicia, e no artigo 85 do Regulamento xeral de estradas, aprobado polo Real decreto 1812/1994, do 2 de setembro, sométese a antedita delimitación a información pública por un período de trinta (30) días hábiles, contados a partir do seguinte ao da publicación do presente anuncio no Diario Oficial de Galicia, co fin de que calquera persoa física ou xurídica poida formular as alegacións que xulgue pertinentes.</p>
    <p>Os documentos que se someten a información pública son o informe da Área de Planificación e Programación do 7 de xullo de 2014, a antedita resolución da Dirección da Axencia Galega de Infraestruturas do 21 de xullo de 2014 e o plano en que se establece a delimitación provisional da liña límite de edificación da estrada autonómica OU-151, no seu treito situado entre o p.q. 0+120 e o p.q. 0+380.</p>
    <p>O expediente estará exposto ao público, en días e horas hábiles de oficina, nos locais da Axencia Galega de Infraestruturas en Santiago de Compostela (Edificio Administrativo San Caetano, s/n), na Delegación da Axencia Galega de Infraestruturas en Ourense (rúa Sáenz Díez, 1) e na casa do concello de Piñor (Piñor, s/n).</p>
    <p>Santiago de Compostela, 4 de agosto de 2014</p>
    <footer><p>Héctor Presas Veiga<br>Xefe da Área de Planificación e Programación</p></footer>

