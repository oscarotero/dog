---
date: '2013-02-05'
id: L336-160113-0001
page: 3364
number: 25
agency: Concello de Xunqueira de Ambía
section: VI. Anuncios. b) Administración local.
title: >-
  ANUNCIO de información pública sobre aprobación do Plan de sectorización do
  SUND I-1 de Casnaloba.
range: Anuncio
url: >-
  https://www.xunta.gal/dog/Publicados/2013/20130205/AnuncioL336-160113-0001_gl.html
---
<p>Aprobado polo Pleno da Corporación, na sesión ordinaria que tivo lugar o día 18 de decembro de 2012, o Plan de sectorización do SUND I-1 de Casnaloba, que contén o ISA (informe de sustentabilidade ambiental), promovido polo Instituto Galego da Vivenda e Solo, redactado pola consultora de Ingeniería INSELT, S.L., de conformidade co disposto no artigo 86.1 da Lei 9/2002, do 30 de decembro, de ordenación urbanística e protección do medio rural de Galicia, sométese a información pública polo prazo dun mes mediante anuncio que se publicará no Diario Oficial de Galicia e nos xornais La Región e La Voz de Galicia, computándose o dito período desde o día seguinte ao da publicación deste anuncio no Diario Oficial de Galicia, co fin de que se poida examinar o seu contido e presentar as alegacións ou observacións que se consideren convenientes.</p>
    <p>Queda suspendido o outorgamento das licenzas naqueles ámbitos do territorio obxecto do planeamento cuxas novas determinacións supoñan modificación da ordenación urbanística vixente. A suspensión terá unha duración máxima de dous anos e, en todo caso, extinguirase coa aprobación definitiva do citado plan.</p>
    <p>Xunqueira de Ambía, 19 de decembro de 2012</p>
    <footer><p>José Luis Gavilanes Losada<br>Alcalde</p></footer>

