---
date: '2014-07-22'
id: C141-090714-0001
page: 32121
number: 138
agency: Portos de Galicia
section: VI. Anuncios. a) Administración autonómica.
title: >-
  CÉDULA  do  7  de  xullo  de  2014  pola  que  se  notifica  o  acordo  de 
  incoación  de  expediente  de  caducidade  de  autorización  temporal  de 
  atracada  co  número P1-16C das instalacións náutico-deportivas do porto de
  Cariño.
range: Cédula
url: >-
  https://www.xunta.gal/dog/Publicados/2014/20140722/AnuncioC141-090714-0001_gl.html
---
<p>Con data do 4 de xuño de 2014, o presidente de Portos de Galicia, ao abeiro do establecido no artigo 40.2.a) do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico-deportivo de competencia da Comunidade Autónoma de Galicia, acordou incoar expediente de caducidade da autorización temporal de atracada que se cita con anterioridade, da que é titular Francisco Javier López Armada.</p>
    <p>A instrución recae en Jesús Javier Fernández Barro, xefe da División Xurídica de Portos de Galicia, con domicilio para efectos deste expediente en Área Central; praza de Europa, 5-A, 6º, Santiago de Compostela, e o seu réxime de abstención e recusación é o consignado nos artigos 28 e 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Intentada a notificación do acordo de incoación do expediente de caducidade no enderezo que consta no expediente, sito en estrada Valldemossa, 13, esc. 7, 5º C, de Palma de Mallorca, a través do servizo de Correos, e non sendo posible a súa práctica, de conformidade co disposto no artigo 59.4º da Lei 30/1992, notifícase mediante a publicación no Diario Oficial de Galicia e exposición no taboleiro de edictos do Concello de Palma de Mallorca este acordo de incoación de expediente de caducidade da autorización temporal de atracada.</p>
    <p>O expediente incóase pola concorrencia da causa de caducidade prevista no artigo 40.1.b) do Decreto 130/2013, por estaren pendentes de aboamento en período executivo as liquidacións da taxa portuaria X-5, embarcacións deportivas e de lecer, correspondentes ao primeiro e segundo semestre do ano 2013.</p>
    <p>Contra o acordo de incoación poderanse formular alegacións perante o instrutor designado no expediente, e para estes efectos outorgarase un prazo máximo de dez (10) días hábiles contados desde o día seguinte ao da publicación do acordo no Diario Oficial de Galicia e exposición no taboleiro de edictos do Concello de Palma de Mallorca.</p>
    <p>De acordo co artigo 40.1.c) do Decreto 130/2013, de efectuarse o aboamento das liquidacións pendentes en vía de constrinximento antes de que se dite resolución que poña fin ao expediente, procederase ao seu arquivamento. Para proceder a aboar as ditas cantidades poderase poñer en contacto co Departamento de Contabilidade e Tesouraría de Portos de Galicia no número de teléfono 981 54 53 41.</p>
    <p>E para que conste e sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula.</p>
    <p>Santiago de Compostela, 7 de xullo de 2014</p>
    <footer><p>José Juan Durán Hermida<br>Presidente de Portos de Galicia</p></footer>

