---
date: '2014-07-22'
id: G0165-080714-0003
page: 32112
number: 138
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO  do  1  de xullo  de  2014,   da   Xefatura   Territorial   da  
  Coruña,   polo  que  se  notifica  o  inicio  dos  expedientes  
  PSC-CO-0337/2014-PRE   e   PSC-CO-0377/2014-PPM.
range: Anuncio
url: >-
  https://www.xunta.gal/dog/Publicados/2014/20140722/AnuncioG0165-080714-0003_gl.html
---
<p>De conformidade co disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), logo de intentada sen éxito a notificación persoal a través do servizo de Correos, notifícaselles ás persoas interesadas que se sinalan no anexo deste anuncio o inicio dos expedientes PSC-CO-0337/2014-PRE<br>e PSC-CO-0377/2014-PPM.</p>
    <p>As persoas interesadas poderán comparecer nas oficinas da sede da Xefatura de Coordinación da Área do Mar da Xefatura Territorial da Consellería do Medio Rural e do Mar, sitas na rúa Ramón y Cajal, 2, 5º, 15006 A Coruña, das 9.00 ás 14.00 horas, de luns a venres, para o coñecemento íntegro do acordo de inicio e constancia de tal coñecemento.</p>
    <p>Este anuncio remitirase, así mesmo, ao concello correspondente ao último enderezo coñecido das persoas interesadas, en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>O procedemento desenvolverase de conformidade co principio de acceso permanente. Para estes efectos, en calquera momento do procedemento as persoas interesadas teñen dereito a coñecer o seu estado de tramitación e a acceder e obter copias dos documentos contidos nel, ao abeiro do artigo 3.1 do Real decreto 1398/1993, do 4 de agosto (BOE núm. 189, do 9 de agosto).</p>
    <p>Sen prexuízo do anterior, as persoas interesadas dispoñen dun prazo de quince (15) días para achegaren cantas alegacións, documentos ou informacións xulguen pertinentes e, de ser o caso, propoñeren proba concretando os medios de que pretendan valerse, segundo o disposto no artigo 16.1 do Real decreto 1398/1993, do 4 de agosto.</p>
    <p>De non efectuaren alegacións sobre o contido da iniciación do procedemento no prazo previsto no artigo 16.1 citado, a iniciación poderá ser considerada proposta de resolución, cos efectos previstos para esta nos artigos 18 e 19 do Real decreto 1398/1993, do 4 de agosto, de conformidade co establecido no artigo 13.2 dese real decreto.</p>
    <p>A Coruña, 1 de xullo de 2014</p>
    <footer><p>Antonio Manuel Aguión Fernández<br>Xefe territorial da Coruña</p></footer>
    <h2>ANEXO</h2>
    <p>Expediente: PSC-CO-0337/2014-PRE.</p>
    <p>Persoa interesada: José Antonio Mañana Pereiro.</p>
    <p>Acto de notificación: acordo de inicio.</p>
    <p>Último enderezo coñecido: Isaac Díaz Pardo, 72, Santa Cruz, Oleiros.</p>
    <p>Expediente: PSC-CO-0377/2014-PPM.</p>
    <p>Persoa interesada: Alberto García Quintás.</p>
    <p>Acto de notificación: acordo de inicio.</p>
    <p>Último enderezo coñecido: O Pazo, Crendes, Abegondo.</p>

