---
date: '2015-08-19'
id: CA05-130815-0003
page: 34125
number: 157
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 13 de agosto de 2015, da Secretaría Xeral Técnica da Consellería
  de Traballo e Benestar, pola que se acorda ampliar o prazo de presentación de
  proposicións para concorrer á licitación do acordo marco cun único empresario
  do servizo de mantemento de portas automáticas, ascensores e outros aparellos
  de elevación pertencentes aos centros e dependencias administrativos
  dependentes desta consellería (expediente 20/2015).
range: Resolución
url: >-
  https://www.xunta.gal/dog/Publicados/2015/20150819/AnuncioCA05-130815-0003_gl.html
---
<p>Nas datas do 28 de xullo de 2015, do 5 de agosto de 2015 e do 14 de agosto de 2015 publicouse respectivamente, no Diario Oficial de la Unión Europea, no Boletín Oficial del Estado e no Diario Oficial de Galicia, a resolución pola que se anunciaba a contratación, polo procedemento aberto e tramitación ordinaria, suxeito a regulación harmonizada, do acordo marco cun único empresario do servizo de mantemento de portas automáticas, ascensores e outros aparellos de elevación pertencentes aos centros e dependencias administrativas dependentes da Consellería de Traballo e Benestar. O prazo de presentación de proposicións termina o día 1 de setembro de 2015. Non obstante, dado que algún dos centros participantes na presente licitación atópase pechado durante este período estival e co obxecto de posibilitar que as eventuais empresas licitadoras poidan realizar as visitas técnicas previstas no número 3 do PPT, considérase oportuno acordar a ampliación do prazo de presentación de proposicións co fin de facilitar a concorrencia, e sen que isto supoña prexuízo algún para os intereses de terceiros. </p>
    <p>Visto o que antecede, acórdase ditar a seguinte </p>
    <p>Resolución:</p>
    <p>Primeiro. Ampliar o prazo de presentación de proposicións por un período de quince días naturais a partir do día 1 de setembro de 2015, polo que o prazo para a presentación de proposicións rematará ás 14.00 horas do día 16 de setembro de 2015.</p>
    <p>Santiago de Compostela, 13 de agosto de 2015</p>
    <footer><p>P.S. (Resolución do 29.7.2015)<br>Jacinto Álvarez Somoza<br>Subdirector xeral de Coordinación Administrativa</p></footer>

