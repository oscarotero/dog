---
date: '2015-08-19'
id: CA04-070815-0002
page: 34117
number: 157
agency: Consellería de Economía e Industria
section: VI. Anuncios. a) Administración autonómica.
title: >-
  CÉDULA do 6 de agosto de 2015, da Dirección Xeral de Enerxía e Minas, pola que
  se notifica o apercibimento para a presentación do proxecto de peche
  definitivo dos labores ao titular da explotación mineira Leixal número 292,
  sita no termo municipal de Esgos.
range: Cédula
url: >-
  https://www.xunta.gal/dog/Publicados/2015/20150819/AnuncioCA04-070815-0002_gl.html
---
<p>Ante a imposibilidade de notificación, por medio desta cédula notifícaselle á empresa Obras Tendidos y Caminos, S.A. (Oteca), con CIF A32004798, dada a situación de abandono en que se atopa a explotación mineira, o apercibimento para a presentación, nun prazo máximo de 10 días, ante a Dirección Xeral de Enerxía e Minas, o proxecto de peche definitivo dos labores na explotación mineira <em>Leixal</em> núm. 292, sita no termo municipal de Esgos, na provincia de Ourense, coa advertencia de que, se así non o fixer, esta Administración adoptará o pertinente acordo de execución subsidiaria para adoptar as medidas precisas e proceder ao peche da explotación mineira, co posterior reintegro dos gastos por ese titular, sen prexuízo da facultade de incoar o correspondente expediente sancionador e de impoñer as correspondentes multas coercitivas.</p>
    <p>A presente cédula expídese para que conste e sirva de notificación á empresa interesada, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común. </p>
    <p>Santiago de Compostela, 6 de agosto de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

