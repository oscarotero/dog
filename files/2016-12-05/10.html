---
date: '2016-12-05'
id: G0426-291116-0001
page: 53648
number: 232
agency: Consellería do Medio Rural
section: III. Outras disposicións.
title: >-
  ORDE do 29 de novembro de 2016 pola que se reaxusta o crédito entre medidas de
  agroambiente e clima e agricultura ecolóxica, relativas á convocatoria 2016 da
  Orde do 29 de xaneiro de 2016, pola que se regula a aplicación dos pagamentos
  directos á agricultura e á gandaría e das axudas ao desenvolvemento rural
  suxeitas ao sistema integrado de xestión e control.
range: Orde
url: >-
  https://www.xunta.gal/dog/Publicados/2016/20161205/AnuncioG0426-291116-0001_gl.html
---
<p>A Orde da Consellería do Medio Rural do 29 de xaneiro de 2016 (DOG núm. 20, do 1 de febreiro) regula o procedemento para a solicitude, tramitación e concesión, para o ano 2016, das axudas previstas dentro do réxime do pagamento único e doutros réximes de axuda directa á agricultura e gandaría, e das axudas ao desenvolvemento rural suxeitas ao sistema integrado de xestión e control.</p>
    <p>Na súa disposición adicional primeira precísanse as aplicacións orzamentarias e o importe económico previsto para o financiamento das ditas axudas. </p>
    <p>No parágrafo b) aplicación 13.80.712B.772.1, puntos 4º e 5º, figuran as axudas da medida de agroambiente e clima e agricultura ecolóxica (novos compromisos), respectivamente.</p>
    <p>Estas axudas son de carácter plurianual e tramítanse en réxime de concorrencia competitiva aplicando os criterios de priorización previstos nos artigos 71 e 84 da citada orde. </p>
    <p>Analizadas as solicitudes presentadas para a liña de «Mantemento de agricultura ecolóxica», comprobouse que a axuda solicitada por todas elas é inferior á dotación orzamentaria prevista. Pola contra, as solicitudes de axuda recibidas na medida de agroambiente e clima, para as liñas de «Apicultura para conservación da biodiversidade en zonas con limitacións naturais» e «Razas autóctonas en perigo de extinción» superan a súa dotación orzamentaria. Á vista do anterior, considerouse necesario tramitar un movemento ou reaxuste entre os correspondentes proxectos orzamentarios, que permitirá optimizar o uso dos fondos dispoñibles, garantindo plenamente os dereitos dos solicitantes da axuda de «Mantemento de agricultura ecolóxica», ao tempo que se incrementa o número de beneficiarios das axudas de «Apicultura para conservación da biodiversidade en zonas con limitacións naturais» e «Razas autóctonas en perigo de extinción».</p>
    <p>En relación co exposto, a Consellería de Facenda autorizou o seguinte movemento entre proxectos da aplicación 13.80.712B.772.1, Agricultura ecolóxica e ambiente e clima.</p>
    <p>Movemento negativo: punto 5º Axudas da medida agricultura ecolóxica: </p>
    <table>
     <tbody>
      <tr>
       <td>2016</td>
       <td>2017</td>
       <td>2018</td>
       <td>2019</td>
       <td>2020</td>
       <td>2021</td>
      </tr>
      <tr>
       <td>-60.000,00</td>
       <td>-540.000,00</td>
       <td>-600.000,00</td>
       <td>-600.000,00</td>
       <td>-600.000,00</td>
       <td>-600.000,00</td>
      </tr>
     </tbody>
    </table>
    <p>Movemento positivo: punto 4º Axudas da medida agroambiente e clima:</p>
    <table>
     <tbody>
      <tr>
       <td>2016</td>
       <td>2017</td>
       <td>2018</td>
       <td>2019</td>
       <td>2020</td>
       <td>2021</td>
      </tr>
      <tr>
       <td>60.000,00</td>
       <td>540.000,00</td>
       <td>600.000,00</td>
       <td>600.000,00</td>
       <td>600.000,00</td>
       <td>600.000,00</td>
      </tr>
     </tbody>
    </table>
    <p>En consecuencia, e de conformidade co disposto na Lei 9/2007, do 13 de xuño, de subvencións de Galicia,</p>
    <p>DISPOÑO:</p>
    <p>Artigo 1. <em>Reaxuste de crédito </em></p>
    <p>1. A dotación orzamentaria prevista para as axudas especificadas no título III da Orde do 29 de xaneiro de 2016 (DOG núm. 20, do 1 de febreiro), conforme a disposición adicional primeira, parágrafo 2, alínea b), punto 4º, da dita orde, increméntase nos seguintes importes:</p>
    <p>4ª. Axudas da medida de agroambiente e clima (novos compromisos), por importe de sesenta mil (60.000,00) euros no ano 2016; para o ano 2017, cincocentos corenta mil (540.000,00) euros; para o ano 2018, seiscentos mil (600.000,00) euros; para o ano 2019, seiscentos mil (600.000,00) euros; para o ano 2020, seiscentos mil (600.000,00) euros; e para o ano 2021, seiscentos mil (600.000,00) euros.</p>
    <p>Polo que o importe total despois deste incremento é:</p>
    <p>4º. Axudas da medida de agroambiente e clima (novos compromisos), por importe de cincocentos cincuenta e un mil setecentos sete con dezaseis (551.707,16) euros no ano 2016; para o ano 2017, catro millóns novecentos sesenta e cinco mil trescentos sesenta e catro con corenta e catro (4.965.364,44) euros; para o ano 2018, cinco millóns cincocentos dezasete mil setenta e un con sesenta (5.517.071,60) euros; para o ano 2019, cinco millóns cincocentos dezasete mil setenta e un con sesenta (5.517.071,60) euros; para o ano 2020, cinco millóns cincocentos dezasete mil setenta e un con sesenta (5.517.071,60) euros; e para o ano 2021, cinco millóns cincocentos dezasete mil setenta e un con sesenta (5.517.071,60) euros.</p>
    <p>2. A dotación orzamentaria prevista para as axudas especificadas no título III da Orde do 29 de xaneiro de 2016 (DOG núm. 20, do 1 de febreiro), conforme a disposición adicional primeira, parágrafo 2, alínea b), punto 5º, da dita orde, redúcese nos seguintes importes: </p>
    <p>5º. Axudas da medida de agricultura ecolóxica (novos compromisos), por importe de sesenta mil (60.000,00) euros no ano 2016; para o ano 2017, cincocentos corenta mil (540.000,00) euros; para o ano 2018, seiscentos mil (600.000,00) euros; para o ano 2019, seiscentos mil (600.000,00) euros; para o ano 2020, seiscentos mil (600.000,00) euros; e para o ano 2021, seiscentos mil (600.000,00) euros.</p>
    <p>Polo que o importe total despois desta reducción é:</p>
    <p>5º. Axudas da medida de agricultura ecolóxica (novos compromisos), por importe de cento noventa mil (190.000,00) euros no ano 2016; para o ano 2017, un millón setecentos dez mil (1.710.000,00) euros; para o ano 2018, un millón novecentos mil (1.900.000,00) euros; para o ano 2019, un millón novecentos mil (1.900.000,00) euros; para o ano 2020, un millón novecentos mil (1.900.000,00) euros; e para o ano 2021, un millón novecentos mil (1.900.000,00) euros.</p>
    <p>3. En todo caso, a concesión das axudas reguladas na dita orde estará limitada ás dispoñibilidades orzamentarias.</p>
    <p>Artigo 2. <em>Ausencia de efectos sobre o prazo de solicitudes</em></p>
    <p>A redistribución de crédito previsto no artigo único desta orde non afecta o prazo de presentación de solicitudes establecido na devandita Orde do 29 de xaneiro de 2016 (DOG núm. 20, do 1 de febreiro).</p>
    <p>Artigo 3. <em>Recursos</em></p>
    <p>Contra a presente orde, que pon fin á vía administrativa, poderase recorrer potestativamente en reposición no prazo dun mes desde a súa publicación, de conformidade co disposto no artigo 116 da Lei 30/1992, de réxime xurídico das administracións públicas e do procedemento administrativo común, ou ser impugnada directamente ante a Sala do Contencioso-Administrativo do Tribunal Superior de Xustiza de Galicia, no prazo de dous meses, segundo o disposto no artigo 46.1 da Lei 29/1998, do 13 de xullo, reguladora da xurisdición contencioso-administrativa, contados a partir do día seguinte ao da publicación desta orde.</p>
    <p>Disposición derradeira</p>
    <p>Esta orde terá efectos a partir do día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 29 de novembro de 2016 </p>
    <footer><p>Ángeles Vázquez Mejuto<br>Conselleira do Medio Rural</p></footer>

