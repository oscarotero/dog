---
date: '2016-12-05'
id: G0424-151116-0004
page: 53720
number: 232
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 8 de novembro de 2016, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello da Coruña (expediente IN407A
  2016/146-1).
range: Resolución
url: >-
  https://www.xunta.gal/dog/Publicados/2016/20161205/AnuncioG0424-151116-0004_gl.html
---
<p>Expediente: IN407A 2016/146-1.</p>
    <p>Promotora: Unión Fenosa Distribución, S.A.</p>
    <p>Denominación da instalación: alimentación MT Alcalde Alfonso Molina, s/n (Begano).</p>
    <p>Concello: A Coruña.</p>
    <p>Feitos.</p>
    <p>1. O 10 de marzo de 2016 o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG do 2 de xuño de 2016 e no BOP do 20 de maio de 2016.</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas.</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>Reforzo do tramo da liña de media tensión aérea EIR-721 entre os apoios nº D16 e nº D16-3 (actuación nº 1), a 15 kV, cunha lonxitude de 0,134 km, con orixe no apoio nº D16 existente da LMTA EIR-721, en condutor LA-110 mm2 Al e final en apoio nº D16-2 proxectado da LMTA EIR-721.</p>
    <p>Reforzo do tramo da liña de media tensión aérea EIR-721 entre os apoios nº D16-1 e nº D16-1-1 (actuación nº 2), a 15 kV, cunha lonxitude de 0,024 km, con orixe no apoio nº D16-1 proxectado da LMTA EIR-721, en condutor LA-110 mm2 Al e final en apoio nº D16-1-1 existente da LMTA EIR-721.</p>
    <p>Liña de media tensión subterránea, a 15 kV, cunha lonxitude de 0,016 km, con orixe nos empalmes que se realizarán no punto de acceso á rede proxectado en calzada na LMTS EIR-721, no tramo entre o CT Escorial (expediente 429/09) e o CT Iluminación Palavea (expediente 318/04). Condutor tipo RHZ1-12/20 kV-1×240 mm2 Al, e final no CS Begano proxectado (entrada e saída).</p>
    <p>Centro de seccionamento 3L en edificio non prefabricado.</p>
    <p>O orzamento da instalación, segundo o proxecto, é de 32.140,5 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude coa cal se achegará a seguinte documentación:</p>
    <p>– As declaracións de conformidade relativas ao material ou equipo, e as certificacións ou homologacións, se procede.</p>
    <p>– Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 8 de novembro de 2016</p>
    <footer><p>Isidoro Martínez Arca<br>Xefe territorial da Coruña</p></footer>

