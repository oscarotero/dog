---
date: '2016-12-05'
id: G0425-011216-0001
page: 53644
number: 232
agency: Consellería de Política Social
section: III. Outras disposicións.
title: >-
  ORDE do 1 de decembro de 2016 pola que se modifica a Orde do 12 de agosto de
  2016 pola que se establecen as bases reguladoras das subvencións que
  desenvolverán as corporacións locais para a posta en marcha de programas de
  axudas económicas a familias con menores a cargo para a compensación dos seus
  gastos farmacéuticos, e se procede á súa convocatoria para os anos 2016 e
  2017.
range: Orde
url: >-
  https://www.xunta.gal/dog/Publicados/2016/20161205/AnuncioG0425-011216-0001_gl.html
---
<p>No <em>Diario Oficial de Galicia</em> núm. 161, do venres 26 de agosto de 2016, publicouse a Orde do 12 de agosto pola que se establecen as bases reguladoras das subvencións que desenvolverán as corporacións locais para a posta en marcha de programas de axudas económicas a familias con menores a cargo para a compensación dos seus gastos farmacéuticos, e se procede á súa convocatoria para os anos 2016 e 2017. </p>
    <p>No artigo 15, punto 2, letra a), establécese: «a) A xustificación correspondente a 2016 presentarase con data límite do 5 de decembro de 2016, mediante a presentación da solicitude de pagamento, documentación xustificativa do gasto realizado segundo o exposto no seguinte punto». </p>
    <p>A tardía data de publicación da convocatoria determinou que a fase de instrución e a resolución dos expedientes finalizase máis alá das datas inicialmente previstas, polo que, co fin de garantir a maior eficacia posible da convocatoria, é necesario modificar o prazo de xustificación inicialmente establecido. </p>
    <p>En consecuencia, en uso das facultades que teño atribuídas pola Lei 1/1983, do 22 de febreiro, de normas reguladoras da Xunta e da súa Presidencia, e en virtude do Decreto 176/2015, do 3 de decembro, polo que se establece a estrutura orgánica da Consellería de Política Social, </p>
    <p>RESOLVO: </p>
    <p>Artigo único. <em>Modificación da Orde do 12 de agosto de 2016 pola que se establecen as bases reguladoras das subvencións que desenvolverán as corporacións locais para a posta en marcha de programas de axudas económicas a familias con menores a cargo para a compensación dos seus gastos farmacéuticos, e se procede á súa convocatoria para os anos 2016 e 2017</em></p>
    <p>A letra a) do punto 2 do artigo 15 queda redactada como segue: </p>
    <p>«a) A xustificación correspondente a 2016 presentarase con data límite do 19 de decembro de 2016, mediante a presentación da solicitude de pagamento, documentación xustificativa do gasto realizado segundo o exposto no seguinte punto». </p>
    <p>Disposición derradeira única. <em>Entrada en vigor</em> </p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>. </p>
    <p>Santiago de Compostela, 1 de decembro de 2016 </p>
    <footer><p>José Manuel Rey Varela<br>Conselleiro de Política Social</p></footer>

