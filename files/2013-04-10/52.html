---
date: '2013-04-10'
id: G0256-250313-0001
page: 10764
number: 69
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 25 de marzo de 2013, da Área Provincial de Turismo de Ourense, pola
  que se notifica a resolución do expediente sancionador OU-S-35/2012, por
  infracción leve en materia de turismo.
range: Cédula
url: >-
  https://www.xunta.gal/dog/Publicados/2013/20130410/AnuncioG0256-250313-0001_gl.html
---
<p>Pola presente, e de conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de decembro), modificada pola Lei 4/1999, do 13 de xaneiro (BOE nº 12, do 14 de xaneiro) notifícaselle á persoa que no anexo se relaciona a resolución do expediente sancionador número OU-S-35/2012, da xefa da Área Provincial de Turismo de Ourense, xa que, intentada polos medios habituais, non se puido practicar.</p>
    <p>A interesada poderá recoller a resolución mediante comparecencia nas dependencias da Área Provincial de Turismo, rúa Curros Enríquez, 1-3º andar de Ourense.</p>
    <p>Contra a dita resolución, que non esgota a vía administrativa, a interesada poderá interpoñer recurso de alzada perante a directora da Axencia Turismo de Galicia, no prazo dun (1) mes desde o día seguinte ao da súa publicación, segundo o disposto nos artigos 114 e seguintes da Lei 30/1992, do 26 de novembro. Todo iso, sen prexuízo de que os interesados poidan interpoñer calquera outro que consideren oportuno.</p>
    <p>De non presentar recurso no devandito prazo, a sanción devirá firme e deberase aboar o importe da multa nos seguintes prazos: a) publicación entre os días 1 e 15 de cada mes, desde a data da publicación ata o día 5 do mes seguinte ou inmediatamente hábil posterior, b) publicación entre os días 16 e último de cada mes, desde a data de publicación ata o día 20 do mes seguinte ou hábil inmediatamente posterior.</p>
    <p>O pagamento farase por transferencia bancaria mediante os impresos formalizados que lle serán facilitados nas dependencias do Servizo de Turismo de Ourense. De non efectuarse o ingreso no citado prazo, procederase á súa exacción por vía de constriximento, segundo o disposto pola Orde do 23 de novembro de 2001 pola que se regula o procedemento de recadación voluntaria e executiva das multas e sancións, da Consellería de Facenda (DOG nº 235, do 5 de decembro).</p>
    <p>Ourense, 25 de marzo de 2013</p>
    <footer><p>Manuela Penín López<br>Xefa da Área Provincial de Turismo</p></footer>
    <h2>ANEXO</h2>
    <p>Expediente: OU-S-35/12.</p>
    <p>Titular sancionada: Hosteleros Siena 10, S.L.</p>
    <p>Establecemento: A Fervenza.</p>
    <p>Domicilio: Fornos, 20.</p>
    <p>Localidade: Ourense.</p>
    <p>Resolución: 24 de xaneiro de 2013.</p>
    <p>Tipificación da infracción: artigo 109.2.e) da Lei 7/2011, do 27 de outubro, do turismo de Galicia.</p>
    <p>Sanción: trescentos (300,00) euros.</p>

