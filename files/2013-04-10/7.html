---
date: '2013-04-10'
id: CA01-050413-0005
page: 10677
number: 69
agency: Consellería de Facenda
section: IV. Oposicións e concursos.
title: >-
  ORDE do 3 de abril de 2013 pola que se modifica a do 28 de febreiro de 2013
  pola que se resolve o concurso para a provisión de postos de traballo vacantes
  dos grupos I, II, III e IV de persoal laboral da Administración da Xunta de
  Galicia, en execución da Sentenza 654/2012, do Xulgado do Social número 1 de
  Ourense, ditada no procedemento ordinario 653/2012.
range: Orde
url: >-
  https://www.xunta.gal/dog/Publicados/2013/20130410/AnuncioCA01-050413-0005_gl.html
---
<p>Mediante a Orde do 28 de febreiro de 2013 (DOG núm. 47, do 7 de marzo) resolveuse o concurso para a provisión de postos de traballo vacantes dos grupos I, II, III e IV de persoal laboral da Administración da Xunta de Galicia, convocado pola Orde do 2 de maio de 2012 (DOG núm. 85, do 4 de maio).</p>
    <p>Na dita orde, o posto número 1441, condutor mecánico (III-063), código MR.C99.50.110.32190.025, adxudicábaselle a José Luis Taboada Prado, cunha puntuación de 35,950.</p>
    <p>O posto número 1441 fora solicitado por dous aspirantes, o adxudicatario é José Antonio Barreiro Rodríguez, que resultou excluído do proceso por Resolución da Dirección Xeral da Función Pública do 27 de agosto de 2012 (DOG núm.168, do 4 de setembro).</p>
    <p>Contra a exclusión presentouse demanda ante o Xulgado do Social número 1 de Ourense que ditou a Sentenza número 654/2012 nos autos 653/2012, pola que se declara «o dereito do demandante a ser admitido no concurso de traslados». A firmeza da dita sentenza foille comunicada ao órgano convocante o día 13 de marzo de 2013.</p>
    <p>En execución da referida sentenza reuniuse a comisión prevista na base VI da convocatoria para a valoración dos méritos do demandante que –na reunión que tivo lugar o día 2 de abril de 2013– lle outorgou 41,900 puntos.</p>
    <p>Á vista das puntuacións obtidas polos dous candidatos ao posto 1441 e de conformidade co establecido na base V.3, a Comisión de Valoración acordou elevar á Consellería de Facenda a proposta de adxudicación do posto 1441 a José Antonio Barreiro Rodríguez.</p>
    <p>Polo exposto, esta consellería </p>
    <h2>DISPÓN:</h2>
    <p>Modificar a Orde do 28 de febreiro de 2013 pola que se resolve o concurso para a provisión de postos de traballo vacantes dos grupos I, II, III e IV de persoal laboral da Administración da Xunta de Galicia, convocado pola Orde do 2 de maio de 2012, no seguinte sentido:</p>
    <p>Primeiro. Anular a adxudicación do posto de condutor mecánico (III-063), adscrito á Consellería do Medio Rural no Carballiño co código MR.C99.50.110.32190.025, a José Luis Taboada Prado.</p>
    <p>Segundo. Adxudicar o posto de condutor mecánico (III-063), adscrito á Consellería do Medio Rural no Carballiño co código MR.C99.50.110.32190.025, a José Antonio Barreiro Rodríguez.</p>
    <p>Contra esta orde poderase interpoñer reclamación administrativa previa á vía xudicial social ante a conselleira de Facenda no prazo dun mes, que se contará a partir do día seguinte ao da súa publicación no Diario Oficial de Galicia, de conformidade co establecido nos artigos 120 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 3 de abril de 2013</p>
    <footer><p>Elena Muñoz Fonteriz<br>Conselleira de Facenda</p></footer>

