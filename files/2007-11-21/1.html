---
date: '2007-11-21'
page: 18
number: 225
agency: 'CONSELLERÍA DE POLÍTICA TERRITORIAL, OBRAS PÚBLICAS E TRANSPORTES'
section: II. AUTORIDADES E PERSOAL
title: >-
  Orde do 14 de novembro de 2007 pola que se dispón o cesamento dun vogal do
  Consello de Administración da Autoridade Portuaria da Coruña.
range: Orde
---
<p>O artigo 40 da Lei 27/1992, do 24 de novembro, de portos do Estado e da mariña mercante dispón que a separación dos vogais dos consellos de Administración das autoridades portuarias dos portos de interese xeral será acordada polo órgano competente da comunidade autónoma por proposta das organizacións, organismos e entidades a que representen aqueles.</p>
<p>Polo exposto, e vista a proposta da Confederación Provincial de Empresarios da Coruña, e en exercicio da facultade que me foi atribuída polo Consello da Xunta de Galicia, na súa reunión do día 10 de xaneiro de 2002,</p>
<p>DISPOÑO:</p>
<p>O cesamento de Pedro Corredoira Isasi como vogal do Consello de Administración da Autoridade Portuaria da Coruña, en representación da Confederación Provincial de Empresarios da Coruña, agradecéndolle os servizos prestados.</p>
<p>Santiago de Compostela, 14 de novembro de 2007.</p>
<p>María José Caride Estévez</p>
<p>Conselleira de Política Territorial, Obras Públicas e Transportes</p>

