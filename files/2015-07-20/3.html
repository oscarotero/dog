---
date: '2015-07-20'
id: CA05-100715-0007
page: 30139
number: 135
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 1 de xullo de 2015, da Dirección Xeral de Traballo e Economía
  Social, pola que se fai pública a concesión dos premios do Certame
  Cooperativismo no Ensino 2015, dirixido ao alumnado e ao profesorado dos
  centros educativos de Galicia.
range: Resolución
url: >-
  https://www.xunta.gal/dog/Publicados/2015/20150720/AnuncioCA05-100715-0007_gl.html
---
<p>Pola Orde do 18 de febreiro de 2015 (Diario Oficial de Galicia núm. 39, do 26 de febreiro), da Consellería de Traballo e Benestar, establecéronse as bases reguladoras do Certame Cooperativismo no Ensino, dirixido ao alumnado e profesorado dos centros educativos de Galicia, e procedeuse á súa convocatoria para o ano 2015.</p>
    <p>Nas bases reguladoras establécese que os traballos participantes neste concurso serán avaliados por un tribunal e que a persoa titular da Dirección Xeral de Traballo e Economía Social resolverá a concesión dos premios, que serán obxecto de publicación no DOG.</p>
    <p>Unha vez aprobadas as propostas de concesión dos premios polos tribunais encargados de avaliar os traballos presentados, nas sús reunións do 3 e 5 de xuño de 2015, e sen que fosen formuladas reclamacións, por resolución da Dirección Xeral de Traballo e Economía Social do 1 de xullo de 2015 aprobouse a concesión dos premios.</p>
    <p>Por todo o anterior,</p>
    <h2>DISPOÑO:</h2>
    <p>Facer pública a concesión dos premios do Certame Cooperativismo no Ensino 2015 dirixido ao alumnado e ao profesorado dos centros educativos de Galicia, e que se relacionan no anexo que se xunta a esta resolución.</p>
    <p>Santiago de Compostela, 1 de xullo de 2015</p>
    <footer><p>Carmen Bouso Montero<br>Directora xeral de Traballo e Economía Social</p></footer>
    <h2>ANEXO<br>Certame Cooperativismo no Ensino 2015</h2>
    <p>Modalidade de debuxo, pintura, fotografía e/ou vídeo dirixido ao alumnado de educación infantil e primaria, por categorías:</p>
    <p>Categoría A: alumnos/as de 2º ciclo de educación infantil.</p>
    <p>Premio ao mellor traballo: «Cooperando todo funciona» do CEIP Domaio.</p>
    <p>Accésit: «O cinema na escola. O cooperativismo nos soños» do CRA de Meis.</p>
    <p>Categoría B: alumnos/as de 1º e 2º de educación primaria.</p>
    <p>Premio ao mellor traballo: «A árbore cooperativa» do CEIP San Miguel de Reinante, Barreiros.</p>
    <p>Accésit: «Os amorodos: un traballo divertido, un proxecto compartido» do CEIP Domaio.</p>
    <p>Categoría C: alumnos/as de 3º e 4º de educación primaria.</p>
    <p>Premio ao mellor traballo: «O conxuro dunha cooperativa» do CEIP San Miguel de Reinante, Barreiros.</p>
    <p>Accésit: «Xuntos artellamos a nosa historia» do CEIP Domaio.</p>
    <p>Categoría D: alumnos/as de 5º e 6º de educación primaria.</p>
    <p>Premio ao mellor traballo: «Cooperativa, unha carreira de obstáculos» do CEIP San Miguel de Reinante, Barreiros.</p>
    <p>Accésit: «A nosa música ilusiona» do CEIP ADR Castelao.</p>
    <p>Modalidade de actividades cooperativizadas dirixido ao alumnado de primeiro e segundo ciclo de educación secundaria obrigatoria, por categorías:</p>
    <p>Categoría E: alumnos/as do 1º ciclo da ESO.</p>
    <p>Premio ao mellor traballo: «Os ecos das sombras» do IES Santa Irene.</p>
    <p>Categoría F: alumnos/as do 2º ciclo da ESO.</p>
    <p>Premio ao mellor traballo: «Tenda online Ecomaz» do CPI A Picota.</p>
    <p>Modalidade de proxectos empresariais cooperativos, dirixido ao alumnado e ao profesorado dos centros de formación profesional e de ensinazas de réxime especial.</p>
    <p>Premio ao mellor proxecto empresarial cooperativo: «Energylar, Sociedade Cooperativa Galega» presentado polo alumnado e profesorado do CIFP Someso.</p>
    <p>Accésit a dous proxectos empresariais finalistas: «Muutronic, Sociedade Cooperativa Galega» presentado polo alumnado e profesorado do IES Politécnico de Vigo, e «Sociedade Cooperativa Bufar» presentado polo alumnado e profesorado do IES As Mariñas.</p>

