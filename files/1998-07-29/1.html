---
date: '1998-07-29'
id: 64EA
page: 8
number: 145
agency: 'CONSELLERÍA DE PESCA, MARISQUEO E ACUICULTURA'
section: I. DISPOSICIÓNS XERAIS
title: >-
  Orde do 3 de xullo de 1998 pola que se regula o documento de rexistro para o
  transporte e comercialización de moluscos bivalvos vivos.
range: Orde
url: 'https://www.xunta.gal/dog/Publicados/1998/19980729/Anuncio64EA_gl.html'
---
<p>O Real decreto 345/1993, do 5 de marzo, establece as normas que deberán aplicarse á calidade esixible tanto ás augas como á producción de moluscos bivalvos vivos. Para dar cumprimento a isto, a Comunidade Autónoma de Galicia declarou e clasificou, mediante a orde do 29 de xullo de 1993, as zona de produccción de moluscos bivalvos e outros invertebrados mariños. A propia Orde estabecía un control continuo de tódolas zonas de producción da Comunidade Autónoma galega. O resultado do control fixo necesario proceder á actualización da relación e clasificación das zonas de producción pola Orde do 23 de febreiro de 1998 que declara e clasifica as zonas de producción de moluscos bivalvos e outros invertebrados mariños nas augas de competencia da Comunidade Autónoma de Galicia.</p>
<p>Por outra parte, o Real decreto 308/1993, do 26 de febreiro, polo que se aproba a regulamentación técnico-sanitaria que fixa as normas aplicables á comercialización dos molusccos bivalvos vivos, establece a obriga de que cada lote de moluscos bivalvos vaia acompañado, desde o lugar de producción, e durante o seu transporte, dun documento de rexistro que permita a correcta identificación do producto. Así a Orde do 22 de febreiro de 1994, regula o documento de rexistro para o transporte e comercialización de moluscos bivalvos vivos.</p>
<p>Faise necesario, por tanto, regular e modifica-lo modelo oficial do documento rexistro recollido na Orde do 22 de febreiro de 1994, e recolle-la nova declaración e clasificación das zonas de producción.</p>
<p>Na súa virtude, a Consellería de Pesca, Marisqueo e Acuicultura</p>
<p>DISPÓN:</p>
<p>Artigo 1º</p>
<p>1. Apróbase o modelo oficial de documento de rexistro para o transporte e comercialización de moluscos bivalvos vivos que figura no anexo desta orde.</p>
<p>2. Este documento terá unha validez máxima de 5 días desde a súa data de expedición.</p>
<p>Artigo 2º</p>
<p>1. Os talonarios de documentos de rexistro estarán debidamente seriados e numerados, constando de orixinal e copia.</p>
<p>2. Unicamente terán validez aqueles talonarios que previamente fosen dilixenciados nas delegacións periféricas da Consellería de Pesca, Marisqueo e Acuicultura.</p>
<p>3. nas delegacións periféricas da Consellería de Pesca, Marisqueo e Acuicultura levarase un rexistro de tódolos talonarios dilixenciados. No dito rexistro reflectirase o nome do titular do talonario, así como a serie numérica que lle corresponda.</p>
<p>Artigo 3º</p>
<p>Os documentos de rexistro serán expedidos polas organizacións de productores, confradías, entidades asociativas do sector productor legalmente constituídas, entidades concesionarias das lonxas e, se é o caso, polos titulares de establecementos de cultivos mariños.</p>
<p>Artigo 4º</p>
<p>O transporte dos productos extraídos das zonas de producción, con destino ós centros de expedición, centros de depuración, establecementos de transformación e lugares de reinstalación, se é o caso, realizaranse agrupándoos en lotes individualizados para cada un dos puntos de destino onde foron dirixidos.</p>
<p>Artigo 5º</p>
<p>Cada lote deberá ir acompañado durante o seu transporte do documento de rexistro orixinal, debidamente cuberto, ademais dos documentos previstos no artigo 17 do Decreto 419/1993, do 17 de decembro, polo que se refunde a normativa vixente sobre descarga, primeira venda e comercialización dos recursos mariños en fresco.</p>
<p>A copia deberá permanecer nos arquivos da entidade concesionaria, e tanto orixinal como a copia deberán ser conservados un período mínimo de 2 anos.</p>
<p>Disposición derrogatoria</p>
<p>Queda derrogada a orde da Consellería de Pesca, Marisqueo e Acuicultura do 22 de febreiro de 1994 (DOG nº 77, do 22 de abril), pola que se regula o documento de rexistro para o transporte e comercialización de moluscos bivalvos vivos.</p>
<p>Disposición derradeira</p>
<p>Facúltase o director xeral de Recursos Mariños para o desenvolvemento da presente orde, que entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 3 xullo de 1998.</p>
<p>P.P. (Orde 17-12-1997).</p>
<p>Juan José Álvarez Pérez</p>
<p>Secretario Xeral da Consellería de Pesca,</p>
<p>Marisqueo e Acuicultura</p>
<p>ANEXO</p>
<p>Documento de rexistro para transporte e comercialización de moluscos bivalvos vivos.</p>
<p>Don/Dona..., en nome e representación da entidade..., con NIF/CIF...sita...</p>
<p>Declara baixo a súa responsabilidade que os datos contidos neste documento son certos.</p>
<p>Especie..., Kg...</p>
<p>Zona de producción (1)...</p>
<p>Clasificada segundo a Irde do 23-2-1998 como:</p>
<p>A...</p>
<p>B...</p>
<p>C...</p>
<p>Data de resolección.... de... de 199...</p>
<p>Establecemento de destino...sito...</p>
<p>Sinatura e selo da entidade responsable.</p>
<p>Asinado:...</p>
<p>Sinatura e selo da entidade de destino.</p>
<p>En ...,... de...199.</p>
<p>Asinado:...</p>
<p>(1) O máis detallado posible e facendo referencia ó apartado de límites (coordenadas) que aparecen no anexo I da Orde do 23-2-1998.</p>
<p>7211</p>

