---
date: '1998-07-29'
id: 65BA
page: 8
number: 145
agency: CONSELLO REGULADOR DO P.G.C.-MEXILLÓN DE GALICIA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980729/Anuncio65BA_gl.html'
---
<p>O Consello Regulador do Producto Galego de Calidade-Mexillón de Galicia, como entidade encargada de desenvolve-lo Plan integral de reestructuración do sector mexilloeiro galego, acollido á iniciativa comunitaria de pesca, fai unha convocatoria pública para o proceso de selección dos participantes no curso de capacitación directiva no sector mexilloeiro.</p>
<p>O obxectivo deste curso é o de forma-los alumnos naqueles aspectos estratéxicos e operativos básicos do sector mexilloeiro, para que poidan acada-la intregración nas asociacións, cooperativas e empresas con garantías de éxito.</p>
<p>Os labores formativos completaranse cunha bolsa de prácticas nas empresas e asociacións do sector cunha duración mínima de tres meses e máxima de cinco.</p>
<p>O programa terá un total de 120 horas lectivas e o número máximo de alumnos que se seleccionará será de 15.</p>
<p>Requisitos para poder participar:</p>
<p>-Estar en posesión do título de licenciado ou deplomado unversitario.</p>
<p>Procedemento de selección:</p>
<p>-Realizarase unha proba consistente nun test psicotécnico e unha entrevista persoal.</p>
<p>A comisión de selección estará composta polo presidente do consello, o xerente, dous membros da comisión de formación do consello, un representante da Dirección Xeral de Formación Pesqueira e Investigación, e un asesor da Escola de Negocios Caixavigo.</p>
<p>A comisión valorará:</p>
<p>-Expediente académico.</p>
<p>-Coñecemento de idiomas.</p>
<p>-Coñecemento ou experiencia no sector mexilloeiro.</p>
<p>Lugar e prazo de presentación de solicitudes:</p>
<p>As solicitudes, ademais dos documentos que os aspirantes consideren oportuno presentar, deberán ter como mínimo a seguinte información:</p>
<p>-Datos persoais e teléfono.</p>
<p>-Fotocopia compulsada do título de licenciado ou diplomado.</p>
<p>O prazo de presentación é de 15 días naturais, contados a partir do día seguinte ó da publicación deste anuncio, debendo presenta-la solicitude na sede social do consello: Niño do corvo, s/n, 36626 Illa de Arousa (Pontevedra). Tamén se poderá remitir por correo certificado ata a mesma data.</p>
<p>O xerente do Consello Regulador do Mexillón de Galicia. Producto Galego de Calidade.</p>
<p>Rubricado</p>

