---
date: '1998-06-23'
id: DDFA
page: 7
number: 119
agency: CONCELLO DE MUROS
section: VI. ANUNCIOS
title: Oferta de emprego público para 1998.
range: Oferta
url: 'https://www.xunta.gal/dog/Publicados/1998/19980623/AnuncioDDFA_gl.html'
---
<p>A oferta de emprego público do Concello de Muros para 1998 comprende as seguintes prazas: persoal laboral fixo, dous operarios pertencentes á categoría de persoal de oficios, equivalente ó grupo E.</p>
<p>Bases xerais da convocatoria.</p>
<p>1. Normas xerais.</p>
<p>1.1. O obxecto desta convocatoria é a provisión en propiedade das prazas citadas anteriormente, de acordo coa oferta de emprego público deste concello para 1998, consonte o que dispoñen a Lei 30/1984, do 2 de agosto; a Lei 7/1985, do 2 de abril; a Lei 5/1997, de Administración local de Galicia; o Real decreto lexislativo 781/1986, do 18 de abril, e a Lei do Parlamento de Galicia 4/1988, do 26 de maio.</p>
<p>1.2. Os tribunais de selección non poderán aprobar nin declarar que superaron as probas selectivas un número de aspirantes superior ó de prazas convocadas.</p>
<p>2. Requisitos.</p>
<p>Para participar nas probas selectivas os aspirantes deberán reuni-los seguintes requisitos: a) ser cidadán español ou nacional dos demais estados da Unión Europea; b) ter cumpridos 18 anos de idade e non excede-la idade máxima establecida para a categoría; c) te-lo título esixido ou estar en condicións de obtelo na data na que remate o prazo de presentación de solicitudes para tomar parte na presente convocatoria; d) non ter enfermidade ou eiva física que impida o desempeño das funcións correspondentes. As persoas que padezan minusvalidez deberán facelo constar na instancia sinalando se precisan adaptación das obras; e) non ter sido separado mediante expediente disciplinario do servicio ó Estado, ás comunidades autónomas ou ás entidades locais, nin encontrarse inhabilitado para o exercicio das funcións públicas.</p>
<p>Os anteriores requisitos e os específicos que se esixen para cada unha das prazas deberanse reunir con referencia ó último día do prazo de presentación de solicitudes e será nulo o nomeamento dos aspirantes que estean incursos en causas de incapacidade conforme á normativa vixente.</p>
<p>3. Solicitudes.</p>
<p>Os que queiran participar deberán facelo constar en instancia dirixida ó alcalde da corporación, que</p>
<p>se presentará no rexistro xeral do concello (directamente ou a través dos sistemas previstos na Lei 30/1992, do 26 de novembro), no prazo de vinte días naturais contados desde o seguinte ó da publicación do anuncio da convocatoria no BOE, e á que achegarán recibo que acredite o pagamento da cantidade de 1.500 ptas. por dereitos de exame na Tesourería do concello (directamente ou por xiro postal e achegando, neste último caso, copia do resgardo).</p>
<p>4. Admisión de aspirantes.</p>
<p>4.1. Para ser admitido e tomar parte nas respectivas convocatorias será suficiente con que os aspirantes manifesten nas instancias que reúnen todas e cada unha das condicións sinaladas no número 2 destas bases, amais das que para cada praza se sinalen nos respectivos anexos.</p>
<p>4.2. Rematado o prazo de presentación de instancias, a presidencia da corporación aprobará no prazo dun mes a lista de admitidos e excluídos, que se publicará no BOP e no taboleiro de edictos da corporación, coa indicación do prazo de emenda que nos termos do artigo 71 da Lei 30/1992, do 26 de novembro, se conceda ós aspirantes excluídos.</p>
<p>4.3. A mesma resolución da alcaldía conterá a composición do tribunal e o lugar, hora e data de comezo dos exercicios.</p>
<p>5. Tribunais cualificadores.</p>
<p>5.1. Os tribunais das probas selectivas serán designados consonte o que dispón o R.D. 896/1991, do 7 de xuño, e a súa composición farase pública de acordo co establecido na base anterior.</p>
<p>5.2. Os membros do tribunal deberanse abster de intervir cando concorran as circunstancias que prevé o artigo 28 da Lei 30/1992, do 26 de novembro, ou prepararan aspirantes ás probas selectivas nos cinco anos anteriores á publicación desta convocatoria. Os aspirantes poderán recusa-los membros do tribunal cando concorran aquelas circunstancias.</p>
<p>5.3. O tribunal non se poderá constituír nin actuar sen a presencia de alomenos tres dos seus membros, titulares ou suplentes, indistintamente.</p>
<p>5.4. O tribunal resolverá tódalas dúbidas que xurdan na aplicación das presentes normas e nos casos non previstos por elas.</p>
<p>5.5. Tamén poderá dispoñe-la incorporación ós seus traballos de asesores especialistas para as probas da oposición, de xulgalo pertinente. Estes asesores cinguiranse a presta-la colaboración que o tribunal lles requira nas súas especialidades técnicas.</p>
<p>5.6. Para os efectos de asistencia dos compoñentes dos tribunais que actúen nestas probas, estes terán as categorías que correspondan segundo establece o R.D. 236/1988, do 4 de marzo.</p>
<p>6. Desenvolvemento dos exercicios.</p>
<p>6.1. A actuación dos opositores farase por orde alfabética segundo a primeira letra do seu apelido, comezando pola que corresponda conforme o que dispón</p>
<p>o sorteo que tivo lugar na Secretaría de Estado para a Administración pública.</p>
<p>6.2. Os aspirantes serán convocados para cada exercicio en chamada única e excluiranse da oposición os que non comparezan, non sendo en casos xustificados que considere o tribunal. Deberán acredita-la súa personalidade coa exhibición do DNI.</p>
<p>6.3. A publicación dos sucesivos anuncios de celebración do segundo exercicio e seguintes faraa o tribunal no taboleiro de edictos da corporación.</p>
<p>6.4. Os exercicios das diferentes oposicións terán lugar, se é posible, durante o presente ano.</p>
<p>6.5. Entre o final dunha proba e o comezo da seguinte deberán transcorrer alomenos corenta e oito horas e non máis de vinte días.</p>
<p>7. Cualificación dos exercicios.</p>
<p>7.1. Os sistemas de cualificación de cada proba sinálanse nos anexos da presente convocatoria.</p>
<p>7.2. Soamente terán acceso ós exercicios voluntarios sinalados nos anexos os aspirantes que superasen tódolos exercicios obrigatorios eliminatorios.</p>
<p>7.3. As cualificacións dos aspirantes aprobados en cada exercicio publicaranse o mesmo día no que se acorde no taboleiro de edictos da corporación.</p>
<p>7.4. A puntuación final e a orde de cualificación dos aspirantes aprobados virá dada pola suma das puntuacións obtidas no conxunto das probas.</p>
<p>7.5. O tribunal poderá acorda-la lectura pública dos exercicios que se fagan por escrito se o xulgan oportuno e conversar cos aspirantes sobre o contido durante un tempo máximo de quince minutos.</p>
<p>7.6. Rematadas as probas o tribunal publicará a relación de aprobados pola orde de puntuación, que remitirá coa acta da última sesión á presidencia da corporación para que faga o nomeamento.</p>
<p>8. Nomeamento.</p>
<p>8.1. No prazo de vinte días naturais contados desde o seguinte á publicación das listas de aspirantes aprobados, estes deberán presentar no rexistro xeral do concello os seguintes documentos: a) copia autenticada do DNI; b) título esixido para participar nas probas selectivas; c) declaración xurada de non ter sido separado mediante expediente disciplinario do servicio de ningunha Administración pública nin encontrarse inhabilitado para o exercicio das funcións públicas; d) declaración xurada de non estar incurso en causa de incapacidade ou incompatibilidade referida ó momento da toma de posesión; e) certificación acreditativa de non padecer enfermidade ou eiva física que impida o normal desenvolvemento da súa función expedida pola Xefatura Local de Sanidade.</p>
<p>8.2. Os aspirantes que desexen acredita-la súa condición de minusvalidez deberán presentar un certificado expedido polos órganos competentes que a acrediten e tamén xustificarán a compatibilidade co desen</p>
<p>volvemento dos traballos e funcións correspondentes á praza.</p>
<p>8.3. Os que tivesen a condición de persoal ó servicio das administracións públicas estarán exentos de xustificar documentalmente as condicións e requisitos xa probados para obte-lo seu anterior nomeamento, presentando neste caso certificación da Administración pública da que dependan que acredite esta condición.</p>
<p>8.4. Os que no prazo sinalado e non sendo por causa de forza maior non presentasen a documentación esixida, non poderán ser nomeados quedando anuladas tódalas súas actuacións sen prexuízo das responsabilidades nas que puideran incorrer por falsidade.</p>
<p>8.5. Cumpridos os mencionados requisitos, o presidente da corporación fará o nomeamento dos aspirantes propostos que deberán tomar posesión no prazo dun mes contando desde o día que lles foi notificado o acordo.</p>
<p>9. Norma derradeira.</p>
<p>A presente convocatoria e tódolos actos administrativos que se deriven dela poderán ser impugnados polos interesados nos casos e na forma dispostos pola Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Bases específicas para a provisión de dúas prazas de operarios.</p>
<p>1. Sistema: concurso-oposición.</p>
<p>2. As prazas están incluídas no cadro de persoal do concello, como persoal laboral fixo.</p>
<p>3. Os aspirantes precisan estar en posesión do certificado de escolaridade ou equivalente.</p>
<p>4. Fase de concurso.</p>
<p>Primeiro.-Serán valorados os seguintes méritos:</p>
<p>a) Os servicios prestados en calidade de operarios para as entidades da Administración local na modalidade de contratado laboral. A puntuación será de 0,15 puntos por cada mes. A puntuación máxima que se pode outorgar por este apartado é de 5,00 puntos.</p>
<p>b) O currículum e a experiencia profesional dos aspirantes e a calidade do traballo desenvolvido. Serán valorables discrecionalmente polo tribunal ata un máximo de 3,00 puntos.</p>
<p>Segundo.-Os méritos serán avaliados de conformidade coa documentación que acheguen os aspirantes ó presenta-la solicitude de admisión ás probas.</p>
<p>Terceiro.-O tribunal publicará as puntuacións que se lles outorguen ós aspirantes no taboleiro de edictos da corporación alomenos con 24 horas de antelación ó inicio da fase de oposición.</p>
<p>Cuarto.-A puntuación que se obteña na fase de concurso non se poderá aplicar para supera-los exercicios da fase de oposición.</p>
<p>5. Fase de oposición.</p>
<p>Primeiro exercicio, consiste en contestar brevemente nun período máximo de corenta e cinco minutos un cuestionario de corenta preguntas sobre temas relacionados co programa achegado e co coñecemento do territorio municipal de Muros e dos seus servicios públicos. Avaliarase o coñecemento específico do programa e do municipio.</p>
<p>Segundo exercicio, consiste en elaborar unha redacción nun período máximo de trinta minutos sobre un dos temas do programa. Avaliarase a cultura xeral e a capacidade de expresión.</p>
<p>Terceiro exercicio, de carácter práctico, consistente en realizar algunha ou algunhas tarefas propias do posto de traballo.</p>
<p>Cuarto exercicio, consistente en traducir para o galego un texto en castelán nun período máximo de vinte minutos.</p>
<p>Os tres primeiros exercicios serán obrigatorios e eliminatorios, avaliaranse de 0 a 10 puntos e en cada un deles é preciso acadar unha puntuación mínima de 5 para aprobalos. O cuarto exercicio é de carácter obrigatorio pero non eliminatorio e puntuarase de 0 a 3.</p>
<p>6. Tribunal cualificador.</p>
<p>Presidente: o da corporación ou concelleiro no que delegue.</p>
<p>Secretario: o da corporación ou funcionario municipal no que delegue.</p>
<p>Vocais: un experto designado pola alcaldía entre o persoal ó servicio da corporación; un experto designado polos representantes do persoal entre funcionarios de carreira; o funcionario xefe do servicio; e un representante da Xunta de Galicia.</p>
<p>Programa.</p>
<p>1. A organización do concello: o alcalde, a Comisión de Goberno e o Pleno da Corporación. Competencias e funcionamento.</p>
<p>2. Ideas básicas sobre o réxime electoral local.</p>
<p>3. O persoal o servicio do concello: estructura, funcións e nomeamento.</p>
<p>4. Dereitos e deberes do persoal ó servicio da Administración pública.</p>
<p>5. Os servicios públicos locais: enumeración, organización e formas de prestación.</p>
<p>6. O municipio de Muros: territorio, organización e servicios.</p>
<p>7. A brigada municipal de operarios: organización e funcións.</p>
<p>8. Organización de actividades dos pavillóns polideportivos e da Casa da Cultura.</p>
<p>9. Catálogo de ferramentas de brigada de operarios: enumeración, clasificación e funcións.</p>
<p>10. Catálogo de materiais de equipamento deportivo e cultural: enumeración, clasificación e funcións.</p>
<p>11. Ideas básicas de ecoloxía e defensa do ambiente natural.</p>
<p>12. Ideas básicas de bioloxía xeral e botánica.</p>
<p>13. Técnicas básicas sobre bateas, silvicultura e xardinería. Deseño e creación de xardíns.</p>
<p>14. Ferramentas e materiais de xardinería. Preparación do solo e plantación. Fertilizantes. Especies vexetais de xardinería. Céspedes. Reproducción de plantas. Tratamentos fitosanitarios.</p>
<p>Muros, 2 de xuño de 1998.</p>
<p>Celestino Formoso Vidal</p>
<p>Alcalde</p>
<p>5813</p>

