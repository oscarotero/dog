---
date: '1998-06-23'
id: DDF6
page: 7
number: 119
agency: CONCELLO DE FERROL
section: VI. ANUNCIOS
title: >-
  Bases específicas reguladoras da convocatoria para a provisión, en propiedade,
  e pola quenda de promoción interna, dunha praza de cabo da policía local.
range: Bases
url: 'https://www.xunta.gal/dog/Publicados/1998/19980623/AnuncioDDF6_gl.html'
---
<p>Primeira.-Número, denominación e características.</p>
<p>Unha praza de cabo da policía local, encadrada na escala de Administración especial, subescala de servicios especiais, clasificada no grupo D (artigo 25, Lei 30/1984).</p>
<p>Segunda.-Sistema de provisión.</p>
<p>Promoción interna, por concurso de méritos.</p>
<p>Treceira.-Requisitos dos aspirantes.</p>
<p>Para tomar parte no concurso de méritos, será necesario reuni-las seguintes condicións:</p>
<p>Ocupar praza de garda no cadro de persoal da policía local de Ferrol, con polo menos, dous anos de antigüidade nese cargo.</p>
<p>Estar na posesión do permiso de conducción de vehículos clases A-2 (ou novo A) e B-2 ( ou novo B).</p>
<p>Cuarta.-Prazo de presentación de instancias.</p>
<p>Recóllese na norma 3.1 das bases xerais para a provisión de prazas da oferta de emprego público correspondente ó ano 1997. Coa instancia deben achega-los interesados, inescusablemente, un currículum dos méritos profesionais e de formación a que se fai referencia no baremo dos méritos da convocatoria, así como os documentos acreditativos (orixinais ou fotocopias compulsadas) de reuni-los requisitos establecidos na base 3ª.</p>
<p>Quinta.-Tribunal cualificador.</p>
<p>Estará constituído por:</p>
<p>Presidente: o alcalde ou concelleiro en quen delegue.</p>
<p>Secretario: o do concello ou oficial maior por suplencia de aquel.</p>
<p>Vocais: un representante da Xunta de Galicia. Un representante da Xefatura Provincial de Tráfico. Dous representantes da Xunta de Persoal. Un funcionario ó servicio doutra Administración local.</p>
<p>Sexta.-Cualificación.</p>
<p>Consistirá na valoración dos méritos e circunstancias profesionais dos aspirantes de acordo co especificado no anexo, resultando aprobado o aspirante que acade maior puntuación, que será proposto polo tribunal á alcaldía-presidencia para o seu nomeamento.</p>
<p>Ferrol, 1 de abril de 1998.</p>
<p>O alcalde accidental</p>
<p>Rubricado</p>
<p>ANEXO I</p>
<p>Baremo de méritos para promoción interna das policías locais de Galicia, publicado no Diario Oficial de Galicia, nº 132, do 10 de xullo de 1997.</p>
<p>ANEXO II</p>
<p>BAREMO DE MÉRITOS</p>
<p>Aplicarase o baremo de méritos establecido na Orde do 2 de xullo de 1997 pola que se aproba o baremo de méritos para a promoción interna das policías locais de Galicia, se ben, dentro do apartado DA valoración profesional o informe do Concello sobre a traxectoria profesional establecerase do seguinte xeito:</p>
<p>O tribunal establecerá a puntuación recollida no mencionado anexo, tras le-los informes dos aspirantes facilitados, individualmente, polo xefe da policía, un suboficial e un sarxento (os dous últimos designados polo tribunal).</p>
<p>O proxecto organizativo do posto de traballo deberá elaborarse, perante o tribunal, nun tempo máximo dunha hora.</p>
<p>5453</p>

