---
date: '2019-04-24'
id: G0424-080419-0008
page: 19914
number: 78
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 1 de abril de 2019 pola que se establecen as bases
  reguladoras das axudas ás empresas de inserción laboral (EIL) e ás súas
  entidades promotoras, e se procede á súa convocatoria para o ano 2019.
  Programa I: axudas ao mantemento do custo salarial das persoas traballadoras
  en risco ou situación de exclusión social (código de procedemento TR356A).
range: Orde
url: >-
  https://www.xunta.gal/dog/Publicados/2019/20190424/AnuncioG0424-080419-0008_gl.html
---
<p>BDNS (Identif.): 450640.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>1. As empresas de inserción laboral inscritas como tales no Rexistro Administrativo das Empresas de Inserción Laboral de Galicia, sempre que cumpran as condicións e os requisitos establecidos na orde de convocatoria para a axuda deste programa.</p>
    <p>2. As empresas que solicitasen, conforme o procedemento establecido para o efecto, a súa cualificación como empresa de inserción laboral. </p>
    <p>Segundo. Obxecto</p>
    <p>Promover a inserción sociolaboral das persoas en situación ou en risco de exclusión social mediante o establecemento de medidas de fomento das empresas de inserción laboral que teñan centros de traballo na Comunidade Autónoma de Galicia, previamente cualificadas no rexistro administrativo de Galicia.</p>
    <p>Terceiro. Tipo de axuda</p>
    <p>As axudas establecidas neste programa destinaranse a financiar parcialmente ás empresas de inserción laboral os custos salariais das persoas traballadoras en situación ou en risco de exclusión social incluídas no artigo 7 da orde de convocatoria. </p>
    <p>Cuarto. Contía da axuda</p>
    <p>A contía da subvención será equivalente ao salario mínimo interprofesional mensual por cada persoa traballadora subvencionable, incluídas as pagas extraordinarias dos meses de decembro e xuño. </p>
    <p>Quinto. Bases reguladoras</p>
    <p>Orde do 1 de abril de 2019 pola que se establecen as bases reguladoras das axudas ás empresas de inserción laboral (EIL) e ás súas entidades promotoras, e se procede á súa convocatoria para o ano 2019.</p>
    <p>Sexto. Importe</p>
    <p>Para a concesión das axudas reguladas neste programa destínanse trescentos mil euros (300.000,00 €) con cargo á aplicación 09.40.324C.470.5, código de proxecto 201500561.</p>
    <p>Sétimo. Prazo de presentación de solicitudes</p>
    <p>O prazo de presentación de solicitudes para este programa comeza o día seguinte ao da publicación desta orde no <em>Diario Oficial de Galicia</em> e remata o 30 de setembro de 2019. Para este programa cada entidade só poderá presentar unha única solicitude.</p>
    <p>Oitavo. Período subvencionable e xustificación das axudas</p>
    <p>O período subvencionable comprenderá desde o 1 de outubro de 2018 ata o 30 de setembro de 2019.</p>
    <p>A xustificación desta axuda deberá realizarse, como máximo, o 15 de novembro de 2019.</p>
    <p>Santiago de Compostela, 1 de abril de 2019</p>
    <footer><p>Francisco Conde López<br>Conselleiro de Economía, Emprego e Industria</p></footer>

