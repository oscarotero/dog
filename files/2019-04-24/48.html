---
date: '2019-04-24'
id: L178-020419-0001
page: 20033
number: 78
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan especial de
  protección e rehabilitación da cidade histórica de Santiago (PE-1) para a
  ampliación de usos no EM-9 (Seminario Menor-Belvís).
range: Anuncio
url: >-
  https://www.xunta.gal/dog/Publicados/2019/20190424/AnuncioL178-020419-0001_gl.html
---
<p>O Pleno da Corporación, na sesión ordinaria que tivo lugar o día 21 de marzo de 2019, adoptou, entre outros, o seguinte acordo:</p>
    <p>Aprobar definitivamente a modificación puntual do Plan especial de protección e rehabilitación da cidade histórica (PE-1), para a ampliación de usos no EM-9 (Seminario Menor-Belvís), promovida polo Arcebispado de Santiago de Compostela, segundo o documento reformado presentado o 5 de marzo de 2019, redactado polo arquitecto Ricardo Sáez Díaz.</p>
    <p>O acordo de aprobación definitiva publicarase no <em>Diario Oficial de Galicia</em> e a normativa e ordenanzas publicaranse no <em>Boletín Oficial</em> da provincia.</p>
    <p>Así mesmo, remitirase á Consellería de Medio Ambiente, Territorio e Vivenda a documentación exixida polo artigo 88.3 da Lei do solo de Galicia, para os efectos de inscribir a modificación puntual do Plan especial no Rexistro de Planeamento Urbanístico de Galicia.</p>
    <p>En todo caso, e de conformidade co exixido polo artigo 199.4 do Regulamento da Lei do solo de Galicia, a eficacia do acto de aprobación definitiva e a entrada en vigor do plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, reguladora das bases do réxime local, en relación co 65.4 da mesma lei.</p>
    <p>Contra o acordo da aprobación definitiva da citada modificación puntual poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio.</p>
    <p>Santiago de Compostela, 29 de marzo de 2019</p>
    <footer><p>O alcalde<br>P.D. (Decreto do 28 de xuño de 2017)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda, <br>Mobilidade e Relacións Veciñais</p></footer>

