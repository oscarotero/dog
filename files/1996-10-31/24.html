---
date: '1996-10-31'
id: B13E
page: 9
number: 214
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 11 de outubro de 1996 polo que se convocan bolsas para a
  realización de prácticas na oficina da Fundación Galicia-Europa en Bruxelas.
range: Anuncio
url: 'https://www.xunta.gal/dog/Publicados/1996/19961031/AnuncioB13E_gl.html'
---
<p>A Fundación Galicia-Europa convoca 6 bolsas para financia-la realización de prácticas de licenciados universitarios na oficina da Fundación Galicia-Europa en Bruxelas, ó longo do ano 1997, co fin de completar e aplica-los coñecementos adquiridos no transcurso dos seus estudios.</p>
<p>Requisitos:</p>
<p>1. Ter realizados estudios universitarios completos do segundo ciclo.</p>
<p>Será mérito preferente ter realizado estes estudios nalgunha das universidades galegas.</p>
<p>2. Ter un expediente académico con media de notable.</p>
<p>3. Coñecemento dunha lingua comunitaria ademais do castelán e do galego.</p>
<p>4. Ter nacido despois do 31-12-1966.</p>
<p>5. Ter residencia en Galicia.</p>
<p>6. Te-la nacionalidade dun dos Estados membros da Unión Europea.</p>
<p>7. Terán preferencia aqueles candidatos que realizase estudios posuniversitarios en relación con temas comunitarios.</p>
<p>Duración das prácticas:</p>
<p>As prácticas durarán 5 meses. A fundación establecerá dúas quendas: 15 xaneiro-15 xuño e 1 xullo-30 novembro.</p>
<p>As persoas seleccionas deberán ter dispoñibilidade para seren incluídas nun dos dous períodos.</p>
<p>Contía da bolsa:</p>
<p>A contía da bolsa será de 35.000 FB/mes para aloxamento e manutención. Os candidatos seleccionados ocuparanse do transporte e seguros.</p>
<p>Data límite de presentación da solicitude das bolsas:</p>
<p>As solicitudes poderanse presentar ata o 22 de novembro de 1996.</p>
<p>Selección:</p>
<p>A Fundación Galicia-Europa realizará a selección dos candidatos en función dos méritos acreditados por estes.</p>
<p>Información e presentación de solicitudes:</p>
<p>Fundación Galicia-Europa, Casa da Parra, praza da Quintana s/n, 15704 Santiago de Compostela, telf: 981/54 58 29 ; número de Fax: 981/56 26 46; Horario de 9 h a 14 h.</p>
<p>José Antonio Orza Fernández</p>
<p>Secretario xeral da Fundación Galicia-Europa</p>

