---
date: '1996-10-31'
id: B0DA
page: 9
number: 214
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 24 de outubro de 1996 pola que se fai pública a adscrición dos
  funcionarios do corpo de mestres afectados pola implantación de educación
  primaria e do primeiro ciclo da educación secundaria obrigatoria.
range: Orde
url: 'https://www.xunta.gal/dog/Publicados/1996/19961031/AnuncioB0DA_gl.html'
---
<p>Pola Orde do 15 de maio de 1996 (DOG do 29) regúlase o proceso de adscrición dos funcionarios do corpo de mestres afectados pola implantación da educación primaria e do primeiro ciclo da educación secundaria obrigatoria.</p>
<p>Feito o dito proceso, esta consellería resolve:</p>
<p>Primeiro.-Facer pública a relación de funcionarios pertencentes ó corpo de mestres que participaron no proceso de adscrición regulado pola Orde do 15 de maio de 1996 (DOG do 29), con indicación do destino e especialidade adxudicada.</p>
<p>Segundo.-Aqueles funcionarios do corpo de mestres que non obtiveron destino no proceso de adscrición figuran no anexo desta orde sen indicación de especialidade. A este profesorado que non obtivo destino consideraráselle que perdeu o posto de traballo que viña desempeñando como consecuencia da súa supresión ou transformación.</p>
<p>Terceiro.-A publicación, que por esta orde se fai, dos destinos acadados no proceso de adscrición non prexulga a resolución dos recursos ordinarios presentados.</p>
<p>Cuarto.-De conformidade co establecido na disposición adicional décimo primeira da Orde do 15 de maio de 1996, os postos de traballo adxudicados, como consecuencia da adscrición, terán efectos do 1 de setembro de 1996, sen prexuízo das adscricións funcionais de carácter temporal que, se é o caso, sexan necesarias.</p>
<p>Santiago de Compostela, 24 de outubro de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>7718</p>

