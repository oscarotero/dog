---
date: '1995-03-31'
id: C22E
page: 2469
number: 64
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 90/1995, do 16 de marzo, polo que se declara a utilidade pública e se
  dispón a urxente ocupación dos bens e dereitos afectados polas obras da
  estrada C-642. Tramo: Travesía de Ortigueira, primeira fase. Clave: N/AC/95.1.
range: Decreto
url: 'https://www.xunta.gal/dog/Publicados/1995/19950331/AnuncioC22E_gl.html'
---
<p>Con data do 7 de marzo de 1995 o conselleiro de Política Territorial, Obras Públicas e Vivenda aprobou o proxecto de trazado obras da estrada C-642. Tramo: Travesía de Ortigueira, primeira fase. Clave: N/AC/95.1.</p>
<p>Os bens e dereitos afectados nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo 2º do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada a referida declaración pola súa especial incidencia na seguridade vial.</p>
<p>En virtude de todo o exposto e en aplicación do artigo 28.2 do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda, e logo de deliberación do Consello da Xunta na súa reunión do día dezaseis de marzo de mil novecentos noventa e cinco,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído para efectos de expropiación no proxecto das obras de acondicionamento da estrada C-642. Tramo: Travesía de Ortigueira, primeira fase. Clave: N/AC/95.1.</p>
<p>Santiago de Compostela, dezaseis de marzo de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras</p>
<p>Públicas e Vivenda</p>

