---
date: '1999-04-14'
id: 666E
page: 4
number: 70
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 10 de marzo de 1999 sobre aprobación definitiva da relación de
  bens e dereitos e necesidade de ocupación para a execución do Plan parcial do
  SUNP-9 (Belvís) en Santiago de Compostela.
range: Resolución
url: 'https://www.xunta.gal/dog/Publicados/1999/19990414/Anuncio666E_gl.html'
---
<p>I. O Pleno da Corporación municipal de Santiago de Compostela, en sesión celebrada o día 3 de xullo de 1998, adoptou o acordo de aprobación definitiva do Plan parcial de ordenación do sector de solo urbanizable non programado nº 9 (SUNP-9) en Belvís (BOP do 18 de novembro e DOG do 27-11-1998).</p>
<p>II. O dito plan parcial contén a delimitación dun único polígono que comprende a totalidade do seu ámbito, determinándose como sistema de actuación o de expropiación, que realizará o Instituto Galego da Vivenda e Solo de conformidade cos acordos subscritos co concello e o establecido no dito plan parcial, que a súa aprobación implica a declaración de utilidade pública das obras e a necesidade de ocupación dos terreos e edificios correspondentes para os fins de expropiación de conformidade co establecido no artigo 33 da Lei 6/1998, do 13 de abril, sobre réxime do solo e valoracións e no artigo 54 da Lei 1/1997, do 24 de marzo, do solo de Galicia.</p>
<p>III. De conformidade co artigo 199 do Regulamento de xestión urbanística aprobado polo Real decreto 3288/1978, do 25 de agosto, por resolución desta Dirección Xeral do Instituto Galego da Vivenda e Solo, do 19 de xuño de 1997 formulouse e aprobouse inicialmente a relación de propietarios, bens e dereitos afectados incluídos no devandito polígono, que foi sometida a información pública e notificada ós interesados, sen que no dito trámite se presentará ningunha alegación.</p>
<p>IV. En virtude dos ditos artigos e de conformidade así mesmo co establecido nos artigos 15 e seguintes da Lei de expropiación forzosa do 16 de decembro de 1954 e 15 e seguintes do seu regulamento, artigo 144 e 148 da Lei 1/1997, do solo de Galicia e artigo 201 do Regulamento de xestión urbanística, e nos artigos 41º.f) e 2 da Lei 3/1988, do 27 de abril, de creación do Instituto Galego da Vivenda e Solo,</p>
<p>RESOLVO:</p>
<p>Primeiro.-Aprobar definitivamente a relación de propietarios, bens e dereitos afectados incluídos no polígono único delimitado no Plan parcial do sector de solo urbanizable non programado nº 9 (SUNP-9) en Belvís, que foi aprobado definitivamente por acordo do Pleno do Concello de Santiago de Compostela en sesión do 3 de xullo de 1998, e declara-la necesidade de ocupación dos mesmos para a súa execución por expropiación.</p>
<p>Segundo.-Segui-la expropiación polo procedemento de taxación conxunta, para o que se formará o oportuno expediente, sen prexuízo de formula-las</p>
<p>ofertas de adquisición de mutuo acordo, e acordar se é o caso os termos nos que poderá quedar excluída da expropiación a edificación existente con fronte ás rúas de Sar e Olvido.</p>
<p>Terceiro.-Publica-la presente resolución no Diario Oficial de Galicia, no BOP e nun dos diarios de maior circulación da provincia, xunto coa relación definitiva de propietarios, bens e dereitos afectados, e notificárllela personalmente ós interesados que constan no expediente e con expresión dos recursos que procedan.</p>
<p>Relación de propietarios, bens e dereitos</p>
<p>do SUNP-9 (Belvís)</p>
<table><tbody><tr><td></td></tr>
<tr><td></td></tr>
<tr><td>Predio
nº</td><td>Propietario
Enderezo</td><td>Superf.
m</td><td>Edific.
nave/Vvda.</td><td>Outros
bens</td></tr>
<tr><td></td></tr>
</tbody></table>
<table><tbody><tr><td>1</td><td>Arcebispado de Santiago
Praza da Inmaculada nº 1, Santiago de Compostela</td><td>11.059</td><td></td><td>*</td></tr>
<tr><td></td></tr>
<tr><td>2</td><td>Alfonso Magán Conde
Xeneral Pardiñas nº 7, Santiago de Compostela</td><td>821</td><td></td><td>*</td></tr>
<tr><td></td></tr>
<tr><td>3</td><td>Arcebispado de Santiago
Praza da Inmaculada nº 1, Santiago de Compostela</td><td>15.656</td><td></td><td>*</td></tr>
<tr><td></td></tr>
<tr><td>4</td><td>Hros. de José Barros Escariz
Rúa de Sar nº 1, Santiago de Compostela</td><td>8.224</td><td>*</td><td>*</td></tr>
<tr><td></td></tr></tbody></table>
<p>* Os especificados para cada un dos predios nas correspondentes fichas do expediente.</p>
<p>De conformidade co artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, a publicación nos xornais oficiais e exposición do taboleiro de edictos do concello desta resolución servirá de notificación ós propietarios descoñecidos, dos que se ignore o lugar de notificación ou respecto dos que, intentada a notificación non se puidera practicar.</p>
<p>Contra a presente resolución poderá interpoñer recurso de alzada no prazo dun mes desde a súa notificación ou derradeira publicación perante o conselleiro de Política Territorial, Obras Públicas e Vivenda da Xunta de Galicia, podendo presenta-lo dito recurso ben perante o dito órgano ou perante a Dirección Xeral do Instituto Galego da Vivenda e Solo. Transcorridos 3 meses desde a interposición do dito recurso sen que recaia resolución, poderá entenderse desestimado para os efectos da interposición do recurso contencioso-administrativo; todo iso de conformidade co establecido no artigo 16 da Lei 3/1988, do 27 de abril, de creación do Instituto Galego da Vivenda e Solo, e nos artigos 107 e 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 10 de marzo de 1999.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>

