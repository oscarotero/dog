---
date: '2022-03-02'
id: G0598-220222-0002
page: 14924
number: 42
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 18 de febreiro de 2022 pola que se deixa sen efecto a Orde do 26 de
  outubro de 2021 pola que se modifica a autorización, por cambio de
  titularidade, do centro privado plurilingüe Liceo La Paz da Coruña.
range: Orde
url: >-
  https://www.xunta.gal/dog/Publicados/2022/20220302/AnuncioG0598-220222-0002_gl.html
---
<p>A Orde da Consellería de Cultura, Educación e Universidade do 26 de outubro de 2021, publicada no <em>Diario Oficial de Galicia</em> núm. 214, do 8 de novembro, modificou a autorización, por cambio de titularidade, do centro privado plurilingüe Liceo La Paz da Coruña (código de centro 15004265).</p>
    <p>A Resolución da Consellería de Cultura, Educación e Universidade do 3 de febreiro de 2022 estima o recurso de reposición interposto fronte á devandita orde.</p>
    <p>En consecuencia, a Dirección Xeral de Centros e Recursos Humanos, en exercicio das súas competencias de elaboración das propostas de creación, supresión, transformación, clasificación, autorización e organización dos centros escolares, tanto de titularidade pública como privada, de acordo co previsto no artigo 17.1.b) do Decreto 198/2020, do 20 de novembro, polo que se establece a estrutura orgánica da Consellería de Cultura, Educación e Universidade, tramitou o procedemento de elaboración da orde de cumprimento da indicada resolución estimatoria.</p>
    <p>Por canto antecede, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo único</p>
    <p>Deixar se efecto a Orde do 26 de outubro de 2021, publicada no <em>Diario Oficial de Galicia</em> núm. 214, do 8 de novembro, de modificación da autorización, por cambio de titularidade, do centro privado plurilingüe Liceo La Paz da Coruña (código do centro 15004265), en cumprimento da Resolución da Consellería de Cultura, Educación e Universidade do 3 de febreiro de 2022, estimatoria do recurso de reposición interposto fronte á devandita orde.</p>
    <p>Disposición derradeira primeira</p>
    <p>Contra esta orde, que pon fin á vía administrativa, poderá interpor recurso contencioso- administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ao da publicación da presente orde, conforme os artigos 10, 14 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 18 de febreiro de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

