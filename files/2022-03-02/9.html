---
date: '2022-03-02'
id: G1534-220222-0001
page: 14982
number: 42
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 18 de febreiro de 2022 pola que se notifican as resolucións das
  solicitudes de axudas de pagamento a zonas con limitacións naturais en áreas
  de montaña (submedida 13.1) e en áreas distintas de montaña (submedida 13.2),
  cofinanciadas ao 75 % polo Fondo Europeo Agrícola de Desenvolvemento Rural
  (Feader), reguladas na Orde do 15 de xaneiro de 2021.
range: Resolución
url: >-
  https://www.xunta.gal/dog/Publicados/2022/20220302/AnuncioG1534-220222-0001_gl.html
---
<p>A Orde do 15 de xaneiro de 2021 pola que se regula a aplicación dos pagamentos directos á agricultura e á gandaría e ás axudas ao desenvolvemento rural suxeitas ao sistema integrado de xestión e control (DOG núm. 19, do 29 de xaneiro), prevé no seu artigo 27 que a notificación das resolucións poderá realizarse mediante a publicación no <em>Diario Oficial de Galicia</em>, cunha ligazón á páxina web do Fogga.</p>
    <p>De acordo co anterior,</p>
    <footer><p>RESOLVO:</p></footer>
    <p>Primeiro. Dar publicidade na web do Fogga ás listaxes das resolucións das solicitudes das liñas de axudas reguladas no artigo 2.2 parágrafo d), da Orde do 15 de xaneiro de 2021 citada.</p>
    <p>Na web publicaranse as listaxes de concesión e de denegación das liñas de axudas de pagamento a zonas con limitacións naturais, con indicación das persoas beneficiarias, o importe, se é o caso, e as causas de denegación.</p>
    <p>As persoas interesadas poden acceder á dita web na seguinte ligazón:</p>
    <p>https://fogga.xunta.gal/gl/pac/consultas_pac/beneficiario_de_axudas_pac/campana-2021</p>
    <p>Estas axudas son cofinanciadas ao 75 % polo Fondo Europeo Agrícola de Desenvolvemento Rural (Feader).</p>
    <p>Segundo. Poñer á disposición das persoas interesadas no Portal de axudas PAC as resolucións completas das solicitudes das liñas de axudas citadas no punto primeiro mediante a aplicación para teléfonos móbiles «Sga@pp», dispoñible en Google Play ou en App Store, e no «Portal de axudas PAC» a través do seguinte enlace:</p>
    <p>https://fogga.xunta.gal/gl/pac/consultas_pac/portal_de_axudas_pac</p>
    <p>Neste portal, cada persoa interesada poderá acceder ao contido da súa resolución individualizada mediante certificado dixital ou DNI-e (DNI electrónico) ou emprego da Chave365. A información sobre a forma de alta da Chave365 atópase na ligazón que se indica a seguir:</p>
    <p>https://sede.xunta.gal/tramites-e-servizos/chave365</p>
    <p>Contra as citadas resolucións, que non poñen fin á vía administrativa, as persoas interesadas poderán interpoñer recurso de alzada ante o presidente do Fogga, no prazo dun mes desde o día seguinte ao desta publicación, consonte ao disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas. O prazo de interposición concluirá o mesmo día desta publicación no mes de vencemento, de conformidade co artigo 30.4 da Lei 39/2015, do 1 de outubro.</p>
    <p>Santiago de Compostela, 18 de febreiro de 2022</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>

