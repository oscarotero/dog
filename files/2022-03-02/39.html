---
date: '2022-03-02'
id: G1096-280222-1
page: 15040
number: 42
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 21 de febreiro de 2022 pola que se emprazan os interesados no
  procedemento abreviado 20/2022 no expediente de reposición da legalidade
  PON/380/2014
range: Cédula
url: >-
  https://www.xunta.gal/dog/Publicados/2022/20220302/AnuncioG1096-280222-1_gl.html
---
<p>Para os efectos de darlle cumprimento ao solicitado polo Xulgado do Contencioso-Administrativo número 2 de Pontevedra, en relación co procedemento abreviado número 20/2022, interposto pola persoa con DNI 34872094T, contra a resolución desestimatoria ditada polo director da Axencia de Protección da Legalidade Urbanística no recurso de reposición, interposto contra a Resolución ditada o 13 de agosto de 2015 (expediente PON/380/2014), na cal se declara que as obras consistentes na construción dunha edificación auxiliar destinada a usos residenciais, no lugar de Puzo, A Chaira, concello de Ponteareas, parcela catastral 36042A058001770001FR, non son legalizables por ser incompatibles co ordenamento urbanístico e se ordena a demolición das obras, a reposición dos terreos afectados ao estado anterior ao inicio das obras, así como o cesamento definitivo dos usos a que desen lugar, esta dirección resolveu ordenar a remisión do correspondente expediente ao Xulgado do Contencioso-Administrativo número 2 de Pontevedra.</p>
    <p>Ao non poder realizarse a notificación persoal do emprazamento, mediante a presente cédula (que ao abeiro do disposto no artigo 44 da Lei 39/2015, do procedemento administrativo común das administracións públicas –LPACAP–, notifícaselle por medio dun anuncio publicado no Boletín Oficial do Estado) emprázase a persoa con DNI 53176711K para que poida presentarse como interesada nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 21 de febreiro de 2022</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

