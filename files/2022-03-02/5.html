---
date: '2022-03-02'
id: G0598-230222-0002
page: 14926
number: 42
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 22 de febreiro de 2022 pola que se revoga a autorización para impartir
  determinadas titulacións universitarias oficiais de grao, máster universitario
  e programas de doutoramento nas universidades da Coruña, Santiago de
  Compostela e Vigo para o curso 2021/22.
range: Orde
url: >-
  https://www.xunta.gal/dog/Publicados/2022/20220302/AnuncioG0598-230222-0002_gl.html
---
<p>A Lei orgánica 6/2001, do 21 de decembro, de universidades, establece que a implantación e a supresión de ensinanzas conducentes á obtención de títulos universitarios de carácter oficial e validez en todo o territorio nacional serán acordadas pola comunidade autónoma, logo de solicitude de implantación polas universidades, segundo o disposto na lexislación vixente.</p>
    <p>No ámbito autonómico esta materia está regulada pola Lei 6/2013, do 13 de xuño, do Sistema universitario de Galicia, e pola Orde do 20 de marzo de 2012 pola que se desenvolve o Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia.</p>
    <p>Logo de ser autorizadas a implantar os estudos, as universidades quedan obrigadas a adoptar as garantías precisas para que non se demore a súa impartición máis alá dun curso académico. O incumprimento dos requisitos e compromisos adquiridos ao solicitar a autorización de implantación, a non impartición da titulación oficial autorizada, a extinción do plan de estudos ou a supresión da ensinanza son causas suficientes para revogar a autorización.</p>
    <p>O Pleno do Consello Galego de Universidades, na súa sesión do 8 de febreiro de 2022, no exercicio das competencias previstas no artigo 3.2.h) do Decreto 98/2014, do 17 de xullo, polo que se aproba o Regulamento do Consello Galego de Universidades, acordou emitir informe favorable sobre a revogación da autorización ás universidades do Sistema universitario de Galicia para impartir as ensinanzas universitarias oficiais dos títulos universitarios que se relacionan a continuación.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Que se revogue a autorización á Universidade da Coruña para impartir as ensinanzas universitarias oficiais de:</p>
    <p>1. Grao en Tecnoloxías Mariñas, autorizado polo Decreto 187/2010, do 11 de novembro (DOG do 17 de novembro), e que figura inscrito no Rexistro de Universidades, Centros e Títulos (RUCT) co código 2502211.</p>
    <p>2. Máster universitario en Asesoramento Xurídico Empresarial, autorizado polo Decreto 13/2007, do 1 de febreiro (DOG do 8 de febreiro), e que figura inscrito no RUCT co código 4311050.</p>
    <p>3. Máster universitario en Enxeñaría da Auga pola Universidade da Coruña e a Universidade Hochschule Magdeburg-Stendal de Alemaña, autorizado pola Orde do 1 de febreiro de 2013 (DOG do 12 de febreiro) e que figura inscrito no RUCT co código 4313657.</p>
    <p>4. Máster universitario en Xerontoloxía pola Universidade da Coruña e a Universidade de Santiago de Compostela, autorizado polo Decreto 51/2006, do 23 de marzo (DOG do 28 de marzo), e que figura inscrito no RUCT co código 4310400.</p>
    <p>5. Programa de doutoramento en Nanomedicina pola Universidade da Coruña, a Universidade de Santiago de Compostela e a Universidade de Vigo, autorizado pola Orde do 21 de xaneiro de 2014 (DOG do 31 de xaneiro) e que figura inscrito no RUTC co código 5600178.</p>
    <p>Artigo 2</p>
    <p>Que se revogue a autorización á Universidade de Santiago de Compostela para impartir as ensinanzas universitarias oficiais de:</p>
    <p>1. Grao en Ciencias da Cultura e Difusión Cultural, autorizado polo Decreto 150/2010, do 16 de setembro de 2010 (DOG do 23 de setembro), e que figura inscrito no RUCT co código 2502440.</p>
    <p>2. Máster universitario en Márketing, Consultoría e Comunicación Política, autorizado pola Orde do 1 de febreiro de 2013 (DOG do 12 de febreiro) e que figura inscrito no RUCT co código 4313707.</p>
    <p>3. Máster universitario en Operacións e Enxeñaría de Sistemas Aéreos non Tripulados pola Universidade de Santiago de Compostela e a Universidade de Vigo, autorizado pola Orde do 13 de xuño de 2018 (DOG do 29 de xuño) e que figura inscrito no RUCT co código 4316696.</p>
    <p>4. Máster universitario en Xerontoloxía pola Universidade da Coruña e a Universidade de Santiago de Compostela, autorizado polo Decreto 51/2006, do 23 de marzo (DOG do 28 de marzo), e que figura inscrito no RUCT co código 4310400.</p>
    <p>5. Máster universitario en Xornalismo e Comunicación: Novas Tendencias en Produción, Xestión e Difusión do Coñecemento, autorizado pola Orde do 28 de xuño de 2016 (DOG do 13 de xullo) e que figura inscrito no RUCT co código 4315656.</p>
    <p>6. Programa de doutoramento en Ciencias Agrícolas e Ambientais pola Universidade de Santiago de Compostela e a Universidade San Carlos de Guatemala, autorizado pola Orde do 6 de xuño de 2013 (DOG do 18 de xuño) e que figura inscrito no RUCT co código 5600120.</p>
    <p>7. Programa de doutoramento en Nanomedicina pola Universidade da Coruña, a Universidade de Santiago de Compostela e a Universidade de Vigo, autorizado pola Orde do 21 de xaneiro de 2014 (DOG do 31 de xaneiro) e que figura inscrito no RUTC co código 5600178.</p>
    <p>8. Programa de doutoramento Erasmus Mundus en Nanomedicina e Innovación Farmacéutica pola Universidade de Santiago de Compostela; a University of Nottingham (Reino Unido); a Université Catholique de Louvain (Bélgica); a Université D’Angers (Francia); a Université de Liège (Bélgica) e a Université de Nantes (Francia). Foi autorizado pola Orde do 23 de decembro de 2014 (DOG do 8 de xaneiro de 2015) e figura inscrito no RUCT co código 5601131.</p>
    <p>9. Programa de doutoramento europeo conxunto Marie Sklodowska-Curie en Inhibición de Receptores de Adhesión Plaquetaria en Trombose pola Universidade de Santiago de Compostela; a Bayerische Julius-Maximilians-Universität de Würzburg (Alemaña); a University of Reading (Reino Unido); a Universiteit de Maastricht (Países Baixos) e a University of Birmingham (Reino Unido). Foi autorizado pola Orde do 13 de xuño de 2018 (DOG do 29 de xuño) e figura inscrito no RUCT co código 5601374.</p>
    <p>Artigo 3</p>
    <p>Que se revogue a autorización á Universidade de Vigo para impartir as ensinanzas universitarias oficiais de:</p>
    <p>1. Grao en Ciencias da Linguaxe e Estudos Literarios, autorizado pola Orde do 24 de outubro de 2014 (DOG do 6 de novembro) e que figura inscrito no RUCT co código 2503097.</p>
    <p>2. Máster universitario en Operacións e Enxeñaría de Sistemas Aéreos non Tripulados pola Universidade de Santiago de Compostela e a Universidade de Vigo, autorizado pola Orde do 13 de xuño de 2018 (DOG do 29 de xuño) e que figura inscrito no RUCT co código 4316696.</p>
    <p>3. Programa de doutoramento en Nanomedicina pola Universidade da Coruña, a Universidade de Santiago de Compostela e a Universidade de Vigo. Foi autorizado pola Orde do 21 de xaneiro de 2014 (DOG do 31 de xaneiro) e figura inscrito no RUTC co código 5600178.</p>
    <p>Artigo 4. <em>Garantías académicas</em></p>
    <p>As universidades adoptarán as medidas necesarias para garantir os dereitos académicos dos estudantes que se encontren cursando os estudos que inician o proceso de revogación, de acordo co establecido no artigo 16 do Decreto 222/2011, do 2 de decembro.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 22 de febreiro de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

