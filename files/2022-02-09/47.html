---
date: '2022-02-09'
id: L354-190122-0001
page: 10284
number: 27
agency: Concello de Ourense
section: VI. Anuncios. b) Administración local.
title: >-
  ANUNCIO de aprobación da oferta de emprego público correspondente ao exercicio
  2021.
range: Anuncio
url: >-
  https://www.xunta.gal/dog/Publicados/2022/20220209/AnuncioL354-190122-0001_gl.html
---
<p>En cumprimento do establecido no artigo 70.2 do texto refundido do Estatuto básico do empregado público, e no artigo 48.4 da Lei do emprego público de Galicia, faise público que a Xunta de Goberno Local do Concello de Ourense aprobou, o 29 de decembro de 2021, a oferta de emprego público correspondente ao exercicio 2021 nos seguintes termos: </p>
    <p>1º. Aprobar a oferta de emprego público correspondente ao exercicio 2021, na cal se inclúen as seguintes prazas de acceso libre: </p>
    <p>2 Traballadores sociais. Escala de Administración especial, subescala técnica, clase media. Grupo A, subgrupo A2. </p>
    <p>5 Operarios. Escala de Administración especial, subescala de servizos especiais. Clase: persoal de oficios. Agrupacións profesionais sen requisito de titulación. </p>
    <p>2 Conserxes. Escala de Administración especial. Subescala de servizos especiais. Clase: prazas de cometidos especiais. Agrupacións profesionais sen requisito de titulación. </p>
    <p>1 Médico/a da Unidade Asistencial de Drogodependencias. Escala de Administración especial, subescala técnica, clase superior. Grupo A, subgrupo A1. </p>
    <p>1 Enxeñeiro/a técnico/a de obras públicas. Escala de Administración especial, subescala técnica, clase media. Grupo A, subgrupo A2. </p>
    <p>2 Técnicos/as de Administración xeral. Escala da Administración xeral. Subescala técnica. Grupo A, subgrupo A1. </p>
    <p>1 Educador/a social do Centro de Información Municipal da Muller. Escala de Administración especial, subescala técnica, clase media. Grupo A, subgrupo A2. </p>
    <p>Con respecto á reserva de prazas para persoas con discapacidade, a reserva establécese nunha das prazas de conserxe. As bases do proceso selectivo poderán prever que, no caso de quedar deserta esta praza, se acumule á convocatoria xeral de prazas de acceso libre para a súa cobertura polos aspirantes desta quenda. </p>
    <p>O proceso selectivo aplicable será, en todos os casos, o de concurso-oposición. </p>
    <p>2º. Ordenar a publicación da oferta de emprego no <em>Boletín Oficial</em> da provincia, no <em>Diario Oficial de Galicia</em> e no <em>Boletín Oficial del Estado</em>. </p>
    <p>O que se fai público advertindo que contra este acordo as persoas interesadas poderán interpoñer recurso potestativo de reposición, ante a Xunta de Goberno, no prazo dun mes, ou ben, alternativamente, recurso contencioso-administrativo, ante o Xulgado do Contencioso-Administrativo de Ourense. Non se poderán interpoñer ambos os recursos de xeito simultáneo. Os prazos indicados computaranse de data a data, a partir do día seguinte ao da publicación deste anuncio no BOP. </p>
    <p>Non obstante, as persoas interesadas poderán interpoñer calquera outro recurso que consideren oportuno. </p>
    <p>Ourense, 29 de decembro de 2021</p>
    <footer><p>Gonzalo Pérez Jácome<br>Alcalde</p></footer>

