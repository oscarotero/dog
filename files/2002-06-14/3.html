---
date: '2002-06-14'
id: BA22
page: 9
number: 114
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 5 de xuño de 2002 pola que se clasifica como de interese cultural a
  Fundación J. Diéguez.
range: Orde
url: 'https://www.xunta.gal/dog/Publicados/2002/20020614/AnuncioBA22_gl.html'
---
<p>Visto o expediente de clasificación da Fundación J. Diéguez, con domicilio na rúa Bigornia, nº 76, no Castro de Laza, concello de Laza (Ourense).</p>
<p>Supostos de feito.</p>
<p>1. José Benito Diéguez Diéguez, na súa calidade de representante da fundación, en escrito do 30 de abril de 2002, formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada no Carballiño, o día 27 de febreiro de 2002, ante o notario Juan Antonio Rúa Prieto, co número 306 do seu protocolo, por José Benito Diéguez Diéguez, Manuel García Curto e Antonio Estévez Queija, que interveñen no seu propio nome e dereito.</p>
<p>3. Segundo consta no artigo 6 dos seus estatutos, o obxecto da fundación é a instalación dun museo etnográfico de exposición de tradicións populares do concello de Laza, así como socorre-las persoas máis necesitadas do concello de Laza, con preferencia da parroquia do Castro de Laza.</p>
<p>4. O padroado da fundación estará constituído por José Benito Diéguez Diéguez como presidente, Manuel García Curto como secretario e Antonio Estévez Queija como tesoureiro.</p>
<p>5. A comisión integrada polos secretarios xerais de tódalas consellerías elevoulle ó conselleiro da Presidencia, Relacións Institucionais e Administración Pública proposta de clasificación como de interese cultural da Fundación J. Diéguez, dado o seu obxecto e finalidade, polo que, cumpridos os requi</p>
<p>sitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese cultural e a súa adscrición á Consellería de Cultura, Comunicación Social e Turismo.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 4 de xuño de 2002.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese cultural a Fundación J. Diéguez e adscribila á Consellería de Cultura, Comunicación Social e Turismo, que exercerá plenamente o protectorado sobre ela.</p>
<p>Santiago de Compostela, 5 de xuño de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

