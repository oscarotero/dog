---
date: '2002-06-14'
id: BA16
page: 9
number: 114
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 201/2002, do 13 de xuño, polo que se nomea rector magnífico da
  Universidade de Santiago de Compostela o profesor doutor Senén Barro Ameneiro.
range: Decreto
url: 'https://www.xunta.gal/dog/Publicados/2002/20020614/AnuncioBA16_gl.html'
---
<p>A Lei orgánica 6/2001, do 21 de decembro, de universidades, no seu artigo 20, dispón que o rector será elixido pola comunidade universitaria e nomeado polo órgano correspondente da Comunidade Autónoma.</p>
<p>Do mesmo xeito, os estatutos da Universidade de Santiago de Compostela, aprobados por Decreto do 28 de novembro de 1997, dispoñen, no seu artigo 76 que o rector será nomeado pola Xunta de Galicia.</p>
<p>Recibido na Consellería de Educación e Ordenación Universitaria escrito da Universidade de Santiago de Compostela polo que se remite certificación na que consta que na sesión da Comisión Electoral Central do día 3 de xuño de 2002 foi proclamado rector electo con carácter definitivo o profesor doutor Senén Barro Ameneiro, cómpre, en cumprimento do disposto legalmente, proceder ó oportuno nomeamento.</p>
<p>Na súa virtude, en uso das atribucións que me confire a Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, por instancia da Universidade de Santiago de Compostela, e por proposta do conselleiro de Educación e Ordenación Universitaria e logo de deliberación do Consello da Xunta de Galicia na súa reunión do día trece de xuño de dous mil dous,</p>
<p>DISPOÑO:</p>
<p>Artigo único.-Nomeo rector magnífico da Universidade de Santiago de Compostela o profesor doutor Senén Barro Ameneiro.</p>
<p>Santiago de Compostela, trece de xuño de dous mil dous.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

