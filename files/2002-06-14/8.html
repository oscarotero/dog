---
date: '2002-06-14'
id: BA36
page: 9
number: 114
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 3 de xuño de 2002 que modifica a do 22 de febreiro de 2002, pola que
  se convocan axudas económicas para os proxectos e os traballos dos equipos de
  normalización lingüística dos centros privados (concertados e non concertados)
  da Comunidade Autónoma de Galicia que imparten ensinanzas de educación
  infantil, especial, de adultos, primaria, secundaria, bacharelato e formación
  profesional.
range: Orde
url: 'https://www.xunta.gal/dog/Publicados/2002/20020614/AnuncioBA36_gl.html'
---
<p>A Orde do 22 de febreiro de 2002, publicada no DOG do 21 de marzo de 2002, convoca axudas económicas para os proxectos e os traballos dos equipos de normalización lingüística dos centros privados (concertados e non concertados) da Comunidade Autónoma de Galicia que imparten ensinanzas de educación infantil, especial, de adultos, primaria, secundaria, bacharelato e formación profesional, co fin de axudar a que eses equipos poidan levar a cabo aqueles proxectos que incidan directamente na promoción do galego nas aulas, durante o curso 2001-2002.</p>
<p>Á vista das solicitudes presentadas polos centros privados (concertados e non concertados) e dado que a citada Orde do 22 de febreiro establece na súa disposición terceira: Esta contía poderá ser aumentada no caso de que exista crédito adecuado e suficiente na correspondente lei orzamentaria,</p>
<p>actualmente en trámite parlamentario, a Consellería de Educación e Ordenación Universitaria, unha vez publicada a Lei 2/2002, do 29 de abril, de orzamentos xerais da Comunidade Autónoma de Galicia para o ano 2002, e confirmada a existencia de crédito adecuado e suficiente na partida orzamentaria 07.06.353E.471.0, considera que para acada-los obxectivos citados é conveniente amplia-la dotación económica establecida na antedita orde.</p>
<p>Por todo o exposto, a Consellería de Educación e Ordenación Universitaria</p>
<p>DISPÓN:</p>
<p>Primeiro.-Amplíase a dotación económica establecida na disposición terceira da Orde do 22 de febreiro de 2002 pola que se convocan axudas económicas para os proxectos e os traballos dos equipos de normalización lingüística dos centros privados (concertados e non concertados) da Comunidade Autónoma de Galicia que imparten ensinanzas de educación infantil, especial, de adultos, primaria, secundaria, bacharelato e formación profesional, ata unha contía total de 60.101 A (sesenta mil cento un euros), con cargo á partida orzamentaria 07.06.353E.471.0, tal e como se fixa na Lei 2/2002, do 29 de abril, de orzamentos xerais da Comunidade Autónoma de Galicia para o ano 2002.</p>
<p>Segundo.-O prazo de presentación das solicitudes será de 20 días hábiles, contados a partir do día seguinte ó da publicación desta orde no DOG.</p>
<p>Santiago de Compostela, 3 de xuño de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>SERVICIO GALEGO DE PROMOCIÓN DA IGUALDADE DO HOME</p>
<p>E DA MULLER</p>

