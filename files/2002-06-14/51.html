---
date: '2002-06-14'
id: BAEA
page: 9
number: 114
agency: >-
  FUNDACIÓN PARA O FOMENTO DA CALIDADE INDUSTRIAL E DESENVOLVEMENTO TECNOLÓXICO
  DE GALICIA
section: VI. ANUNCIOS
title: >-
  Resolución do 24 de abril de 2002 pola que se convoca o proceso de selección
  para ingreso no cadro de persoal laboral fixo da Fundación para o Fomento da
  Calidade Industrial e Desenvolvemento Tecnolóxico de Galicia.
range: Resolución
url: 'https://www.xunta.gal/dog/Publicados/2002/20020614/AnuncioBAEA_gl.html'
---
<p>En cumprimento da Lei 10/1996, do 5 de novembro (Diario Oficial de Galicia nº 227, do 20 de novembro) de actuación de entes e empresas nas que ten participación maioritaria a Xunta de Galicia, en materia de persoal e contratación, resólvese convoca-lo proceso selectivo para o persoal laboral fixo da Fundación para o Fomento da Calidade Industrial e Desenvolvemento Tecnolóxico de Galicia.</p>
<p>Convócase unha (1) praza de técnico superior para o Centro de Innovación e Servicios do Deseño e a Tecnoloxía de Galicia, sito en Ferrol.</p>
<p>Requisitos da praza:</p>
<p>-Titulación superior en enxeñería industrial, naval ou minas ou licenciatura en físicas.</p>
<p>Requisitos xerais:</p>
<p>-Ter nacionalidade dun país membro da Unión Europea.</p>
<p>-Ter cumpridos os 18 anos de idade.</p>
<p>-Non padecer enfermidade ou defecto físico que impida desempeña-las funcións correspondentes.</p>
<p>-Non estar separado do servicio de ningunha Administración pública en virtude de expediente disciplinario, nin atoparse inhabilitado por sentencia firme para o exercicio de funcións públicas.</p>
<p>-Posuír e acredita-la titulación académica esixida (homologada polo Ministerio de Educación, no caso de títulos expedidos por un país que non sexa membro da Unión Europea).</p>
<p>Documentación que hai que presentar:</p>
<p>-Solicitude, segundo modelo presentado como anexo I das bases da convocatoria.</p>
<p>-Fotocopia do DNI.</p>
<p>-Fotografía tamaño carné.</p>
<p>-Currículum vitae con documentación orixinal ou fotocopia(*) que acredite a titulación, formación e experiencia esixidas, así como a formación e/ou experiencia que desexe achegar para ser valorada. A omisión da documentación acreditativa de calquera mérito eliminará este da súa correspondente valoración.</p>
<p>(*) Aqueles que presenten fotocopias sen cotexar e accedan á fase de entrevista persoal deberán achega-los orixinais co gallo de cotexa-las copias presentadas.</p>
<p>Recollida de bases, lugar e prazo de presentación de solicitudes:</p>
<p>-As bases da convocatoria e demais requisitos específicos da praza pódense recoller nas oficinas de servicios centrais da fundación, sitas na praza de Europa, nº 10-A, 6º B (Área Central) 15707 Santiago de Compostela; teléfonos: 981 56 22 77/81, ou no CIS Deseño e Tecnoloxía sito na Cabana s/n, 15590 Ferrol; teléfono: 981 10 21 00.</p>
<p>-As solicitudes dirixiranse ó presidente do consello de dirección da fundación e presentaranse ou remitiranse por correo certificado ás oficinas de servicios centrais da fundación, sitas na praza de Europa, nº 10-A, 6º B (Área Central) 15707 Santiago de Compostela.</p>
<p>-O prazo de presentación será de 30 días naturais contados a partir do día seguinte ó da publicación da presente convocatoria no Diario Oficial de Galicia.</p>
<p>Santiago de Compostela, 24 de abril de 2002.</p>
<p>José Manuel González González</p>
<p>Presidente do Consello de Dirección</p>
<p>da Fundación para o Fomento da Calidade Industrial</p>
<p>e Desenvolvemento Tecnolóxico de Galicia</p>

