---
date: '2022-11-15'
id: G1171-041122-0001
page: 59356
number: 217
agency: Centro Universitario da Defensa - Escola Naval Militar de Marín
section: VI. Anuncios. c) Outros anuncios.
title: >-
  ANUNCIO do 4 de novembro de 2022 polo que se dá publicidade da resolución da
  mesma data pola que se convoca concurso público para a contratación de persoal
  docente (códigos PCD-21, PCD-22, PCD-23, PCD-24 e PCD-25).
range: Anuncio
url: >-
  https://www.xunta.gal/dog/Publicados/2022/20221115/AnuncioG1171-041122-0001_gl.html
---
<p>A dirección do Centro Universitario da Defensa na Escola Naval Militar (en diante, CUD-ENM), no uso das súas competencias e con base no Real decreto 636/2021, do 27 de xullo, polo que se aproba a oferta de emprego público para o ano 2021, así como no Real decreto 407/2022, do 24 de maio, polo que se aproba a oferta de emprego público para o ano 2022, resolve convocar concurso público, polo procedemento de urxencia, para cubrir as necesidades docentes existentes mediante a contratación en réxime laboral de persoal docente, para as seguintes categorías:</p>
    <table>
     <tbody>
      <tr>
       <td>Categoría do profesor</td>
       <td>Número de prazas</td>
      </tr>
      <tr>
       <td>Profesor contratado doutor</td>
       <td>6</td>
      </tr>
     </tbody>
    </table>
    <p>Este concurso rexerase polo disposto na Lei orgánica 6/2001, do 21 de decembro, de universidades (LOU), modificada pola Lei orgánica 4/2007, do 12 de abril, así como polo Real decreto 898/1985, do 30 de abril, sobre réxime do profesorado universitario, a Lei 39/2015, do 1 de outubro, do procedemento administrativo común das administracións públicas (en diante, Lei 39/2015), e a Lei 40/2015, do 1 de outubro, do réxime xurídico do sector público (en diante, Lei 40/2015), e pola normativa reguladora do procedemento para a provisión de prazas de persoal docente e investigador do CUD-ENM, aprobada na reunión do Padroado do 8 de marzo de 2010.</p>
    <p>A información completa (bases da convocatoria, modelo de solicitude, etc.) pode consultarse no taboleiro de anuncios do Centro Universitario da Defensa na Escola Naval Militar (praza de España, s/n, 36920 Marín, Pontevedra), así como na páxina web do CUD-ENM (https://cud.uvigo.es–Persoal–Concursos–Concursos de Profesorado–Concursos de Profesorado Laboral Fixo).</p>
    <p>O prazo de presentación de solicitudes é de vinte días hábiles contados a partir do día seguinte ao da publicación deste anuncio no Diario Oficial de Galicia, e deberán dirixilas ao director do CUD-ENM no modelo oficial, obrigatoriamente acompañadas dos documentos acreditativos previstos na convocatoria.</p>
    <p>Marín, 4 de novembro de 2022</p>
    <footer><p>José Martín Davila<br>Director do Centro Universitario da Defensa-Escola Naval Militar de Marín</p></footer>

