---
date: '2002-11-27'
id: 19B3A
page: 16
number: 229
agency: CONCELLO DE LALÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20021127/Anuncio19B3A_gl.html'
---
<p>A Comisión de Goberno acordou aproba-los trámites para a adxudicación, por concurso aberto, da</p>
<p>obra de saneamento en Gondoriz-Vilatuxe (POL/2002). Para o efecto, aprobou o correspondente prego de cláusulas administrativas particulares, que se expón xunto con este edicto polo prazo de catro días para reclamacións, e ordenou anuncia-lo correspondente concurso público:</p>
<p>Entidade adxudicadora: Concello de Lalín. Praza do Concello nº 1. 36500 Lalín (Pontevedra). Teléfono: 986 78 70 60. Fax: 986 78 20 42.</p>
<p>Obxecto: obra de saneamento en Gondoriz-Vilatuxe (POL/2002). Importe orzamento: 79.258 A (IVE incluído).</p>
<p>Modalidade de adxudicación: concurso público, procedemento aberto, tramitación urxente.</p>
<p>Garantía provisional: 2% do orzamento.</p>
<p>Clasificación do contratista: non se considera necesaria.</p>
<p>Exame do expediente: os licitadores poderán examina-lo expediente na secretaría xeral do concello, en horas de oficina, de luns a venres, ata o día anterior ó do remate do prazo de presentación de proposicións.</p>
<p>Lugar e prazo de presentación de proposicións: este anuncio publicarase no Diario Oficial de Galicia e no BOP. As proposicións presentaranse no rexistro xeral do concello, dentro do prazo de trece días naturais que comezará a contar a partir do día seguinte a aquel en que teña lugar a última publicación dos devanditos anuncios; das nove ás catorce horas e na forma establecida no prego de condicións. Se o último día do prazo fose festivo, este rematará o día hábil seguinte. As ofertas manteranse durante tres meses.</p>
<p>Apertura de proposicións: a apertura de plicas terá lugar na Casa do Concello, ás doce horas do seguinte día hábil ó da finalización do prazo de presentación de ofertas. Para estes efectos, considéranse os sábados como días inhábiles.</p>
<p>Lalín, 14 de novembro de 2002.</p>
<p>O concelleiro delegado do Rural</p>
<p>Rubricado</p>

