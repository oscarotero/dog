---
date: '2019-02-04'
id: L130-150119-0007
page: 7285
number: 24
agency: Concello da Coruña
section: VI. Anuncios. b) Administración local.
title: >-
  ANUNCIO da aprobación inicial do expediente de expropiación forzosa para a
  obtención dunha parcela no lugar de Pedralonga número 72(T) para a ampliación
  da área infantil de Pedralonga.
range: Anuncio
url: >-
  https://www.xunta.gal/dog/Publicados/2019/20190204/AnuncioL130-150119-0007_gl.html
---
<p>A Xunta de Goberno Local, en sesión que tivo lugar o 7 de setembro de 2018, adoptou, entre outros, o seguinte: </p>
    <p>«Primeiro. Aprobar inicialmente o proxecto de expropiación forzosa para a obtención dunha parcela no lugar de Pedralonga nº 72(T) para a ampliación da área infantil de Pedralonga.</p>
    <p>O importe deste proxecto de expropiación ascende á cantidade de 52.774,05 € e existe o crédito adecuado e suficiente no orzamento de 2018 con cargo á aplicación 30.151.600.05.</p>
    <p>Segundo. Optar polo procedemento de taxación conxunta para a tramitación do expediente.</p>
    <p>Terceiro. Requirir os interesados titulares de bens e dereitos afectados para que acheguen os títulos que os acrediten como propietarios deles».</p>
    <p>De conformidade co disposto no artigo 118.2 e 3 da Lei 2/2016, do 10 de febreiro, do solo de Galicia, o citado expediente exporase ao público polo prazo dun mes, para que aquelas personas que poidan resultar interesadas formulen as observacións e reclamacións que xulguen convenientes, en particular no concerniente á titularidade ou valoración dos seus respectivos dereitos.</p>
    <p>Para estes efectos, indícase que o expediente se pode consultar durante o prazo dun mes nas dependencias da Área de Urbanismo (praza Indalecio Prieto, nº 1, antigo cuartel de Intendencia), de luns a venres.</p>
    <p>A Coruña, 27 de novembro de 2018</p>
    <footer><p>O alcalde<br>P.D. (Decreto 2964/2017; BOP do 13 de xullo)<br>Xiao Varela Gómez<br>Tenente de alcalde de Rexeneración Urbana,<br>Dereito á Vivenda e Mobilidade Sostible</p></footer>

