---
date: '2019-02-04'
id: C3K1-180119-0001
page: 7248
number: 24
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 16 de xaneiro de 2019, da Secretaría Xeral Técnica da Consellería de
  Sanidade, pola que se notifica a resolución do procedemento de
  responsabilidade patrimonial no expediente RP-2018-0001-P, devolta polo
  servizo de Correos.
range: Cédula
url: >-
  https://www.xunta.gal/dog/Publicados/2019/20190204/AnuncioC3K1-180119-0001_gl.html
---
<p>O 1 de outubro de 2018, o conselleiro de Sanidade ditou resolución relativa á reclamación de responsabilidade patrimonial por danos derivados da asistencia sanitaria que formularon María Dolores Pazo Castro e outros.</p>
    <p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles a dita resolución, que foi devolta polo servizo de Correos porque intentada a notificación, non se puido efectuar.</p>
    <p>Así mesmo, e como segundo o artigo 46 da dita Lei 39/2015, do 1 de outubro, a publicación da resolución pode lesionar dereitos ou intereses lexítimos, esta cédula limitarase á publicación, como anexo, dunha simple indicación do contido do acto e do lugar onde os interesados poderán comparecer en prazo, para o coñecemento do contido íntegro do dito acto e constancia de tal coñecemento.</p>
    <p>Lémbrase que a citada resolución pon fin á vía administrativa de acordo co disposto no artigo 114 da Lei 39/2015, do 1 de outubro. Contra ela poderá interpor recurso contencioso-administrativo de acordo co que establece o artigo 14.1, na súa regra segunda, da Lei 29/1998, do 13 de xullo, reguladora da xurisdición contencioso-administrativa. O prazo será de dous meses, contados desde o día seguinte ao da notificación, de conformidade co artigo 46 da referida lei xurisdicional.</p>
    <p>A eficacia desta notificación quedará supeditada á súa publicación no taboleiro de edictos único do <em>Boletín Oficial del Estado</em> (BOE).</p>
    <p>Santiago de Compostela, 16 de xaneiro de 2019</p>
    <footer><p>Alberto Fuentes Losada<br>Secretario xeral técnico da Consellería de Sanidade</p></footer>
    <h2>ANEXO</h2>
    <p>Nº de expediente: RP-2018-0001-P.</p>
    <p>Reclamante: María Dolores Pazo Castro e outros.</p>
    <p>Último enderezo coñecido: Rosalía de Castro, número 44, 03184 Torrevieja (Alicante).</p>
    <p>Contido da notificación: Resolución do conselleiro de Sanidade, do 1 de outubro de 2018, relativa á reclamación de responsabilidade patrimonial por danos derivados da asistencia sanitaria.</p>
    <p>Lugar de comparecencia: Secretaría Xeral Técnica da Consellería de Sanidade. Edificio Administrativo San Lázaro, 15703 Santiago de Compostela.</p>
    <p>Prazo de comparecencia: dez (10) días.</p>

