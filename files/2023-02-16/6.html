---
date: '2023-02-16'
id: O3C2-080223-0001
page: 14148
number: 33
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 9 de febreiro de 2023 pola que se convoca un curso selectivo de
  acceso á escala básica, categoría de oficial dos corpos da policia local.
range: Resolución
url: >-
  https://www.xunta.gal/dog/Publicados/2023/20230216/AnuncioO3C2-080223-0001_gl.html
---
<p>Dentro das actividades programadas para o ano 2023, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, e o establecido nos artigos 38 e 39 do Decreto 243/2008, do 16 de outubro, polo que se desenvolve a Lei 4/2007, do 20 de abril, de coordinación de policías locais, anúnciase a convocatoria dun curso selectivo para o acceso á categoría de oficial da policía local, conforme as seguintes bases:</p>
    <p>Obxectivos:</p>
    <p>– Mellorar o compromiso profesional de servizo público aos cidadáns, baixo parámetros actitudinais de eficacia e de ética policial.</p>
    <p>– Facilitarlles aos alumnos unha actualización xurídico-normativa e de operativa profesional que lles permita un mellor exercicio da súa función.</p>
    <p>– Dotalos das ferramentas de coñecemento necesarias para a organización e estruturación adecuada dos recursos humanos e dos medios materiais de que dispoñan.</p>
    <p>Destinatarios/as:</p>
    <p>Persoal dos corpos de policía local que superaron o proceso selectivo para a categoría de oficial e que non tivesen realizado este curso.</p>
    <p>Inscrición:</p>
    <p>A inscrición dos/das participantes será totalmente gratuíta.</p>
    <p>Prazas:</p>
    <p>Sen límite.</p>
    <p>Solicitudes:</p>
    <p>1. Os concellos deberán remitir un escrito á Academia Galega de Seguridade Pública en que soliciten a participación no curso da/s persoa/s que se atopen nesta situación, para efectuar a correspondente reserva de praza para a realización do devandito curso.</p>
    <p>2. O prazo para a remisión de escritos rematará o día 3 de marzo de 2023.</p>
    <p>3. Aqueles/as alumnos/as que superasen o proceso selectivo unitario convocado a través da Orde do 26 de xullo de 2022, a reserva e solicitude son automáticas, sen necesidade que o concello de procedencia efectúe a dita reserva.</p>
    <p>Duración e contido: </p>
    <p>O curso terá unha duración de 250 horas lectivas e desenvolverase de xeito semipresencial na Academia Galega de Seguridade Pública.</p>
    <p>Este curso conterá os seguintes módulos:</p>
    <p>– Módulo I: módulo operativo.</p>
    <p>– Módulo II: módulo xurídico.</p>
    <p>– Módulo III: módulo técnico.</p>
    <p>– Módulo IV: módulo administrativo.</p>
    <p>– Módulo V: módulo de comunicación.</p>
    <p>– Módulo VI: módulo práctico.</p>
    <p>Datas:</p>
    <p>O curso realizarase do 10 de marzo ao 27 de abril de 2023, coa seguinte distribución horaria:</p>
    <p>– Presencial na Agasp:</p>
    <p>• 10, 13, 14, 15, 16, 20, 21, 22, 23, 27, 28, 29 e 30 de marzo.</p>
    <p>• 11, 12, 13, 18, 19, 26 e 27 de abril.</p>
    <p>– Teleformación (con sesións de telepresenza que se indicarán ao comezo do curso):</p>
    <p>• 17, 24 e 31 de marzo.</p>
    <p>• 3, 4, 5, 10, 14, 17, 20, 21, 24 e 25 de abril.</p>
    <p>Desenvolvemento do curso:</p>
    <p>Os alumnos da Academia Galega de Seguridade Pública, durante o seu período de permanencia nesta, rexeranse polo seu regulamento de réxime interior, publicado pola Orde do 4 de febreiro de 2009, da Consellería de Presidencia, Administracións Públicas e Xustiza, no DOG núm. 30, do 12 de febreiro.</p>
    <p>Non se desenvolverá en réxime de internado, aquel alumnado en pernoctar na residencia da Agasp deberá comunicalo previamente ao enderezo de correo electrónico:</p>
    <p>formacion.agasp@xunta.gal</p>
    <p>No suposto de pernoctar na Agasp, aplicarase o réxime de internado vixente para os/as alumnos/as dos cursos selectivos, en relación coa uniformidade e horarios.</p>
    <p>O horario do curso será como norma xeral das 10.00 ás 19.00 (mais haberá polo menos un día semanalmente en que o horario lectivo comezará ás 8.00 horas, que será comunicado no horario que se achegará ao alumnado o primeiro día do curso).</p>
    <p>O alumnado vestirá o uniforme regulamentario de policía local, do concello de pertenza durante a súa estadía na Academia, a Agasp entregaralle a uniformidade deportiva, as insignias como alumno/a da categoría de oficial, así como a prenda de cabeza.</p>
    <p>En relación coas materias deportivas, como son educación física, socorrismo acuático, tecnificación operativa e defensa persoal policial, o alumnado que o desexe pode empregar a roupa deportiva e calzado da súa propiedade.</p>
    <p>Certificado:</p>
    <p>Unha vez superado este curso, a Agasp emitirá un informe ao concello correspondente en que certifique esta circunstancia, de xeito que se poida proceder ao nomeamento como funcionario de carreira e á toma de posesión como oficial do corpo de policía local.</p>
    <p>Modificacións:</p>
    <p>A Academia Galega de Seguridade Pública poderá modificar o desenvolvemento normal do curso para adaptalo ás necesidades da Administración e ás continxencias que poidan xurdir.</p>
    <p>A Estrada, 9 de febreiro de 2023</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

