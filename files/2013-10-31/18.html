---
date: '2013-10-31'
id: G2345-111013-0001
page: 42785
number: 209
agency: Xulgado do Social número 2 da Coruña
section: V. Administración de xustiza.
title: EDICTO (314/2013).
range: Edicto
url: >-
  https://www.xunta.gal/dog/Publicados/2013/20131031/AnuncioG2345-111013-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 314/2013, deste xulgado do social, seguido por instancia de Liliana Costa Caamaño contra a empresa Hotel El Hórreo, S.A. e o Fogasa, sobre despedimento, se ditou sentenza cuxa decisión é a seguinte:</p>
    <p>«Decido que debo aceptar e acepto a demanda sobre despedimento formulada por Liliana Costa Caamaño fronte á empresa Hotel El Hórreo, S.A., con intervención procesual do Fogasa e, en consecuencia:</p>
    <p>1. Declaro a improcedencia do despedimento con condena da empresa indicada a que readmita inmediatamente a traballadora nas mesmas condicións que rexían antes de se producir o despedimento, ou ben, á elección da empresa, á extinción da relación laboral con aboamento da indemnización detallada no punto segundo desta resolución. Todo iso con aboamento, en caso de opción pola readmisión, dos salarios de tramitación que non percibise ata a data da notificación da presente sentenza.</p>
    <p>A dita opción deberá exercerse en 5 días a partir da notificación desta sentenza, mediante escrito ou comparecencia ante este xulgado. Transcorrido este prazo sen que se tivese optado, entenderase que procede á readmisión.</p>
    <p>2. A indemnización e os salarios de tramitación que aboará a empresa demandada son os seguintes:</p>
    <p>– En concepto de indemnización, e de optar a empresa por ela: de 4.369,44 euros.</p>
    <p>– En concepto de salarios de trámite para o caso de opción pola readmisión, os deixados de percibir desde a data do despedimento e ata a notificación desta sentenza calculados a razón de 61,11 euros por día.</p>
    <p>3. Condénase a empresa a aboarlle á parte demandante a cantidade de 916,65 euros en concepto de indemnización por omisión de aviso previo.</p>
    <p>Notifíqueselles esta resolución ás partes facéndolles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase a recorrente que non fose traballadora ou beneficiaria do réxime público de Seguridade Social, ou habente causa súa, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1 a) da Lei reguladora da xurisdición social, na conta aberta na entidade Banesto, a nome deste xulgado, acreditándoo mediante a presentación do xustificante de ingreso no período comprendido ata a formalización do recurso así como, en caso de ser condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade no cal se faga constar a responsabilidade solidaria do avalista, e incorporándoos a este xulgado co anuncio de recurso.</p>
    <p>En todo caso, a recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión do orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo».</p>
    <p>E para que lle sirva de notificación en legal forma a Hotel El Hórreo, S.A., en paradoiro ignorado, expido este edicto para a súa inserción no <em>Diario Oficial de Galicia</em>.</p>
    <p>A Coruña, 11 de outubro de 2013</p>
    <footer><p>A secretaria xudicial</p></footer>

