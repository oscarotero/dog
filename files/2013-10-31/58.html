---
date: '2013-10-31'
id: L130-111013-0001
page: 42868
number: 209
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación incial do expediente de expropiacion parcial do local
  situado na rúa San Vicente de Paúl 9, para instalación de ascensor no edificio
  e mellora das condicións de accesibilidade.
range: Anuncio
url: >-
  https://www.xunta.gal/dog/Publicados/2013/20131031/AnuncioL130-111013-0001_gl.html
---
<p>O tenente de alcalde, responsable da Área de Medio Ambiente, Infraestruturas e Territorio, con data 2 de outubro de 2013, por delegación do alcalde a través de decreto con data do 13 de xuño de 2011, emite decreto no que se aproban os seguintes puntos:</p>
    <p>«Decreto.</p>
    <p>Primeiro. Incoar o expediente de expropiación e aprobar inicialmente a expropiación parcial do local comercial situado na rúa San Vicente de Paúl, 9, cuxa relación de bens e dereitos afectados é: </p>
    <p>A) Propiedade afectada pola expropiación.</p>
    <p>Ben: local comercial planta baixa.</p>
    <p>Predio rexistral: 16.312, inscrito ao tomo 2551, libro 356, folio 73 do Rexistro da Propiedade número 4 da Coruña.</p>
    <p>Titular rexistral: Sociedad Estatal Correos e Telégrafos, con CIF A83052407.</p>
    <p>Tipo afección: parcial.</p>
    <p>Superficie afectada: 6,56 m2.</p>
    <p>Valoración: 15.417,05 €.</p>
    <p>5 % premio de afección: 770,85 €.</p>
    <p>Valoración total do prezo xusto: 16.187,90 €.</p>
    <p>B) Otros dereitos afectados: indemnización por execución da obra do tabique.</p>
    <p>Valoración de 10 horas extras de traballador de Correos, a 20 €/hora.</p>
    <p>Total da indemnización: 200 €.</p>
    <p>Segundo. En virtud do establecido no artigo 118.2 da Ordenanza de Conservación e Rehabilitación de Inmobles do Concello da Coruña, o expediente tramitarase polo procedemento de taxación conxunta.</p>
    <p>Terceiro. O expediente someterase a información pública polo prazo dun mes mediante inserción de anuncio no <em>Diario Oficial de Galicia</em> e nun xornal dos de maior circulación da provincia e estará exposto na Oficina Municipal de Rehabilitación deste concello. Así mesmo, a taxación notificarase individualmente aos que aparezan como titulares de bens ou dereitos.</p>
    <p>Cuarto. Requirir a comunidade de propietarios do edificio situado na rúa San Vicente de Paúl, 9 (CIF H15302425), en calidade de beneficiario do expediente expropiatorio que, con anterioridade á aprobación definitiva do expediente, efectúe un depósito ou aval bancario do 20 % da valoración que se aproba neste expediente, que ascende a tres mil douscientos setenta e sete euros con cincuenta e oito céntimos (3.277,58 €).»</p>
    <p>O que se publica para efectos de inicio do trámite de información pública, de conformidade co artigo 143.2 da Lei 9/2002, do 30 de decembro, de ordenación urbanística e protección do medio rural de Galicia, que dispón:</p>
    <p>«2. O proxecto de expropiación cos documentos sinalados será exposto ao público polo prazo dun mes, para que aqueles que poidan resultar interesados formulen as observacións e reclamacións que consideren convenientes, en particular, no que atinxe á titularidade ou valoración dos seus respectivos dereitos».</p>
    <p>A Coruña, 5 de outubro de 2013</p>
    <footer><p>P.D.<br>Martín Fernández Prado<br>Tenente de alcalde responsable da Área de Medio Ambiente, <br>Infraestruturas e Territorio</p></footer>

