---
date: '2016-01-25'
id: CA01-180116-0002
page: 2710
number: 15
agency: Consellería de Facenda
section: IV. Oposicións e concursos.
title: >-
  RESOLUCIÓN  do  11  de  xaneiro  de  2016,  do  tribunal  designado  para
  xulgar o proceso selectivo extraordinario de consolidación para o ingreso no
  corpo facultativo de grao medio da Xunta de Galicia, subgrupo A2, escala de
  topógrafos/as, convocado pola Orde do 9 de maio de 2014 (Diario Oficial de
  Galicia número 99, do 26 de maio), pola que se dá publicidade de diversos
  acordos.
range: Resolución
url: >-
  https://www.xunta.gal/dog/Publicados/2016/20160125/AnuncioCA01-180116-0002_gl.html
---
<p>Na sesión que tivo lugar o día 11 de xaneiro de 2016, o tribunal nomeado pola Orde do 7 de abril de 2015 (DOG núm. 68, do 13 de abril), para cualificar o proceso selectivo extraordinario de consolidación para o ingreso no corpo facultativo de grao medio da Xunta de Galicia, subgrupo A2, escala de topógrafos/as, convocado pola Orde do 9 de maio de 2014 (<em>Diario Oficial de Galicia</em> núm. 99, do 26 de maio), </p>
    <h2>ACORDOU:</h2>
    <p>Primeiro. Declarar a todos/as os/as aspirantes que superaron o terceiro exercicio exentos da realización do cuarto exercicio por teren presentado a documentación xustificativa sinalada na base II.1.1.4. da convocatoria.</p>
    <p>Segundo. De conformidade co disposto na base II.2.4 da orde de convocatoria, os aspirantes que superaron a fase de oposición disporán dun prazo de dez (10) días hábiles, contados desde o seguinte ao da publicación desta resolución no <em>Diario Oficial de Galicia</em>, para presentar a documentación relativa á fase de concurso, que deberán dirixir á Consellería de Facenda, Dirección Xeral da Función Pública (Edificio Administrativo San Caetano, Santiago de Compostela) de acordo co procedemento establecido para o efecto pola dita dirección xeral na súa Resolución do 5 de outubro de 2015 (DOG núm. 197, do 15 de outubro).</p>
    <p>Terceiro. De conformidade co disposto na base III.13. da orde de convocatoria, contra este acordo poderase interpoñer recurso de alzada ante o/a conselleiro/a de Facenda nos termos previstos nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 11 de xaneiro de 2016</p>
    <footer><p>Ramón de la Sota Crespí<br>Presidente do tribunal</p></footer>

