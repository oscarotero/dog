---
date: '2016-01-25'
id: L227-050116-0002
page: 2780
number: 15
agency: Concello de Meaño
section: VI. Anuncios. b) Administración local.
title: >-
  ANUNCIO de aprobación inicial da proposta de modificación do escudo heráldico
  deste concello e adoptación da bandeira.
range: Anuncio
url: >-
  https://www.xunta.gal/dog/Publicados/2016/20160125/AnuncioL227-050116-0002_gl.html
---
<p>O Pleno da corporación, en sesión de data 14 de decembro de 2015, aprobou inicialmente a proposta de modificación do escudo heráldico do Concello de Meaño e adoptou a bandeira, co seguinte brasonamento e descrición da bandeira:</p>
    <p>Escudo:</p>
    <p>«De prata (branco), un piñeiro ao natural, flanqueado de dous acios de sinople (verde) e, na punta, dúas ondas de azur (azul). Ao timbre, a coroa real».</p>
    <p>Bandeira:</p>
    <p>«O pano verde e ao centro unha franxa branca, vertical e de dous terzos do ancho, co piñeiro ao natural, flanqueado de dous acios de uvas verdes».</p>
    <p>Dando cumprimento ao artigo 16 do Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, sométese a información pública, mediante anuncios publicados no Diario Oficial de Galicia, taboleiro de edictos e na páxina web do concello, durante o prazo dun mes desde o día seguinte á publicación no DOG, para que os interesados poidan efectuar as alegacións que consideren oportunas.</p>
    <p>Meaño, 22 de decembro de 2015</p>
    <footer><p>Mª Lourdes Ucha Varela<br>Alcaldesa</p></footer>

