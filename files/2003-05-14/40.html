---
date: '2003-05-14'
id: 10A7A
page: 6
number: 92
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 9 de abril de 2003, da Dirección Xeral de Comunicación e
  Audiovisual, pola que se ordena a publicación, no Diario Oficial de Galicia,
  do acordo do Consello da Xunta de Galicia do 31 de outubro de 2002, no que se
  lle outorga a concesión definitiva, a un concello, do servicio de
  radiodifusión sonora en ondas métricas con modulación de frecuencia de
  carácter municipal.
range: Resolución
url: 'https://www.xunta.gal/dog/Publicados/2003/20030514/Anuncio10A7A_gl.html'
---
<p>Adoptado acordo polo Consello da Xunta de Galicia na súa sesión do día 31 de outubro de 2002, relativo á concesión definitiva do servicio de radiodifusión en ondas métricas con modulación de frecuencia, de carácter municipal, resulta necesario darlle publicidade,</p>
<p>unha vez cumpridos os requisitos que se determinan no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regula o procedemento de concesións de emisoras de radiodifusión sonora en ondas métricas con modulación de frecuencia, e de acordo coa Orde do 25 de febreiro de 1992 (DOG nº 50, do 12 de marzo), que abre o prazo de presentación de solicitudes de emisoras de FM para a súa explotación polas corporacións locais. En consecuencia,</p>
<p>RESOLVO:</p>
<p>Facer público o acordo do Consello da Xunta de Galicia, adoptado na súa reunión do 31 de outubro de 2002, polo que se lle outorga a concesión definitiva do servicio de radiodifusión sonora en ondas métricas con modulación de frecuencia, de carácter municipal, a favor do Concello de Redondela (Pontevedra) para esa mesma localidade, coas características técnicas que figuran no anexo a esta resolución.</p>
<p>Santiago de Compostela, 9 de abril de 2003.</p>
<p>Ignacio José Otero López</p>
<p>Director xeral de Comunicación Social</p>
<p>e Audiovisual</p>
<p>ANEXO</p>
<p>O Consello da Xunta de Galicia, en reunión do día 31 de outubro de 2002 adoptou, entre outros, o seguinte acordo:</p>
<p>Outorga-la concesión definitiva do servicio de radiodifusión sonora en ondas métricas con modulación de frecuencia, de carácter municipal, a favor do Concello de Redondela (Pontevedra) para esa mesma localidade.</p>
<p>As características técnicas que se lle asignan son:</p>
<p>-Frecuencia (MHz): 94.9.</p>
<p>-Localidade: Redondela.</p>
<p>-Provincia: Pontevedra.</p>
<p>-Coordenadas xeográficas (lonxitude/latitude): 08º W 36' 26''; 42º N 17' 13''.</p>
<p>-Cota (m): 5.</p>
<p>-Denominación da emisión: 256KF8EHF.</p>
<p>-Potencia radiada aparente máxima: 150 W.</p>
<p>-Potencia máxima do equipo transmisor: 100 W.</p>
<p>-Potencia de saída autorizada do transmisor: 97 W.</p>
<p>-Sistema radiante (tipo/elementos): omnidireccional/2.</p>
<p>-Ganancia máxima da antena (dB): 0.</p>
<p>-Directividade: non directiva.</p>
<p>-Sectores de radiación: -</p>
<p>-Altura sobre o chan, do centro eléctrico da antena (m): 28.</p>
<p>-Altura do mastro sobre o chan (m): 28.</p>
<p>-Altura efectiva máxima (m): 70.</p>
<p>-Polarización da emisión: polarización mixta.</p>
<p>-Observacións: -.</p>

