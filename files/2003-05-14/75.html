---
date: '2003-05-14'
id: 10B06
page: 6
number: 92
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da modificación puntual número 3 do Plan
  especial de equipamento docente e infraestructura viaria do Campus
  Universitario de Vigo (expediente 7848/411).
range: Anuncio
url: 'https://www.xunta.gal/dog/Publicados/2003/20030514/Anuncio10B06_gl.html'
---
<p>O Consello da Xerencia Municipal de Urbanismo, en sesión do 13 de marzo de 2003, adoptou, entre outros, o seguinte acordo:</p>
<p>Primeiro.-Aprobar inicialmente a modificación puntual nº 3 do Plan especial de equipamento docente e infraestructura viaria no Campus Universitario das Lagoas-Marcosende (expediente nº 7848/411), segundo a documentación contida no texto refundido, con data de decembro de 2002, presentado pola Universidade de Vigo o 6 de febreiro de 2003, e redactada polo arquitecto José Carlos Rodríguez Otero, da Unidade Técnica da Universidade.</p>
<p>Segundo.-Proceder ó trámite de información pública do expediente polo prazo dun mes, mediante a publicación de anuncios no Diario Oficial de Galicia e en dous xornais de maior circulación na provincia, debendo publicarse o anuncio, neste último caso, en dous días consecutivos, conforme o establecido no artigo 86.1º da Lei 9/2002, de ordenación urbanística e protección do medio rural de Galicia, e notificación ós directamente interesados.</p>
<p>O prazo de información pública entenderase aberto desde a primeira publicación, ata o mes contado desde o día seguinte ó da derradeira publicación.</p>
<p>O expediente está ó dispor do público no Departamento de Información Urbanística da Xerencia de Urbanismo (planta baixa do edifico da Xerencia).</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común, para tódolos propietarios e interesados directamente afectados que, por resultaren descoñecidos ou por ignorarse o seu enderezo, non poidan ser notificados.</p>
<p>Vigo, 27 de marzo de 2003.</p>
<p>Lois Pérez Castrillo</p>
<p>Alcalde presidente da Xerencia Municipal</p>
<p>de Urbanismo</p>

