---
date: '2015-05-06'
id: CA05-210415-0008
page: 17793
number: 84
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 7 de abril de 2015, da Dirección Xeral de Emprego e Formación, pola
  que se publica a resolución ditada no procedemento de baixa, no Rexistro de
  Centros e Entidades de Formación para o Emprego, da entidade Mancomunidade de
  Valdeorras (número de censo 32C00098), devolta polo servizo de Correos por
  resultar descoñecido o seu destinatario.
range: Cédula
url: >-
  https://www.xunta.gal/dog/Publicados/2015/20150506/AnuncioCA05-210415-0008_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á Mancomunidade de Valdeorras a Resolución do 27 de febreiro de 2015, da directora xeral de Emprego e Formación, ditada no procedemento de baixa no Rexistro de Centros e Entidades de Formación para o Emprego da Consellería de Traballo e Benestar, devolta polo servizo de Correos por resultar descoñecido o seu destinatario.</p>
    <p>«Resolución de baixa no Rexistro de Centros e Entidades de Formación para o Emprego da Consellería de Traballo e Benestar por baixa de todas as especialidades formativas:</p>
    <p>Mancomunidade de Valdeorras.</p>
    <p>Rúa Velázquez, 2.</p>
    <p>32350 O Barco de Valdeorras.</p>
    <p>Ourense.</p>
    <p>Logo de examinar a inscrición/acreditación da entidade Mancomunidade de Valdeorras no Rexistro de Centros e Entidades de Formación para o Emprego da Consellería de Traballo e Benestar,</p>
    <p>Antecedentes.</p>
    <p>Primeiro. A entidade Mancomunidade de Valdeorras encóntrase inscrita/acreditada no Rexistro de Centros e Entidades de Formación para o Emprego da Consellería de Traballo e Benestar, co número de censo 32C00098, nas especialidades formativas seguintes:</p>
    <table>
     <thead>
      <tr>
       <td>Código especialidade</td>
       <td>Descrición</td>
       <td>Alta homologación</td>
       <td>Baixa homologación</td>
      </tr>
     </thead>
     <tbody>
      <tr>
       <td>EE0001</td>
       <td>Auxiliar electricista</td>
       <td>1.1.1995</td>
       <td>31.12.2001</td>
      </tr>
      <tr>
       <td>HO0112</td>
       <td>Cociñeiro</td>
       <td>1.1.1995</td>
       <td>31.12.2001</td>
      </tr>
      <tr>
       <td>SC0011</td>
       <td>Auxiliar axuda a domicilio</td>
       <td>26.1.1998</td>
       <td>31.12.2001</td>
      </tr>
      <tr>
       <td>TL0111</td>
       <td>Emprendedor turístico</td>
       <td>26.1.1998</td>
       <td>31.12.2001</td>
      </tr>
      <tr>
       <td>TX0311</td>
       <td>Tecedor pezas punto máquina</td>
       <td>1.1.1995</td>
       <td>31.12.2001</td>
      </tr>
     </tbody>
    </table>
    <p>Segundo. As ditas especialidades formativa causaron baixa no Ficheiro de especialidades formativas con efecto nas datas que constan no antecedente primeiro como baixa homologación.</p>
    <p>Terceiro. Mediante escrito do 24 de setembro de 2014, que foi recibido polo interesado o 1 de outubro de 2014, segundo consta no xustificante de recepción, a Dirección Xeral de Emprego e Formación deu trámite de audiencia á Mancomunidade de Valdeorras para que alegase e presentase os documentos e as xustificacións que considerase oportuno.</p>
    <p>Cuarto. Transcorrido o prazo para formular alegacións, non consta que Mancomunidade de Valdeorras as presentase en tempo e forma.</p>
    <p>Consideracións legais e técnicas.</p>
    <p>Primeiro. A competencia para resolver este expediente correspóndelle á directora xeral de Emprego e Formación, de conformidade co establecido no artigo 6.3) e no artigo 8 do Decreto 106/2011, do 19 de maio.</p>
    <p>Segundo. O artigo 8.1.c) do Decreto 106/2011, dispón que a Dirección Xeral de Emprego e Formación poderá acordar a baixa no Rexistro de Centros e Entidades de Formación dos centros ou entidades cando se produza a baixa no ficheiro de todas as especialidades que lle foron concedidas. </p>
    <p>Revisado o expediente, compróbase que todas as especialidades formativas en que estaba acreditada e/ou inscrita a entidade Mancomunidade de Valdeorras, co número de censo 32C00098, causaron baixa no Ficheiro de especialidades formativas.</p>
    <p>Terceiro. Tendo en conta que na tramitación do expediente se observaron as normas que para o efecto se establecen no Decreto 106/2011, do 19 de maio, e na Lei de réxime xurídico das administracións públicas e do procedemento administrativo común.</p>
    <p>Vistos o Real decreto 395/2007, do 23 de marzo, polo que se regula o subsistema de formación profesional para o emprego; a Orde TAS/718/2008, do 7 de marzo, modificada pola Orde ESS/1726/2012, do 2 de agosto, pola que se desenvolve o dito real decreto; o Decreto 106/2011, do 19 de maio, polo que se crea o Rexistro de Centros e Entidades de Formación para o Emprego da Consellería de Traballo e Benestar e se regula o procedemento para a inscrición e, se é o caso, acreditación dos centros e entidades que impartan formación para o emprego no territorio da Comunidade Autónoma de Galicia; o Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia, o Decreto 42/2013, do 21 de febreiro, polo que se establece a estrutura orgánica da Consellería de Traballo e Benestar; a Lei 30/1992, do 26 de novembro, de réxime xurídico das administracións públicas e do procedemento administrativo común, e a demais normativa de xeral aplicación.</p>
    <p>De acordo con todo o indicado, resolvo:</p>
    <p>Dar de baixa a entidade Mancomunidade de Valdeorras, número de censo 32C00098, no Rexistro de Centros e Entidades de Formación para o Emprego da Consellería de Traballo e Benestar.</p>
    <p>Notifíqueselles aos interesados esta resolución para o seu coñecemento e efectos oportunos.</p>
    <p>Contra esta resolución poderase interpoñer recurso de alzada, ante a conselleira de Traballo e Benestar, no prazo dun mes contado a partir do día seguinte ao da súa notificación, de acordo co establecido no artigo 114, seguintes e concordantes, da Lei 30/1992, do 26 de novembro, de réxime xurídico das administracións públicas e do procedemento administrativo común».</p>
    <p>Santiago de Compostela, 7 de abril de 2015</p>
    <footer><p>Ana Mª Díaz López<br>Directora xeral de Emprego e Formación</p></footer>

