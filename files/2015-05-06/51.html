---
date: '2015-05-06'
id: O3C3-290415-0001
page: 17816
number: 84
agency: Axencia Galega de Emerxencias
section: VI. Anuncios. a) Administración autonómica.
title: >-
  RESOLUCIÓN do 29 de abril de 2015 pola que se anuncia a licitación
  documentalmente simplificada polo procedemento aberto, multicriterio e
  tramitación ordinaria, para a adquisición e instalación de armarios de
  comunicacións  e  servidores,  cableame  estruturado  e  instalación
  eléctrica  para  o  CPD  do  novo  Centro  Integrado  de  Atención  ás 
  Emerxencias  112  Galicia  (CIAE  112  Galicia),  cofinanciado  nun  80  por 
  cento  polo  Fondo  Europeo  de  Desenvolvemento  Rexional  no  marco  do 
  programa  operativo  Feder  Galicia  2007-2013, eixe 3, prioridade 53,
  actuación 15, prevención de riscos e equipamento de emerxencias nos servizos
  municipais e supramunicipais de protección civil e emerxencias.
range: Resolución
url: >-
  https://www.xunta.gal/dog/Publicados/2015/20150506/AnuncioO3C3-290415-0001_gl.html
---
<p>1. Entidade adxudicadora: datos xerais e datos para a obtención da información.</p>
    <p>a) Organismo: Axencia Galega de Emerxencias.</p>
    <p>b) Dependencia que tramita o expediente: Secretaría Xeral.</p>
    <p>c) Obtención de documentación e información: </p>
    <p>1º. Dependencia: Axencia Galega de Emerxencias.</p>
    <p>2º. Enderezo: rúa Roma, nº 25-27, 1º.</p>
    <p>3º. Localidade e código postal: Santiago de Compostela, 15781.</p>
    <p>4º. Teléfono: 881 99 72 57.</p>
    <p>5º. Fax: 981 54 60 28.</p>
    <p>6º. Correo electrónico: mh.barrio.blanco@xunta.es </p>
    <p>7º. Enderezo da internet do perfil do contratante:</p>
    <p>http://www.contratosdegalicia.es/resultado.jsp?N=22551</p>
    <p>Tamén se terá acceso ao perfil do contratante desde a Plataforma de contratos públicos de Galicia a través de http://www.xunta.es e da páxina web: http://www.axega112.org </p>
    <p>8º. Data límite de obtención de documentación e información: ata o 22 de maio de 2015 ás 14.00 horas.</p>
    <p>d) Número de expediente: AXGE.15.SU.036.</p>
    <p>2. Obxecto do contrato.</p>
    <p>a) Tipo: contrato administrativo de subministración.</p>
    <p>b) Descrición: subministración e instalación de armarios de servidores e comunicacións, instalación eléctrica, cableame estruturado e un sistema de monitorización de alimentación eléctrica e condicións ambientais para o CPD do novo edificio do CIAE 112 Galicia.</p>
    <p>c) División por lotes e número: non.</p>
    <p>d) Prazo de execución: dous meses desde a formalización do contrato.</p>
    <p>e) Nomenclatura: CPA: 27 CPV: 31000000-6 32500000-8.</p>
    <p>3. Tramitación e procedemento.</p>
    <p>a) Tramitación: ordinaria.</p>
    <p>b) Procedemento: aberto.</p>
    <p>c) Criterios de adxudicación: adxudicación baseada en criterios avaliables mediante xuízos de valor e criterios avaliables de forma automática por aplicación de fórmulas. A pluralidade dos criterios de avaliación enuméranse e detállanse coas puntuacións e ponderación no prego de cláusulas administrativas particulares. </p>
    <p>4. Valor estimado do contrato: 190.082,64 €, IVE excluído.</p>
    <p>5. Orzamento base de licitación: 230.000,00 €, IVE incluído.</p>
    <p>6. Garantías exixidas. Definitiva: 5 % do importe de adxudicación. IVE excluído. </p>
    <p>7. Requisitos específicos do contratista.</p>
    <p>a) Clasificación: non.</p>
    <p>b) Solvencia económica y financeira: deberá xustificarse polos medios sinalados no número 16 da folla de especificacións do prego de cláusulas administrativas.</p>
    <p>c) Solvencia técnica: deberá xustificarse polos medios sinalados no número 17 da folla de especificacións do prego de cláusulas administrativas.</p>
    <p>8. Presentación das ofertas.</p>
    <p>a) Data límite de presentación das ofertas: ata as 14.00 horas do día 22 de maio de 2015.</p>
    <p>b) Modalidade de presentación: a indicada no prego de cláusulas administrativas, e deberá figurar no exterior dos sobres o CIF do licitador. No caso de que estean inscritos no Rexistro de Contratistas achegarase grampado no exterior do sobre A o certificado do devandito rexistro.</p>
    <p>c) Lugar de presentación:</p>
    <p>1º. Entidade: Rexistro Xeral da Axencia Galega de Emerxencias.</p>
    <p>2º. Enderezo: r/ Roma, 25-27, 1º andar, polígono das Fontiñas.</p>
    <p>3º. Localidade e código postal: Santiago de Compostela, 15781.</p>
    <p>4º. Cando a proposición se envíe por correo, o licitador deberá xustificar a data de imposición do envío na oficina de Correos e anunciar ao órgano de contratación a remisión da mencionada oferta mediante telegrama ou fax o mesmo día. O número de fax é o indicado no número 1.c) deste anuncio.</p>
    <p>d) Prazo durante o cal o licitador estará obrigado a manter a súa su oferta: tres (3) meses contados desde a data de apertura das proposicións.</p>
    <p>e) Admisión de variantes: non.</p>
    <p>9. Apertura das ofertas.</p>
    <p>a) Descrición: a apertura, comprobación e avaliación separada do sobre A relativo á documentación acreditativa dos requisitos de aptitude para contratar, do sobre B cos elementos da oferta non avaliables de forma automática e do sobre C cos da oferta que admiten unha avaliación mediante a aplicación de fórmulas, realizarase conforme o disposto nos pregos administrativos e na normativa de contratos do sector público.</p>
    <p>b) Entidade e lugar: Axencia Galega de Emerxencias. Sala de xuntas.</p>
    <p>c) Enderezo: r/ Roma, 25-27, 3ª planta, polígono das Fontiñas.</p>
    <p>d) Localidade: Santiago de Compostela.</p>
    <p>e) Data: a apertura do sobre B terá lugar en acto público o 28.5.2015 ás 10.30 horas. A apertura do sobre C tera lugar en acto público e comunicarase a data e a hora coa antelación debida mediante a súa publicación no perfil do contratante e mediante o envío de fax a cada un dos licitadores. </p>
    <p>10. Gastos dos anuncios: serán por conta do adxudicatario.</p>
    <p>11. Outras informacións.</p>
    <p>a) Admítense melloras conforme o prego de cláusulas administrativas particulares.</p>
    <p>b) As ofertas tamén poderán presentarse por correo, segundo o disposto no artigo 80.4 do Regulamento xeral da Lei de contratos das administracións públicas; neste caso, o licitador deberá anunciar ao órgano de contratación mediante telegrama ou fax, no mesmo día da imposición na oficina de Correos, a remisión da documentación para concorrer á licitación, así como xustificar a data de imposición do envío.</p>
    <p>c) Idioma: galego, castelán ou nos idiomas da Unión Europea, xunto coa tradución oficial.</p>
    <p>d) Forma xurídica de agrupación de empresas, se é o caso: unión de empresarios.</p>
    <p>e) Apertura do sobre A: terá lugar en acto previo á comprobación da documentación xeral segundo se especifica no prego de cláusulas administrativas particulares.</p>
    <p>f) Apertura e avaliación das ofertas dos sobres B e C: a apertura do sobre B e a súa avaliación realizarase con anterioridade á apertura e avaliación do contido do sobre C. No caso de que os actos públicos de apertura das ofertas se modifiquen notificarase esta circunstancia aos licitadores presentados e farase pública no perfil do contratante.</p>
    <p>g) Publicidade de resultados: as datas e os resultados das aperturas dos sobres A, B e C, así como da adxudicación e formalización do contrato faranse públicas no perfil do contratante.</p>
    <p>h) Formalización do contrato: o contrato perfeccionarase coa súa formalización, que se efectuará no prazo previsto no cadro de características.</p>
    <p>Santiago de Compostela, 29 de abril de 2015</p>
    <footer><p>Juan José Muñoz Iglesias<br>Xerente da Axencia Galega de Emerxencias</p></footer>

