---
date: '1996-09-05'
id: F78E
page: 8
number: 174
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (329/1994)
range: Edicto
url: 'https://www.xunta.gal/dog/Publicados/1996/19960905/AnuncioF78E_gl.html'
---
<p>Ángel Pantín Reigada, maxistrado xuíz do Xulgado de Primeira Instancia e Instrucción número cinco de Santiago de Compostela, fago saber: que neste xulgado do meu cargo, baixo o número 329/1994, se seguen autos de executivo letras de cambio, por instancia do procurador Ricardo García-Piccoli Atanes, en representación de Banco Zaragozano, S.A., contra José Antonio Quiñoy Pandelo e Mercedes Baluja Liñares, en reclamación de cantidade, e nas súas actuacións acordouse sacar á venda, en primeira e pública poxa, por termo de vinte días e prezo de valoración pericial, o seguinte predio embargado ós demandados:</p>
<p>-Casa sinalada co nº 14 moderno do lugar de Angrois, concello de Santiago de Compostela, que consta de planta baixa e piso alto. Ten como anexo un alpendre e cuarto unido polo sur e outro alpendre unido polo norte, formando una eira de mallar e resto do terreo formando un só predio de sete áreas e noventa e oito centiáreas. Inscrita no Rexistro da Propiedade nº 1 de Santiago de Compostela, no tomo 1.106, libro 136, folio 120, predio 13.280.</p>
<p>A poxa terá lugar na sala de audiencia deste xulgado, sito na R/ Viena, polígono das Fontiñas, o vindeiro día 9 de outubro, ás once horas, consonte as seguintes condicións:</p>
<p>1. 0 tipo do remate será de 3.665.200 pesetas, sen que se admitan ofertas que nun cubran as dúas terceiras partes da dita suma.</p>
<p>2. Para poder tomar parte na licitación, deberán os licitadores consignar previamente na conta de consignacións deste xulgado no Banco Bilbao Vizcaya, nº conta 1592-17-329-94, o vinte por cento do tipo do remate.</p>
<p>3. Poderán facerse ofertas por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o vinte por cento do tipo do remate.</p>
<p>4. Só o acredor poderá face-lo remate en calidade de cederllo a un terceiro.</p>
<p>5. Reservaranse en depósito, por instancia do acredor, as consignacións dos ofertantes que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a prol dos que lle sigan pola orde das súas respectivas ofertas.</p>
<p>6. Os títulos de propiedade, suplidos por certificación do rexistro, atópanse de manifesto na secretaría do xulgado, e os licitadores deberán conformarse con eles, sen poderen esixir outros.</p>
<p>7. As cargas e gravames anteriores e os preferentes, se os houber, ó crédito do demandante, quedarán subsistentes e sen cancelar, entendéndose que o rematante os acepta e queda subrogado na responsabilidade destes, sen que se destine á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o vindeiro 12 de novembro, ás once horas, nas mesmas condicións cá primeira, agás o tipo do remate, que será do setenta e cinco por cento do da primeira; e, no caso de resultar deserta a dita segunda poxa, celebrarase unha terceira, sen suxeición a tipo, o día 12 de decembro, tamén ás once horas, e rexerán para ela as restantes condicións fixadas para a segunda.</p>
<p>Sírvalles esta publicación de notificación ós demandados para o caso de que non puidese practicarse no seu domicilio.</p>
<p>Dado en Santiago de Compostela, o un de xullo de mil novecentos noventa e seis.</p>
<p>O secretario</p>
<p>Rubricado</p>

