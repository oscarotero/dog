---
date: '2012-06-04'
id: G1120-310512-0013
page: 21464
number: 105
agency: 'Caixa de Aforros de Galicia, Vigo, Ourense e Pontevedra'
section: VI. Anuncios. c) Outros anuncios.
title: >-
  ANUNCIO de convocatoria de asemblea xeral ordinaria da Caixa de Aforros de
  Galicia, Vigo, Ourense e Pontevedra.
range: Anuncio
url: >-
  https://www.xunta.gal/dog/Publicados/2012/20120604/AnuncioG1120-310512-0013_gl.html
---
<p>O Consello de Administración da Caixa de Aforros de Galicia, Vigo, Ourense e Pontevedra (Novacaixagalicia ou a Caixa) acordou convocar os conselleiros xerais á asemblea xeral ordinaria que terá lugar nas instalacións de EXPOCoruña, sitas en Juana Capdevielle, 2, 15008 A Coruña, ás 17.00 horas, o día 20 de xuño de 2012, en primeira convocatoria, ou, no mesmo lugar, unha hora despois, en segunda convocatoria, conforme a seguinte: </p>
    <p>Orde do día:</p>
    <p>1. Confección da listaxe de asistentes e constitución da asemblea xeral. Apertura do acto por parte da presidencia.</p>
    <p>2. Informe da Comisión de Control.</p>
    <p>3. Exame e aprobación, se é o caso, das contas anuais e informe de xestión, tanto da Caixa como do seu grupo consolidado, así como da proposta de aplicación do resultado, todo o cal correspondente ao exercicio económico 2011, así como da xestión do seu Consello de Administración. </p>
    <p>4. Informe anual de remuneracións do Consello de Administración e Comisión de Control. </p>
    <p>5. Exame e aprobación, se é o caso, da xestión e liquidación dos orzamentos da obra social do exercicio 2011, dos orzamentos da obra social para o exercicio 2012, e da creación, modificación ou liquidación, se é o caso, de obras sociais. Delegación no Consello de Administración para a modificación do orzamento da obra social.</p>
    <p>6. Delegación de facultades para a formalización e execución dos acordos.</p>
    <p>7. Lectura e aprobación da acta.</p>
    <p>Sen prexuízo da remisión da documentación que resulte legalmente exixible, os conselleiros xerais poderán examinar e consultar na sede social (rúa Nova, 30, 6.º andar, A Coruña) e na sede institucional (avda. García Barbón, 1 e 3, 9.º andar, Vigo) a documentación relativa aos puntos da orde do día da asemblea xeral. </p>
    <p>Vigo, 31 de maio de 2012.</p>
    <footer><p>Mauro Varela Pérez<br>Copresidente</p></footer>

