---
date: '2012-06-04'
id: CA04-290512-0005
page: 21431
number: 105
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 29 de maio de 2012, da Xefatura Territorial da Coruña, pola que
  se anuncia o levantamento das actas previas á ocupación de bens e dereitos
  afectados por instalacións eléctricas que se citan, nos concellos de Porto do
  Son, A Pobra do Caramiñal e Ribeira. (Expediente IN407A 48/2011), dos predios
  4 e 5 de Ribeira, segundo Acordo do Concello da Xunta do 4 de maio polo que se
  declara a prevalencia da utilidade pública dos devanditos predios.
range: Resolución
url: >-
  https://www.xunta.gal/dog/Publicados/2012/20120604/AnuncioCA04-290512-0005_gl.html
---
<p>Outorgada a declaración de utilidade pública que leva implícita a urxente ocupación dos bens e dereitos afectados polas instalacións da liña eléctrica de media tensión aerosubterránea a 20 kV, para a evacuación dos parques singulares do Barbanza, nos termos municipais da Pobra do Caramiñal, Porto do Son e Ribeira (expediente 48/2011), por resolución desta xefatura territorial con data do 25 de maio de 2011, a favor da entidade beneficiaria concellos de Porto do Son e A Pobra do Caramiñal, con enderezo na rúa Atalaia s/n, 15970 e rúa Gasset n.º 28, 15940 respectivamente.</p>
    <p>Esta xefatura territorial acorda sinalar o día 26 de xuño de 2012, para o levantamento da acta previa á ocupación, de conformidade cos artigos 52 da Lei de expropiación forzosa do 16 de decembro de 1954 e 56 do seu Regulamento do 26 de abril de 1957, nas que se describirán os bens ou dereitos expropiables e de imposición de servidume de paso de enerxía eléctrica, dos predios n.º 4 e 5 no Concello de Ribeira contidas na relación de fincas, que se expón xunto con esta resolución no taboleiro de edictos do Concello de Ribeira, e que se someteu a información pública no DOG, BOP e no xornal <em>El Correo Gallego </em>de datas 11.3.2011 e 10.3.2011, respectivamente, acto ao que deberán concorrer os propietarios propostos do predio afectado, aos que se lles practicará notificación individual sinalándoselles os horarios de toma de datos sobre o terreo e do levantamento efectivo das actas nas oficinas da referida Casa do Concello.</p>
    <p>Esta publicación realizarase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixir ao Ministerio Fiscal as dilixencias que se produzan destes, de conformidade co artigo 5 da devandita Lei de expropiación forzosa.</p>
    <p>A Coruña, 29 de maio de 2012.</p>
    <footer><p>Susana Vázquez Romero<br>Xefa territorial da Coruña</p></footer>

