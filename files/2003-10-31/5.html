---
date: '2003-10-31'
id: 1EFCE
page: 13
number: 212
agency: 'CONSELLERÍA DE INNOVACIÓN, INDUSTRIA E COMERCIO'
section: III. OUTRAS DISPOSICIÓNS
title: >-
  Orde do 27 de outubro de 2003 pola que se amplía o prazo de presentación de
  documentación das solicitudes de autorización para a instalación de parques
  eólicos singulares admitidas a trámite pola Resolución do 14 de xullo de 2003
  (Diario Oficial de Galicia número 147, do 31 de xullo).
range: Orde
url: 'https://www.xunta.gal/dog/Publicados/2003/20031031/Anuncio1EFCE_gl.html'
---
<p>A Consellería de Industria e Comercio dictou a Orde do 29 de outubro de 2002 pola que se determinan os requisitos para a autorización de parques eólicos singulares. Esta orde establece no segundo parágrafo do seu artigo 8 que nun prazo non superior a tres meses contados a partir da resolución de cada convocatoria deberase presenta-la documentación recollida no artigo 22 do Decreto 302/2001, así como a documentación acreditativa do cumprimento dos requisitos esixidos no artigo 121.3º do Real decreto 1955/2000.</p>
<p>Na disposición adicional desta mesma Orde do 29 de outubro de 2002 procedeuse á apertura da correspondente convocatoria anual de admisión a trámite de parques eólicos singulares. Esta convo</p>
<p>catoria resolveuse por Resolución do 14 de xullo de 2003 publicada no Diario Oficial de Galicia número 147, do 31 de xullo. De acordo con isto o prazo para a presentación da documentación finaliza o 31 de outubro de 2003.</p>
<p>Non obstante, dado que esta é a primeira convocatoria de parques eólicos singulares e en atención ás peculiares características deste tipo de parques de nova implantación no territorio da Comunidade Autónoma de Galicia é conveniente prorroga-lo prazo previsto de presentación de documentación.</p>
<p>Na súa virtude,</p>
<p>DISPOÑO:</p>
<p>Artigo único.-No procedemento de admisión a trámite de parques eólicos singulares convocado mediante orde da Consellería de Industria e Comercio do 29 de outubro de 2002 e resolta mediante Resolución do 14 de xullo de 2003, amplíase o prazo de presentación da documentación á que se refire o parágrafo segundo do artigo 8 da Orde do 29 de outubro de 2002 ata o 31 de decembro de 2003.</p>
<p>Santiago de Compostela, 27 de outubro de 2003.</p>
<p>Juan Rodríguez Yuste</p>
<p>Conselleiro de Innovación, Industria e Comercio</p>

