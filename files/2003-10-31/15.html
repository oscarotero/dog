---
date: '2003-10-31'
id: 1EFFE
page: 13
number: 212
agency: AUDIENCIA PROVINCIAL DA CORUÑA (SECCIÓN SEGUNDA)
section: V. ADMINISTRACIÓN DE XUSTIZA
title: Edicto (153/2003-M).
range: Edicto
url: 'https://www.xunta.gal/dog/Publicados/2003/20031031/Anuncio1EFFE_gl.html'
---
<p>Eu, Manuel Ferreiro González, secretario da Sección Segunda da Audiencia Provincial da Coruña,</p>
<p>fago saber que neste recurso se dictou sentencia do teor literal seguinte:</p>
<p>«A Coruña, catro de xuño de dous mil tres.</p>
<p>A maxistrada María José Pérez Pena, como tribunal unipersoal da Sección Segunda da Audiencia Provincial da Coruña, pronunciou, en nome de El-Rei, a seguinte sentencia:</p>
<p>No recurso de apelación interposto contra a sentencia dictada polo maxistrado-xuíz do Xulgado de Instrucción número un da Coruña, en xuízo de faltas número 153/2003, seguido por falta de furto, no que figura como apelante Juan Carlos Casal Barral, e como apelados Jorge Gundín López, Autoservicio Makro, con intervención do Ministerio Fiscal.</p>
<p>Antecedentes de feito.</p>
<p>Primeiro.-Que no xuízo de faltas aludido se dictou sentencia, con data do 11-4-2002, coa parte dispositiva que di así: «Resolvo: condeno a Juan Carlos Casal Barral como autor responsable dunha falta intentada de furto do artigo 623.1º do Código Penal á pena dun mes de multa, cunha cota de 6 euros diarios, pagadoira nun único prazo dentro dos 15 días seguintes a aquel en que se efectúe o requirimento para o seu aboamento, cunha responsabilidade persoal subsidiaria dun día de privación de liberdade por cada dúas cotas diarias non satisfeitas, e ó pagamento das custas procesuais, con restitución ó seu propietario, o establecemento comercial Autoservicio Makro, dos efectos intervidos, convertendo en definitiva a entrega provisional que deles se realizara».</p>
<p>Segundo.-Que, notificada a dita sentencia ás partes, interpuxo contra ela recurso de apelación Juan Carlos Casal Barral, que foi admitido para ámbolos efectos, e conferidos polo instructor os traslados que establece o artigo 795.4º da Lei de axuizamento criminal, ás restantes partes, se elevaron as dilixencias a esta audiencia, para resolución do recurso, correspondendo, por repartición a esta sección segunda, co número 153/2003.</p>
<p>Terceiro.-Na tramitación deste recurso observáronse as prescricións e formalidades legais.</p>
<p>Feitos probados.</p>
<p>Admítense os feitos declarados probados na resolución recorrida, que para ser breves, se dan aquí por reproducidos.</p>
<p>Fundamentos de dereito.</p>
<p>Acéptanse os fundamentos de dereito da sentencia apelada e</p>
<p>Primeiro.-O aquí recorrente fundamenta o seu recurso, partindo da súa culpabilidade, en que na data en que ocorreron os feitos era adicto á heroína e que foi a causante de que delinquise.</p>
<p>O xuízo oral realizado con ocasión dos feitos cometidos polo apelante foi sen a súa presencia, aínda que iso non pode servir de base a unha indefensión,</p>
<p>toda vez que o apelante foi citado en debida forma para a súa realización.</p>
<p>Recoñécese autor dos feitos polos que foi xulgado, cinguíndose este a impugna-la contía de multa, por considerala excesiva; o dito motivo non pode prosperar, toda vez que a condena imposta foi dun mes de multa que é a pena mínima sinalada no artigo 623 do Código Penal. E polo que respecta á cota de seis euros imposta, tampouco pode ser esta considerada excesiva; se se parte que da cota de 2.000 ptas. (12 euros) o Tribunal Supremo, en sentencia con data do 7-4-1999, non a consideraba excesiva, xustificando iso en que se hipoteticamente se dividise a contía da multa (desde 200 ata 50.000 ptas.) en dez tramos ou chanzos de igual extensión, a suma de 2.000 ptas. encóntrase na metade inferior do primeiro tramo, que vai desde 200 ata 5.080 ptas., polo que neste caso en que a multa foi fixada en 6 euros (1000 ptas.) non se pode considerar excesiva, ó non se ter producido unha vulneración da individualización punitiva; razóns polas que o recurso debe ser desestimado.</p>
<p>Segundo.-O recurso debe ser desestimado e confirmada a sentencia apelada; con imposición das custas causadas nesta alzada ó apelante.</p>
<p>Vistos os preceptos legais de xeral e pertinente aplicación.</p>
<p>Decido que, con desestimación do recurso interposto contra a sentencia dictada polo Xulgado de Instrucción número un da Coruña, con data do 11 de abril de 2002, debo confirmar e confirmo na súa integridade a citada resolución; todo isto con imposición das custas causadas nesta alzada ó apelante.</p>
<p>Contra esta resolución non cabe ningún recurso ordinario.</p>
<p>Así, por esta miña sentencia, da que se unirá certificación á peza, pronúncioo, mándoo e asínoo».</p>
<p>E co fin de publicar no Diario Oficial de Galicia (DOG) para que lle sirva de notificación ó denunciado-apelante, Juan Carlos Casal Barral, expido e asino este edicto na Coruña o 25 de setembro de 2003.</p>
<p>O secretario</p>
<p>Rubricado</p>

