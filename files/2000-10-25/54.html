---
date: '2000-10-25'
id: 12AD6
page: 14
number: 207
agency: CONCELLO DE VIVEIRO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20001025/Anuncio12AD6_gl.html'
---
<p>O alcalde do Concello de Viveiro, César Aja Mariño, por medio de Decreto do 31 de xullo do ano que corre, aprobou inicialmente a ampliación do</p>
<p>estudio de detalle promovido pola entidade Andrés López Blanco, S.L., para a ordenación de volumes e determinación de aliñacións nun soar da súa propiedade dunhas dimensións de 13.860 m, sito na avda. Ramón Canosa, segundo o proxecto asinado polo arquitecto Gonzalo J. Fernández López.</p>
<p>A aprobación inicial do estudio de detalle determina automaticamente, por aplicación do disposto no artigo 34.2º da Lei 1/1997, do solo de Galicia, a suspensión do outorgamento de licencias no ámbito obxecto do plan para tódolos usos e obras que resulten incompatibles coa ordenación proxectada.</p>
<p>En cumprimento do que dispón o artigo 44.3º da Lei 1/1997, o expediente sométese a exposición pública durante o prazo dun mes, contado a partir do día seguinte ó da publicación deste anuncio no Diario Oficial de Galicia e nun xornal dos de maior difusión da provincia. Durante este prazo, os interesados poderán consulta-lo expediente no Negociado de Urbanismo e Contratación e formular por escrito as alegacións que coiden oportunas.</p>
<p>Viveiro, 19 de setembro de 2000.</p>
<p>César Aja Mariño</p>
<p>Alcalde</p>

