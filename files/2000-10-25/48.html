---
date: '2000-10-25'
id: 12ABE
page: 14
number: 207
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do proxecto de urbanización parcial do camiño
  vello de Castela.
range: Anuncio
url: 'https://www.xunta.gal/dog/Publicados/2000/20001025/Anuncio12ABE_gl.html'
---
<p>A Comisión de Goberno, en sesión do vintecatro de setembro de dous mil, acordou prestar aprobación definitiva ó proxecto de urbanización parcial do camiño vello de Castela, formulado por Priseca, Sociedad Limitada e subscrito polos arquitectos Eugenio Jiménez Passolas e Gustavo Pérez Álvarez, visado pola delegación en Pontevedra do COAG en data 6-9-1999, coa finalidade de levar á práctica</p>
<p>as determinacións de urbanización do Plan xeral de ordenación urbana, ante a parcela desta sociedade situada con fronte á curva do trazado do camiño vello de Castela.</p>
<p>O que se fai público para a súa executividade, subliñándose que contra este acto administrativo, que ponfin á vía administrativa, poderase interpoñer ben o recurso potestativo de reposición perante o mesmo órgano que a dictou e no prazo dun mes a contar desde o día seguinte ó da súa modificación, consonte co establecido no art. 116.1º da Lei 30/1992, do 26 de novembro, na redacción dada pola Lei 4/1999, ou ben directamente o recurso contencioso-administrativo ante o Xultado do Contencioso-Administrativo de Pontevedra no prazo de dous meses, contados a partir do día seguinte ó da súa notificación, conforme o disposto nos artigos 8.1º e 46.1º da Lei 29/1998, do 13 de xullo.</p>
<p>De se interpoñe-lo recurso potestativo de reposición, este deberá ser resolto e notificado no prazo dun mes segundo se establece no art. 117.2º a citada Lei 30/1992, modificada pola Lei 4/1999, entendéndose desestimado polo transcurso do mencionado prazo sen resolución expresa, de conformidade co establecido no art. 43.2º desa Lei 30/1992, podéndose entón interpoñer recurso contencioso-administrativo dentro do prazo de seis meses contado desde o día seguinte daquel no que se deba entender presuntamente desestimado o recurso de reposición interposto, conforme o establecido no art. 46.1º e 4º da Lei 29/1998.</p>
<p>Non obstante, tamén se poderá interpoñer calquera outro recurso que os interesados estimen procedentes consonte a dereito.</p>
<p>Pontevedra, 5 de outubro de 2000.</p>
<p>Julio Dapena Outomuro</p>
<p>Secretario xeral</p>
<p>P.D.</p>
<p>Xosé Cesáreo Mosquera-Lorenzo</p>
<p>Tenente alcalde delegado da Área de Urbanismo</p>
<p>e Medio Ambiente</p>

