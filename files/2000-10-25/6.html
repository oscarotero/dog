---
date: '2000-10-25'
id: 12A06
page: 14
number: 207
agency: CONSELLERÍA DE MEDIO AMBIENTE
section: II. AUTORIDADES E PERSOAL
title: >-
  Orde do 10 de outubro de 2000 pola que se nomean vocais compoñentes do
  Consello Galego de Medio Ambiente.
range: Orde
url: 'https://www.xunta.gal/dog/Publicados/2000/20001025/Anuncio12A06_gl.html'
---
<p>O Decreto 155/1995, do 3 de xuño, establece a regulación do Consello Galego de Medio Ambiente, determinando que serán nomeados como vocais os representantes das organizacións, institucións e departamentos autonómicos relacionados no seu artigo 3, todos eles con especial vinculación coa protección do ambiente.</p>
<p>Por otra banda, o Regulamento de organización e funcionamento do Consello Galego de Medio Ambiente aprobado no Pleno en data do 12 de abril de 1996, establece a posibilidade de cesa-los seus membros por proposta das organizacións, institucións ou autoridades que promoveron o seu nomeamento, debendo presenta-la oportuna proposta de novo nomeamento ó presidente do Consello, polo que, solicitada pola Universidade de Vigo, o cesamento do vocal designado, procede acordalo e nomea-lo novo representante proposto pola Universidade de Vigo.</p>
<p>Por todo isto, en uso da atribución outorgada polo artigo 4 do Decreto 155/1995, do 3 de xuño, polo que se regula o Consello Galego de Medio Ambiente, e tendo en conta que o citado órgano consultivo foi adscrito á Consellería de Medio Ambiente en virtude do Decreto 482/1997, do 26 de decembro, polo que</p>
<p>se establece a estructura orgánica da Consellería de Medio Ambiente,</p>
<p>DISPOÑO:</p>
<p>Artigo 1º</p>
<p>Que cese como vocal suplente do Consello Galego de Medio Ambiente en representación da Universidade de Vigo, agradecéndolle os servicios prestados:</p>
<p>Antonio Gallardo Correa como suplente.</p>
<p>Artigo 2º</p>
<p>Designar como vocal suplente do Consello Galego de Medio Ambiente por proposta da Universidade de Vigo, en substitución do que causa baixa pola presente orde, a persoa que a continuación se relaciona:</p>
<p>Ignacio Munilla Rumbao como suplente.</p>
<p>Artigo 3º</p>
<p>Despois do dito cesamento e nomeamento, os vocais do Consello Galego de Medio Ambiente por proposta e en representación da Universidade de Vigo, son os seguintes:</p>
<p>-Como titular: Salustiano Mato de la Iglesia</p>
<p>-Como suplente: Ignacio Munilla Rumbao.</p>
<p>Santiago de Compostela, 10 de outubro de 2000.</p>
<p>Carlos del Álamo Jiménez</p>
<p>Conselleiro de Medio Ambiente</p>

