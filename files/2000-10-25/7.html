---
date: '2000-10-25'
id: 12A0E
page: 14
number: 207
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 5 de outubro de 2000, conxunta da Consellería da Presidencia e
  Administración Pública e da Consellería de Sanidade e Servicios Sociais, pola
  que se amplía o prazo de presentación dos xustificantes de gasto realizados ó
  abeiro da Orde do 20 de xuño de 2000 pola que se convocan axudas para a
  realización de proxectos de investigación (Diario Oficial de Galicia número
  127, do 30 de xuño).
range: Orde
url: 'https://www.xunta.gal/dog/Publicados/2000/20001025/Anuncio12A0E_gl.html'
---
<p>As consellerías de Sanidade e Servicios Sociais e da Presidencia e Administración Pública dictaron a orde conxunta do 20 de xuño de 2000, pola que se convocan e regula o réxime de concesión de axudas de apoio á formación e actualización do persoal investigador e do fomento de estudios e investigacións científicas na área da saúde.</p>
<p>Esta orde ten por obxecto convocar axudas para a realización de traballos de investigación en Galicia dentro dos centros, servicios e establecementos sanitarios públicos da Comunidade Autónoma de Galicia.</p>
<p>Na citada disposición, no seu artigo 8, establécese como requisito indispensable para o libramento da axuda a presentación, antes do 20 de outubro de 2000, dos xustificantes de gasto.</p>
<p>Tendo en conta o atraso con que foi publicada a devandita orde e que o elevado número de solicitudes presentadas motivou un longo proceso de avaliación dos proxectos, considérase necesario amplia-lo prazo de xustificación dos investimentos realizados polos solicitantes.</p>
<p>En consecuencia, en uso das atribucións que nos foron concedidas,</p>
<p>DISPOÑEMOS:</p>
<p>Artigo único.-Amplia-lo prazo de presentación dos xustificantes de gasto das axudas concedidas ó abeiro da Orde do 20 de xuño de 2000, conxunta da Consellería da Presidencia e Administración Pública e da Consellería de Sanidade e Servicios Sociais, ata o día 15 de novembro de 2000.</p>
<p>Santiago de Compostela, 5 de outubro de 2000.</p>
<p>Jaime Pita VarelaJosé Mª Hernández Cochón</p>
<p>Conselleiro da Presidencia Conselleiro de Sanidade</p>
<p>e Administración Pública  e Servicios Sociais</p>

