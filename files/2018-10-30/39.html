---
date: '2018-10-30'
id: O3C2-191018-0001
page: 47499
number: 207
agency: Academia Galega de Seguridade Pública
section: VI. Anuncios. a) Administración autonómica.
title: >-
  ANUNCIO do 19 de outubro de 2018 polo que se lle notifica á persoa interesada
  o requirimento de documentación en relación co procedemento de inscrición no
  Rexistro Profesional de Socorristas Acuáticos de Galicia.
range: Anuncio
url: >-
  https://www.xunta.gal/dog/Publicados/2018/20181030/AnuncioO3C2-191018-0001_gl.html
---
<p>A Academia Galega de Seguridade Pública remitiu escrito de requirimento de documentación relativo ao procedemento de inscrición no Rexistro Profesional de Socorristas Acuáticos de Galicia, regulado polo Decreto 104/2012, do 16 de marzo, polo que se fixa a formación mínima dos socorristas acuáticos e se crea e regula o Rexistro Profesional de Socorristas Acuáticos de Galicia, modificado polo Decreto 35/2017, do 30 de marzo, da persoa interesada que se indican no anexo.</p>
    <p>Intentada por dúas veces a notificación do citado requirimento a través do servizo de Correos no domicilio indicado pola persoa interesada para os efectos de notificación, esta non se puido practicar e foi devolta polo dito servizo.</p>
    <p>Polo exposto, esta dirección xeral, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, en virtude do presente anuncio, notifícalle á persoa interesada que se indica no anexo o requirimento antes citado.</p>
    <p>A persoa interesada pode recoller o requirimento mediante comparecencia nas dependencias da Academia Galega de Seguridade Pública (rúa da Cultura, s/n, A Estrada, Pontevedra), das 9.00 ás 14.00 horas, no prazo de dez (10) días contados a partir do seguinte ao da publicación deste anuncio no <em>Boletín Oficial del Estado</em>.</p>
    <p>Así mesmo, infórmase a persoa interesada que, de conformidade co artigo 68.1 da citada lei, transcorrido o dito prazo sen que compareza, se terá por desistida da súa petición, logo de resolución ditada nos termos previstos no artigo 21.</p>
    <p>Contra a referida resolución, que non lle pon fin á vía administrativa, poderá interpoñer a persoa interesada, no prazo dun mes contado a partir do día seguinte ao da súa comparecencia para recoller a resolución, ou ao do transcurso do prazo previsto nos parágrafos anteriores sen que a persoa interesada compareza, un recurso de alzada ante o vicepresidente e conselleiro de Presidencia, Administracións Públicas e Xustiza conforme as previsións da Lei 39/2015, do 1 de outubro, do procedemento administrativo común das administracións públicas.</p>
    <p>A Estrada, 19 de outubro de 2018</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>
    <h2>ANEXO</h2>
    <p>Solicitante: Álvaro del Barrio Márquez.</p>
    <p>Acto notificado: requirimento de documentación relativo ao procedemento de inscrición no Rexistro Profesional de Socorristas Acuáticos de Galicia.</p>

