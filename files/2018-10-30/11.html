---
date: '2018-10-30'
id: G0198-221018-0002
page: 47451
number: 207
agency: Axencia Galega de Innovación
section: III. Outras disposicións.
title: >-
  RESOLUCIÓN do 22 de outubro de 2018 pola que se publica a ampliación de
  crédito da Resolución do 11 de xuño de 2018 pola que se establecen as bases
  reguladoras para a concesión, en réxime de concorrencia non competitiva, das
  subvencións para a consolidación e a estruturación de unidades de
  investigación competitivas nos centros tecnolóxicos consolidados de Galicia, e
  se procede á súa convocatoria para o ano 2018 (código de procedemento IN845A).
range: Resolución
url: >-
  https://www.xunta.gal/dog/Publicados/2018/20181030/AnuncioG0198-221018-0002_gl.html
---
<p>O 28 de xuño de 2018 publicouse no Diario Oficial de Galicia a Resolución do 11 de xuño de 2018 pola que se establecen as bases reguladoras para a concesión, en réxime de concorrencia non competitiva, das subvencións para a consolidación e a estruturación de unidades de investigación competitivas nos centros tecnolóxicos consolidados de Galicia, e se procede á súa convocatoria para o ano 2018 (código de procedemento IN845A).</p>
    <p>No seu artigo 2 establécese a aplicación orzamentaria e o importe previsto para o financiamento da devandita subvención, así como a posibilidade de ampliar os créditos dedicados a esta convocatoria, logo de declaración de dispoñibilidade de crédito, como consecuencia das circunstancias establecidas no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, e, se é o caso, logo de aprobación da modificación orzamentaria que proceda.</p>
    <p>Actualmente, na aplicación orzamentaria correspondente existe crédito dispoñible procedente de remanentes doutras convocatorias financiadas con cargo ao mesmo crédito, polo que se considera oportuno ampliar a dotación orzamentaria consignada inicialmente e incrementar o importe total da axuda convocada.</p>
    <p>De acordo co anterior, unha vez declarada a dispoñibilidade de crédito, vista a Lei 9/2007, do 13 de xuño, de subvencións de Galicia, e de acordo co establecido no artigo 30.2.b) do Decreto 11/2009, do 8 de xaneiro, polo que se aproba o seu regulamento, </p>
    <h2>RESOLVO:</h2>
    <p>Artigo único. Ampliación do crédito orzamentario </p>
    <p>Ampliar o importe total do crédito das axudas establecidas na Resolución do 11 de xuño de 2018 pola que se establecen as bases reguladoras para a concesión, en réxime de concorrencia non competitiva, das subvencións para a consolidación e a estruturación de unidades de investigación competitivas nos centros tecnolóxicos consolidados de Galicia, e se procede á súa convocatoria para o ano 2018 (código de procedemento IN845A).</p>
    <p>Na táboa seguinte detállase o crédito definitivo:</p>
    <table>
     <tbody>
      <tr>
       <td></td>
       <td>Aplicación orzamentaria</td>
       <td>Código do proxecto</td>
       <td>Importe (€)</td>
      </tr>
      <tr>
       <td>Inicial</td>
       <td>09.A3.561A.781.0</td>
       <td>2015.00016</td>
       <td>1.872.000 €</td>
      </tr>
      <tr>
       <td>Ampliación</td>
       <td>09.A3.561A.781.0</td>
       <td>2015.00016</td>
       <td>193.000 €</td>
      </tr>
      <tr>
       <td>Total</td>
       <td>09.A3.561A.781.0</td>
       <td>2015.00016</td>
       <td>2.065.000 €</td>
      </tr>
     </tbody>
    </table>
    <p>Esta ampliación de crédito suporá unha modificación dos criterios de valoración e selección recollidos no artigo 10, dado que modifica o valor de «Vp», pasando así a ser:</p>
    <p>Vp: valor monetario de cada punto obtido pola fórmula Vp = 2.065.000,00/∑ Pi</p>
    <p>Disposición derradeira única. Entrada en vigor</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 22 de outubro de 2018</p>
    <footer><p>Patricia Argerey Vilar<br>Directora da Axencia Galega de Innovación</p></footer>

