---
date: '2019-01-17'
id: L261-281218-0001
page: 3404
number: 12
agency: Concello de Vilanova de Arousa
section: VI. Anuncios. b) Administración local.
title: >-
  ANUNCIO de información pública sobre a modificación puntual número 20 das
  normas subsidiarias de planeamento municipal relativa á redelimitación do
  ámbito do polígono industrial de Tremoedo.
range: Anuncio
url: >-
  https://www.xunta.gal/dog/Publicados/2019/20190117/AnuncioL261-281218-0001_gl.html
---
<p>O Pleno do Concello de Vilanova de Arousa, en sesión extraordinaria que tivo lugar o día 13 de decembro de 2018, aprobou inicialmente a modificación puntual número 20 das normas subsidiarias de planeamento municipal relativa á redelimitación do ámbito do polígono industrial de Tremoedo. Esta aprobación implica por si soa a suspensión do procedemento de outorgamento de licenzas de obra no ámbito afectado.</p>
    <p>De conformidade co disposto nos artigos 60.6 da Lei 2/2016, do 16 de febreiro, do solo de Galicia (LSG), e 144.6 e 207 do Decreto 143/2016, do 22 de setembro, polo que se aproba o Regulamento da Lei do Solo de Galicia (RSG), sométese o documento a información pública durante un prazo de dous (2) meses contados desde a publicación do presente anuncio no Diario Oficial de Galicia e nun dos xornais de maior difusión da provincia de Pontevedra.</p>
    <p>O expediente poderá ser consultado na Área de Urbanismo do Concello, sita na casa do concello, 2ª planta (praza do Concello, núm. 1), de luns a venres, agás festivos, das 9.00 ás 14.00 horas.</p>
    <p>Vilanova de Arousa, 28 de decembro de 2018</p>
    <footer><p>Gonzalo Durán Hermida<br>Alcalde</p></footer>

