---
date: '2016-10-28'
id: G1994-061016-0002
page: 48264
number: 206
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1242/2016).
range: Edicto
url: >-
  https://www.xunta.gal/dog/Publicados/2016/20161028/AnuncioG1994-061016-0002_gl.html
---
<p>Eu, M. Socorro Bazarra Varela, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 1242/2016 desta sala, seguido por instancia do Instituto Nacional da Seguridade Social e Mercedes Fernández Alonso contra Tesouraría Xeral da Seguridade Social, Mutua Galega de Accidentes de Traballo e a empresa Consatel Tui, S.L. sobre accidente de grao, ditouse a seguinte resolución:</p>
    <p>«Desestimamos os recursos de suplicación interpostos polas representacións letradas de Mercedes Fernández Alonso e do Instituto Nacional da Seguridade Social contra a sentenza do Xulgado do Social número 4 de Vigo, do 13 de novembro de 2015 en autos número 1259/2014, que confirmamos.</p>
    <p>Incorpórese o orixinal desta sentenza, pola súa orde, ao libro de sentenzas do Tribunal Superior de Xustiza de Galicia, Sala do Social. </p>
    <p>Modo de impugnación. Faise saber ás partes que contra esta sentenza cabe interpoñer recurso de casación para unificación de doutrina que se debe preparar mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tiver a condición de traballador ou beneficiario do réxime público de seguridade social deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co número 1552 0000 37 seguida de 4 díxitos correspondentes ao número do recurso e 2 díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de 20 díxitos<br>0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que así conste para efectos de publicación no <em>Diario Oficial de Galicia</em>, co fin de que sirva de notificación en forma a la empresa Consatel Tui, S.L., coa advertencia de que as seguintes comunicacións se farán nos estrados, salvo as que deban revestir forma de auto ou sentenza ou se trate de emprazamento, expido e asino o presente edicto.</p>
    <p>A Coruña, 6 de outubro de 2016</p>
    <footer><p>A letrada da Administración de xustiza</p></footer>

