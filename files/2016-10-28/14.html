---
date: '2016-10-28'
id: G2188-061016-0001
page: 48269
number: 206
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (117/2015).
range: Edicto
url: >-
  https://www.xunta.gal/dog/Publicados/2016/20161028/AnuncioG2188-061016-0001_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, fago saber que no presente procedemento de relacións more uxorio, seguido por instancia de Kelly Mendes Alves Ferreira fronte a Tiago José Rosa de Jesús, se ditou sentenza, cuxo teor literal é o seguinte:</p>
    <p>«Sentenza número 364.</p>
    <p>Vigo, 15 de xuño de 2016. </p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (xulgado de familia), viu os autos seguidos neste xulgado baixo o número 117/2015, sobre garda e custodia e alimentos respecto de fillo menor de idade, por instancia de Kelly Mendes Alves Pereira, representada pola procuradora dos tribunais Paula Llordén Fernández-Cervera e con asistencia letrada de Cristina Pérez Rodríguez, contra Tiago José Rosa de Jesús, declarado en rebeldía procesual, e no cal interveu o Ministerio Fiscal, de acordo cos seguintes: </p>
    <p>Antecedentes de feito.</p>
    <p>Primeiro. Procedente da oficina de repartición tivo entrada neste xulgado demanda sobre garda, custodia e alimentos respecto de fillo menor de idade, subscrita pola procuradora dos tribunais Paula Llordén Fernández-Cervera, que actúa na representación arriba indicada, contra o demandado que figura no encabezamento, na cal, tras alegar os feitos e fundamentos de dereito que considerou de aplicación e que constan no escrito de demanda, terminou suplicando ao xulgado que ditase sentenza nos termos indicados no suplico da demanda.</p>
    <p>Segundo. Admitida a trámite a demanda, deuse traslado ao demandado e ao Ministerio Fiscal para que no prazo de vinte días puidesen comparecer en autos e contestar a demanda. </p>
    <p>O Ministerio Fiscal presentou escrito de contestación á demanda, en que alegou os feitos e fundamentos de dereito que considerou convenientes.</p>
    <p>Ao non comparecer a parte demandada, foi declarada en rebeldía procesual e convocáronse as partes e o Ministerio Fiscal á correspondente vista, a cal tivo lugar o día 14 de xuño de 2016, co resultado que consta en autos, e quedaron as actuacións concluídas para ditar sentenza.</p>
    <p>Terceiro. Na tramitación deste xuízo observáronse os termos e prescricións legais.</p>
    <p>Fundamentos de dereito.</p>
    <p>Primeiro. O artigo 770 da Lei de axuizamento civil, na súa regra sexta, dispón que nos procesos que versen exclusivamente sobre garda e custodia de fillos menores ou sobre alimentos reclamados en nome dos fillos menores, para a adopción de medidas cautelares que sexan adecuadas aos ditos procesos se seguirán os trámites establecidos na lei para a adopción de medidas previas, simultáneas ou definitivas nos procesos de nulidade, separación ou divorcio.</p>
    <p>Polo tanto, cando se trata de resolver cuestións relativas á patria potestade, garda e custodia de fillos, réxime de visitas, pensión de alimentos ou cuestións relativas ás relacións paterno-filiais, a propia lei prevé a remisión ao procedemento previsto no artigo 770 da LAC, para aqueles casos en que non haxa acordo entre os solicitantes das medidas.</p>
    <p>Segundo. No presente caso, tendo en conta que a demandante non compareceu á vista sinalada, o que impediu ao tribunal coñecer as concretas circunstancias persoais, económicas e sociais da familia e, especialmente, do menor a que se refire o presente procedemento, e tendo en conta a escasa proba achegada, procede desestimar a demanda, xa que non se conta con ningún elemento que permita realizar ningún pronunciamento con relación ao menor.</p>
    <p>Terceiro. A desestimación da demanda supón a condena en custas da parte demandante, por aplicación do disposto no artigo 394.1 da Lei de axuizamento civil.</p>
    <p>Vistos os preceptos citados e demais de xeral e pertinente aplicación,</p>
    <p>Resolución.</p>
    <p>Na demanda interposta pola procuradora dos tribunais Sra. Llordén Fernández-Cervera, en nome e representación de Kelly Mendes Alves Pereira, como demandante, contra Tiago José Rosa de Jesús, declarado en situación de rebeldía, e en que interveu o Ministerio Fiscal, desestímoa e absolvo o demandado das peticións deducidas na súa contra.</p>
    <p>Non se fai especial pronunciamento en canto ás custas.</p>
    <p>Modo de impugnación: recurso de apelación no prazo de vinte días desde a notificación desta resolución, ante a Audiencia Provincial.</p>
    <p>Este recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da LAC).</p>
    <p>Así, por esta miña sentenza, da cal se expedirá testemuño para a súa unión aos autos, pronúncioo, mándoo e asínoo».</p>
    <p>E ao estar o dito demandado, Tiago José Rosa de Jesús, en paradoiro descoñecido, expídese este edicto co fin de que lle sirva de notificación en forma.</p>
    <p>Vigo, 6 de outubro de 2016</p>
    <footer><p>A letrada da Administración de xustiza</p></footer>

