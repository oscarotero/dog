---
date: '2001-07-26'
id: C4FE
page: 10
number: 144
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da modificación puntual número 18 do PXOU nas
  zonas afectadas polo trazado do primeiro cinto de circunvalación e acceso ó
  porto de Bouzas (expediente 5580/411).
range: Anuncio
url: 'https://www.xunta.gal/dog/Publicados/2001/20010726/AnuncioC4FE_gl.html'
---
<p>O Pleno do Concello de Vigo, en sesión do día 28 de maio de 2001, adoptou o seguinte acordo:</p>
<p>Primeiro.-Aprobar inicialmente a modificación puntula número 18 do expediente de emenda de deficiencias do PXOU de Vigo, nas zonas afectadas polo trazado do primeiro cinto de circunvalación, comprendidas entre a avda. de Europa e a avda. Atlántida (expediente 5580/411), conforme a documentación redactada polos servicios municipais de planeamento urbanístico, a memoria do cal ten data do 5 de outubro de 2000.</p>
<p>Segundo.-Proceder ó trámite de información pública do expediente polo prazo dun mes, mediente anuncios</p>
<p>que se publicarán no Diario Oficial de Galicia, e nun xornal dos de maior circulación na provincia, conforme o establecido no artigo 42.1º da Lei 1/1997, do 24 de marzo, do solo de Galicia.</p>
<p>Terceiro.-Con anterioridade á aprobación definitiva do expediente, solicitarase informe preceptivo e vinculante do conselleiro de Política Territorial, Obras Públicas e Vivenda, dando traslado do expediente completo tramitado para que no prazo de tres meses se pronuncie sobre este. Igualmente e, toda vez que a presente modificación puntual afecta ó uso urbanístico das zonas verdes e espacios libres previstos no vixente PXOU de Vigo, solicitarase tamén informe da Comisión Superior de Urbanismo de Galicia.</p>
<p>O prazo de información pública entenderase aberto desde a primeira publicación, ata o mes contado desde o día seguinte ó da última publicación.</p>
<p>O expediente está ó dispor do público no Departamento de Información Urbanística da Xerencia de Úrbanismo (planta baixa do edificio da Xerencia).</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común, para tódolos propietarios e interesados directamente afectados que por resultaren descoñecidos ou ignorando o seu enderezo, non poidan ser notificados.</p>
<p>Vigo, 12 de xuño de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

