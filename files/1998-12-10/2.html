---
date: '1998-12-10'
id: 6C76
page: 13
number: 238
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 3 de decembro de 1998 pola que se establecen as condicións da emisión
  de obrigacións da Comunidade Autónoma de Galicia polo importe de 17.500
  millóns de pesetas.
range: Orde
url: 'https://www.xunta.gal/dog/Publicados/1998/19981210/Anuncio6C76_gl.html'
---
<p>Con base no artigo 25.1º da Lei 1/1998, do 7 de abril, de orzamentos xerais da Comunidade Autónoma de Galicia para 1998, o Consello da Xunta de Galicia, por Decreto 124/1998, do 23 de abril, autorizou a realización das operacións financeiras recollidas na indicada lei mediante a emisión de débeda pública ou a concertación de créditos, facultando, así mesmo, o conselleiro de Economía e Facenda para que estableza as condicións das ditas operacións e dicte as disposicións necesarias para tal efecto. Por todo isto,</p>
<p>DISPOÑO:</p>
<p>Artigo 1º</p>
<p>Obtida a autorización, establecida no artigo 14 punto 3º da Lei orgánica 8/1980, do 22 de setembro, de financiación das comunidades autónomas, mediante acordo do Consello de Ministros con data do 19 de xuño de 1998, disponse a emisión de débeda pública interior por un importe de 17.500 millóns de pesetas.</p>
<p>Artigo 2º</p>
<p>Esta emisión constitúe para tódolos efectos un segundo tramo da emitida ó 20 de xullo deste ano 1998, código valor ES0001352147, polo importe de</p>
<p>13.000 millóns de pesetas, cun cupón do 5,40% e vencemento do 20 de xullo do 2018.</p>
<p>Artigo 3º</p>
<p>Este tramo emítese baixo a forma de obrigas da Xunta de Galicia representada mediante anotacións en contra, ó abeiro dos artigos 55 e seguintes da Lei 24/1988, do 28 de xullo, do mercado de valores, coas modificacións establecidas pola Lei 37/1998, do 16 de novembro, de reforma da anterior.</p>
<p>A emisión de débeda pública que autoriza a presente orde terá as características que se detallan a continuación:</p>
<p>-Importe do tramo: 17.500 millóns de pesetas.</p>
<p>-Data da emisión: 20 de xullo de 1998.</p>
<p>-Data de desembolso: 15 de decembro de 1998.</p>
<p>-Prezo ex-cupón: 104,845717.</p>
<p>-Prezo efectivo: prezo ex-cupón incrementado co cupón corrido ata a data do desembolso.</p>
<p>-Subscrición: será realizada directamente as entidades aseguradoras, actuando no nome propio ou por conta de terceiras persoas, o día 14 de decembro de 1998.</p>
<p>-Cupón: os cupóns anuais vencerán o 20 de xullo de cada ano. A Xunta de Galicia pagará no seu vencemento os cupóns polo seu importe líquido. Se o posuidor é un investidor non-residente que non opere en España mediante establecemento permanente, procederase á devolución de oficio das retencións practicadas, segundo procedemento establecido na resolución da Dirección Xeral de Política Financeira e do Tesouro desta consellería, con data do 22-10-1993 (DOG do 8-11-1993).</p>
<p>-Cotizacións: solicitarase a inscrición desta débeda pública á Central de Anotacións de Débeda Pública do Banco de España na forma prevista na Lei do mercado de valores e os demais preceptos legais aplicables na materia.</p>
<p>-Fiscalidade: de conformidade co previsto no artigo 14.5º da Lei orgánica 8/1980, do 22 de setembro, de financiamento das comunidades autónomas, esta emisión goza dos mesmos beneficios e condicións cá débeda pública do Estado.</p>
<p>-Amortización: dunha soa vez á par, ós vinte (20) anos desde a data da emisión.</p>
<p>-Tipo de xuro: 5,40 %.</p>
<p>-Liquidez: a entidade aseguradora garante durante a vida da emisión, a liquidez desta emisión.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 3 de decembro de 1998.</p>
<p>José Antonio Orza Fernández</p>
<p>Consellerio de Economía e Facenda</p>
<p>10831</p>

