---
date: '2016-11-03'
id: G1534-211016-0003
page: 48800
number: 209
agency: Fondo Galego de Garantía Agraria
section: VI. Anuncios. a) Administración autonómica.
title: >-
  ANUNCIO do 17 de outubro de 2016 polo que se empraza a interesada para ser
  notificada por comparecencia na resolución do procedemento de reintegro da
  axuda para transformación e comercialización de produtos agrarios e forestais
  do expediente L-49-PDR-12.
range: Anuncio
url: >-
  https://www.xunta.gal/dog/Publicados/2016/20161103/AnuncioG1534-211016-0003_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, segundo a cal esta notificación ten que ser feita no BOE e a súa data de publicación será a que determina a eficacia do acto notificado, logo de ser intentada sen éxito a notificación a Frigoríficos de Lugo, S.A. (CIF ****02029) nos intentos efectuados no seu enderezo, comunicámoslle que o 7 de xullo de 2016 se resolveu declarar o reintegro da axuda indebidamente percibida no expediente L-49-PDR-12 pola cantidade de 215.033,06 €.</p>
    <p>De encontrar conforme a liquidación que se lle formula, pode efectuar o pagamento da débeda mediante transferencia á conta corrente da entidade financeira Abanca número ES19 2080 0388 2831 1000 1396, dentro dos seguintes prazos (artigo 62 da Lei xeral tributaria):</p>
    <p>a) Se esta publicación se realiza entre os días 1 e 15 de cada mes, desde a dita data ata o día 20 do mes posterior ou, se este non for hábil, ata o inmediato día hábil seguinte.</p>
    <p>b) Se esta publicación se realiza entre os días 16 e último de cada mes, desde a dita data ata o día 5 do segundo mes posterior ou, se este non for hábil, ata o inmediato día hábil seguinte.</p>
    <p>Contra a resolución do expediente de referencia, que pon fin á vía administrativa, a entidade interesada poderá interpor recurso potestativo de reposición ante a Consellería do Medio Rural no prazo dun mes, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente formular recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, de acordo cos artigos 10 e 46 da Lei 29/1998, do 13 de xullo, reguladora da xurisdición contencioso-administrativa, contados ambos os dous a partir do día seguinte ao da notificación da resolución, sen prexuízo de que poida exercer calquera outro recurso que considere pertinente. </p>
    <p>Esgotado o prazo voluntario de ingreso sen que se efectuase o pagamento da débeda, procederase ao inicio do procedemento de recadación na vía de constrinximento ante a Axencia Tributaria, de acordo coa normativa vixente.</p>
    <p>O expediente atópase, en todo caso, á disposición da interesada no Fondo Galego de Garantía Agraria (Fogga), rúa dos Irmandiños, s/n, Salgueiriños, 15781 Santiago de Compostela, das 9.00 ás 14.00 horas, de luns a venres.</p>
    <p>O presente anuncio remitirase, así mesmo, ao concello correspondente ao último enderezo coñecido da interesada, en aplicación do artigo 44 da Lei 39/2015, co obxecto de que proceda á súa publicación por medio dun anuncio no taboleiro de edictos.</p>
    <p>Santiago de Compostela, 17 de outubro de 2016</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>
    <h2>ANEXO</h2>
    <p>Expediente: L-49-PDR-12.</p>
    <p>Interesada: Frigoríficos de Lugo, S.A.</p>
    <p>Acto de notificación: resolución de reintegro da axuda para transformación e comercialización de produtos agrarios e forestais.</p>
    <p>Último enderezo coñecido: Riopedroso, s/n, A Laxe, 27512 Chantada (Lugo).</p>

