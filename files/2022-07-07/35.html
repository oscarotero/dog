---
date: '2022-07-07'
id: C141-220622-0001
page: 38846
number: 129
agency: Portos de Galicia
section: VI. Anuncios. a) Administración autonómica.
title: >-
  CÉDULA do 21 de xuño de 2022 pola que se notifica resolución de procedemento
  para a declaración de abandono da embarcación Portela Número Uno depositada no
  varadoiro do porto de Bueu.
range: Cédula
url: >-
  https://www.xunta.gal/dog/Publicados/2022/20220707/AnuncioC141-220622-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícase a Carlos Bermúdez Monroy, mediante a publicación no <em>Boletín Oficial del Estado</em>, a Resolución do 14 de xuño de 2022, da Presidencia da entidade pública Portos de Galicia, que declara en situación de abandono a embarcación <em>Portela Número Uno</em>, con folio 4ª-VI-4-37, depositada no varadoiro do porto de Bueu, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>A resolución emítese por atoparse a embarcación depositada no varadoiro do porto de Bueu tras o seu afundimento sen actividade nin mantemento ningún e sen aboar as taxas pendentes desde hai preto de cinco anos, con base no establecido no artigo 128 da Lei 6/2017, do 12 de decembro, de portos de Galicia (DOG núm. 236, do 14 de decembro), e unha vez que non existe constancia da presentación de alegacións contra o acordo de iniciación do procedemento.</p>
    <p>De acordo coa normativa que se cita, e a través dos medios previstos na Lei 5/2011, do patrimonio da Comunidade Autónoma de Galicia (DOG núm. 203, do 24 de outubro), Portos de Galicia vai proceder á venda do buque e, de resultar esta falida, ao seu despezamento e traslado a vertedoiro autorizado.</p>
    <p>Todos os custos de tramitación ou que xeren as actuacións que se realicen sobre o buque en función do que resulte do exame sobre o seu estado e da súa peritación, serán por conta do propietario e do arrendatario.</p>
    <p>A presente resolución emítea a presidenta de Portos de Galicia en virtude das competencias conferidas polo artigo 12.3, alíneas a) e l), da Lei 6/2017, de portos de Galicia.</p>
    <p>Contra a presente resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses contados desde o día seguinte ao da publicación deste anuncio, ante o Xulgado do Contencioso-Administrativo de Santiago de Compostela que corresponda.</p>
    <p>Santiago de Compostela, 21 de xuño de 2022</p>
    <footer><p>Susana Lenguas Gil<br>Presidenta de Portos de Galicia</p></footer>

