---
date: '2022-07-07'
id: G0003-280622-0003
page: 38788
number: 129
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 27 de xuño de 2022, da Xerencia da Área Sanitaria de Ferrol,
  pola que se resolve a convocatoria pública do 2 de marzo para a provisión,
  polo sistema de avaliación colexiada, dun posto de xefe do Servizo de Medicina
  Interna.
range: Resolución
url: >-
  https://www.xunta.gal/dog/Publicados/2022/20220707/AnuncioG0003-280622-0003_gl.html
---
<p>Convocada pola Resolución AC-01/2022, do 2 de marzo de 2022 (DOG núm 52, do 16 de marzo), a provisión dun posto de xefe do Servizo de Medicina Interna, polo sistema de avaliación colexiada, esta Xerencia da Área Sanitaria, de conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, así como na Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro, polo que se establece a estrutura orgánica do Servizo Galego de Saúde (DOG núm. 208, do 31 de outubro), polo Decreto 134/2019, do 10 de outubro, polo que se regulan ás áreas sanitarias e os distritos sanitarios do Sistema público de saúde de Galicia (DOG núm. 204, do 25 de outubro), e a Orde do 22 de abril de 2020 (DOG núm. 82, do 29 de abril), sobre delegación de competencias en órganos centrais e periféricos da Consellería de Sanidade e do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de xefe do Servizo de Medicina Interna, realizada mediante a Resolución AC-01/2022, do 2 de marzo de 2022 (DOG núm. 52, do 16 de marzo).</p>
    <p>Segundo. Nomear, para o posto que se indica, a persoa relacionada no anexo á presente resolución.</p>
    <p>Terceiro. De conformidade coa base décima da convocatoria, a persoa nomeada será avaliada, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde (DOG núm. 106, do 5 de xuño).</p>
    <p>Contra a presente resolución poderá interpoñerse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ferrol, 27 de xuño de 2022</p>
    <footer><p>Ángel José Facio Villanueva<br>Xerente da Área Sanitaria de Ferrol</p></footer>
    <h2>ANEXO</h2>
    <p>Posto de traballo: xefe do Servizo de Medicina Interna.</p>
    <p>Nome e apelidos: Ramón José Jorge Sánchez.</p>
    <p>DNI: ***4162**.</p>

