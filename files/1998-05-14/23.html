---
date: '1998-05-14'
id: C21A
page: 5263
number: 91
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (425/1997).
range: Edicto
url: 'https://www.xunta.gal/dog/Publicados/1998/19980514/AnuncioC21A_gl.html'
---
<p>Eu, José Espinosa Lozano, maxistrado-xuíz do Xulgado de Primeira Instancia e Instrucción número un dos de Santiago de Compostela e o eu partido, fago saber que nos autos de xuízo executivo nº 425/1997 se dictou sentencia, con data do 13 de abril de 1998, cun encabezamento e decisión do teor literal seguinte:</p>
<p>Vistos, por José Espinosa Lozano, maxistrado-xuíz do Xulgado de Primeira Instancia e Instrucción número un desta cidade e o seu partido, os presentes autos de xuízo executivo, seguidos neste xulgado baixo o número 425 de 1997, entre partes, dunha como denunciante Banco Pastor, S.A., representado en autos polo procurador Regueiro Muñoz, coa dirección do letrado García Fernández, e da outra como denunciados, María Teresa Ramos Vigo, en nome propio e como representante legal da súa filla menor de idade, Ángeles Pájaro Ramos, María Concepción, Manuel, Domingo, Lucía, Sandra e María José Pájaro Ramos, representados nos autos pola procuradora Sánchez Silva, coa dirección do letrado Santiago Pérez, á entidade Recauchutados y cubiertas MAYPA, S.L., incomparecida e en situación procesual de rebeldía, sobre póliza de préstamo.</p>
<p>Decido: coa desestimación da demanda executiva, declaro que non corresponde en dereito dictar sentencia de remate, impoñéndose as custas ó executante (Banco Pastor, S.A.), a quen, non obstante, se lle reservan accións a exercitar no procedemento declarativo correspondente.</p>
<p>Á firmeza desta resolución deberán alzarse medidas precautorias e de aseguramento se adoptasen contra a Ramos Vigo e fillos codemandados.</p>
<p>Lévese certificación desta sentencia ó proceso principal, facéndolles saber ás partes que non é firme e que contra ela cabe recurso de apelación dentro do prazo de cinco días, para ante a Audiencia Provincial da Coruña.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo.</p>
<p>A anterior sentencia foi publicada no mesmo día da súa data.</p>
<p>E para que lle sirva de notificación á demandada Recauchutados y cubiertas MAYPA, S.L., expido o presente edicto que asino e selo en Santiago de Compostela o trece de abril de mil novecentos noventa e oito.</p>
<p>O maxistrado-xuíz</p>
<p>Rubricado</p>
<p>A secretaria</p>
<p>Rubricado</p>
<p>4391</p>

