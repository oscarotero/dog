---
date: '1998-05-14'
id: C252
page: 5271
number: 91
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 18 de marzo de 1998, do Servicio de Desenvolvemento Rural de
  Ourense, pola que se anuncia a publicación do acordo de concentración
  parcelaria da zona de Seoane (A Veiga-Ourense).
range: Resolución
url: 'https://www.xunta.gal/dog/Publicados/1998/19980514/AnuncioC252_gl.html'
---
<p>Ponse en coñecemento de tódolos interesados na concentración parcelaria da zona de Seoane (A Veiga-Ourense), declarada de utilidade pública e interese social a urxente execución polo Decreto 409/1991, do 12 de decembro, o seguinte:</p>
<p>Primeiro: con data do 18 de marzo de 1998, o director xeral de Desenvolvemento Rural aprobou o acordo de concentración parcelaria da zona de Seoane (A Veiga-Ourense) logo de introducir no proxecto as modificacións oportunas á vista do resultado da enquisa deste último.</p>
<p>Segundo: o acordo de concentración estará exposto ó público no Concello da Veiga e na zona, durante trinta días hábiles, contados desde o día seguinte a aquel en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación da provincia, no lugar habitual da parroquia e no taboleiro de anuncios do concello.</p>
<p>Terceiro: no prazo dos trinta días que se din, cabe interpor recurso de alzada perante o conselleiro de Agricultura, Gandería e Política Agroalimentaria, podendo os recorrentes presentalo na xefatura do</p>
<p>Servicio de Desenvolvemento Rural (r/Florentino Cuevillas, 4-6,baixo, Ourense), nas oficinas centrais da consellería (edificio San Caetano, Santiago de Compostela), ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un domicilio dentro do termo municipal para efectos das notificacións que procedan.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia, do 14 de agosto de 1985).</p>
<p>Ourense, 18 de marzo de 1998.</p>
<p>Francisco Marín Muñoz</p>
<p>Xefe do Servicio de Desenvolvemento Rural</p>
<p>de Ourense</p>
<p>3695</p>

