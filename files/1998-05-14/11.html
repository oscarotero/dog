---
date: '1998-05-14'
id: C1E2
page: 5251
number: 91
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 29 de abril de 1998 pola que se convocan dous cursos sobre
  actualización en materia de tiro.
range: Resolución
url: 'https://www.xunta.gal/dog/Publicados/1998/19980514/AnuncioC1E2_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1998 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de dous cursos sobre actualización en materia de tiro, que deberán desenvolverse conforme ás seguintes bases:</p>
<p>Obxectivos.</p>
<p>Os cursos teñen por obxectivos a formación básica en materia de armamento, o estudio da arma regulamentaria, a súa conservación, limpeza e mantemento e conseguir un adecuado nivel de destreza no manexo das armas e no tiro policial.</p>
<p>Destinatarios.</p>
<p>Os cursos van dirixidos ós membros dos corpos das policías locais de Galicia e membros da unidade do C.N.P. adscrita á Comunidade Autónoma de Galicia e, no caso de quedaren prazas vacantes, os membros do Corpo Nacional de Policía e Garda Civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán en cada curso será de 20.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 2 de xuño, ás 14 horas.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas; será esto requisito indispensable para ser admitido nos cursos; o incumprimento deste requisito implicará á non admisión ó devandito curso.</p>
<p>4. As instancias deberán enviarse á sede da Academia Galega de Seguridade: Avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos celebraranse en sesións de tarde, de luns a venres, e neles trataranse, entre outros, os seguintes temas:</p>
<p>Parte teórica.</p>
<p>a) Normas de seguridade con armas de fogo.</p>
<p>b) Estudio das armas regulamentarias. Pistola-revólver.</p>
<p>-Pistola: clases. Mecánica funcional. Canón fixo e canón móbil.</p>
<p>-Revólver: partes, mecanismos e sistemas que o integran. Mecánica funcional.</p>
<p>-Cartuchería:</p>
<p>* O proxectil e as súa clases. A efectividade dos proxectís. Enerxía cinética. Poder de penetración. Poder de parada. Influencia da deformación e da velocidade.</p>
<p>* Cartuchos especiais:</p>
<p>Munición KTW.</p>
<p>Munición QUICK DEFENSE.</p>
<p>Munición SHORT STOP.</p>
<p>Munición HYDRA SHOK.</p>
<p>Munición SAFETY SLUG (Glaser).</p>
<p>Munición T.H.V.</p>
<p>Munición DYNAMIT NOBEL ACTION.</p>
<p>Munición SAFETY GECO.</p>
<p>-Coidado das armas. Pistola e revólver.</p>
<p>-Avarías e interrupcións máis frecuentes. Limpeza, coidado e conservación.</p>
<p>Parte práctica.</p>
<p>Regras e medidas de seguridade.</p>
<p>-Tiro policial. Empuñamento a unha e dúas mans.</p>
<p>-Tiro instintivo e defensivo, a unha e dúas mans.</p>
<p>-Técnicas de desenfunde.</p>
<p>Datas.</p>
<p>Os cursos celebraránse nas seguintes datas:</p>
<p>1º curso: do 15 ó 19 de xuño de 1998.</p>
<p>2º curso: do 22 ó 26 de xuño de 1998.</p>
<p>O horario será de 16 a 20 horas do serán.</p>
<p>Relación de admitidos.</p>
<p>A relación de admitidos publicarase o día 9 de xuño no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (986) 59 00 21.</p>
<p>Lugar.</p>
<p>Os cursos desenvolveránse no campo de tiro da federación sito en Bando, en Santiago de Compostela.</p>
<p>Certificado de asistencia.</p>
<p>Ó remate de cada curso entregaráselle un certificado de asistencia a aquelas persoas que acrediten a súa participación continuada a el, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, implicará a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adapta-los ás necesidades da Administración e ás continxencias que poidan xurdir.</p>
<p>Santiago de Compostela, 29 de abril de 1998.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>4475</p>

