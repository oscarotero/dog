---
date: '1998-05-14'
id: C1D2
page: 5240
number: 91
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 31 de marzo de 1998, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo de pintura da provincia da Coruña.
range: Resolución
url: 'https://www.xunta.gal/dog/Publicados/1998/19980514/AnuncioC1D2_gl.html'
---
<p>Visto o expediente do convenio colectivo do sector da pintura para a provincia da Coruña, que tivo entrada nesta delegación provincial da Consellería de Xustiza, Interior e Relacións Laborais o día 25-3-1998, subscrito en representación da parte económica pola Asociación Provincial de la Construcción de A Coruña (Apecco), e da parte social por UGT, CC.OO. e CIG o día 17-3-1998, de conformidade co disposto no artigo 90.2º e 3º da Lei 8/1980, de 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 31 de marzo de 1997.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Convenio colectivo da pintura para a provincia da Coruña. Ano 1998</p>
<p>Sección primeira</p>
<p>Extensión e vixencia</p>
<p>Artigo 1º.-Extensión.</p>
<p>O presente convenio é de aplicación a tódalas empresas de pintura.</p>
<p>Aplicaráselle a tódolos centros de traballo da provincia da Coruña, calquera que sexa o domicilio social das empresas a que pertenza.</p>
<p>Afecta o presente convenio a tódolos traballadores ó servicio das empresas anteriormente expresadas.</p>
<p>Artigo 2º.-Vixencia.</p>
<p>O convenio entrará en vigor o día da súa publicación, aínda que os seus efectos económicos comezarán a rexer a partir do 1 de xaneiro de 1998 e a súa vixencia será desde o 1 de xaneiro de 1998 ata o 31 de decembro de 1998.</p>
<p>Sección segunda</p>
<p>Prórroga.</p>
<p>Artigo 3º</p>
<p>O convenio colectivo quedará prorrogado tacitamente ó seu vencemento por sucesivos períodos dunha anualidade, a non ser que se denuncie para a súa revisión ou rescisión cun mínimo dun mes antes do seu vencemento ou dalgunha das súas prórrogas. A denuncia deberase efectuar mediante comunicación escrita á outra parte, contándose o prazo dela desde a data de recepción da dita comunicación. En caso de prórroga por falta de denuncia os conceptos económicos incrementaranse nunha contía igual ó IPC habido no ano inmediato anterior.</p>
<p>Artigo 4º.-Respecto de dereito.</p>
<p>Respectaránselles a tódolos traballadores as situacións persoais actualmente consolidadas en canto determinen maiores dereitos dos concedidos por este convenio respecto das materias obxecto da súa regulación.</p>
<p>Artigo 5º.-Compensación e absorción.</p>
<p>Sen prexuízo de que se poidan estender a calquera situación persoal as melloras establecidas no convenio e aínda amplialas, as empresas que veñan aboando salarios superiores ós regulamentariamente esixidos, non estarán obrigadas a aplica-las elevacións que polas presentes estipulacións se fixan máis que na medida necesaria para suplir diferencias.</p>
<p>Así mesmo, as melloras establecidas no convenio serán compensables ou absorbibles por calquera elevación salarial que por disposición legal se puidese establecer.</p>
<p>Artigo 6º.-Garantía persoal e condición mínima.</p>
<p>Serán respectadas as condicións superiores pactadas con anterioridade a este convenio, ou que se pacten durante a súa vixencia, con persoas ou grupo de persoas, polas empresas afectadas por el, sempre que no seu conxunto ou cómputo anual superen as establecidas por este convenio, debido á condición que teñen de normas mínimas de relación, tanto no que se refire ó social como ó económico.</p>
<p>Artigo 7º.-Normas complementarias.</p>
<p>No que non estea previsto neste convenio aplicarase o que dispón o convenio xeral do sector da construcción e demais disposicións vixentes.</p>
<p>Sección terceira</p>
<p>Comisión mixta de interpretación</p>
<p>Artigo 8º</p>
<p>Constitúese unha comisión mixta de interpretación do presente convenio, presidida pola persoa que a mesma comisión designe na primeira reunión que se celebre.</p>
<p>Quedará constituída por tres representantes dos traballadores e tres das empresas, que serán desig</p>
<p>nados polas centrais sindicais e a Asociación Provincial de Empresarios de entre os titulares e suplentes que fosen nomeados para formaren parte da comisión deliberadora.</p>
<p>Os acordos desta comisión requirirán a conformidade da metade máis un do número de compoñentes.</p>
<p>Ás reunións da comisión mixta poderán asistir con voz os asesores das respectivas representacións.</p>
<p>A comisión mixta entenderá nas cuestións que se deriven da aplicación do convenio e as obrigas conforme a paz laboral.</p>
<p>Capítulo II</p>
<p>Condicións económicas</p>
<p>Artigo 9º.-Incremento salarial para 1998.</p>
<p>O incremento salarial para 1998 aquí pactado é dun 3%, calculándose este sobre as táboas salariais vixentes o 31 de decembro de 1997, excepto antigüidade. Resultando:</p>
<p>AdministrativosPtas./mes</p>
<p>Xefe de 1ª e peritos146.250</p>
<p>Oficial de 1ª113.700</p>
<p>Oficial de 2ª104.336</p>
<p>Auxiliar93.686</p>
<p>Auxiliar axudante72.445</p>
<p>OperariosPtas. día</p>
<p>Oficial de 1ª (salario)2.782</p>
<p>Oficial de 2ª (salario)2.726</p>
<p>Axudante2.681</p>
<p>Peón (salario)2.584</p>
<p>As empresas que pagasen as cantidades de conformidade coas táboas indicadas quedarán exentas do seu aboamento.</p>
<p>Cláusula de garantía salarial para 1998.</p>
<p>No suposto de que o incremento anual do índice de prezos de consumo (IPC) o 31 de decembro de 1998 supere o dous con setenta e cinco por cento (2,75%), efectuarase unha revisión económica sobre o exceso do dito tanto por cento, excepto antigüidade, para efectos de que sirva de base para a negociación colectiva seguinte.</p>
<p>Artigo 10º.-Prima de asistencia e puntualidade.</p>
<p>Establécese unha prima de asistencia e puntualidade, por día efectivo de traballo para o período do 1 de xaneiro de 1998 ó 31 de decembro de 1998 de 666 pesetas para os axudantes e peóns e de 845 pesetas para os oficiais de 1ª e 2ª.</p>
<p>Este plus de asistencia e puntualidade perderase nas circunstancias e contías seguintes:</p>
<p>a) A primeira falta sen xustificación será penalizada coa perda de tres días de prima, ademais do salario correspondente ó día da falta.</p>
<p>b) A segunda falta será penalizada coa perda de dez días de prima, ademais do salario correspondente ó día da falta.</p>
<p>c) Cada nova falta será penalizada coa perda da prima correspondente a tódolos días traballados no mes, ademais do salario ou salarios da nova ou novas faltas.</p>
<p>d) As faltas computaranse sempre por cada mes natural.</p>
<p>Artigo 11º.-Antigüidade.</p>
<p>A antigüidade na empresa será retribuída a razón de dous bienios e tres quinquenios, por día natural, segundo a seguinte táboa:</p>
<p>Oficiais de 1ª e 2ª: bienio, 29 pesetas.</p>
<p>Oficiais de 1ª e 2ª: quinquenio, 58 pesetas.</p>
<p>Axudantes e peóns: bienio, 28 pesetas.</p>
<p>Axudantes e peóns: quinquenio, 56 pesetas.</p>
<p>Artigo 12º.-Plus de altura.</p>
<p>Todo persoal que realice traballos en estadas voantes percibirá unha gratificación de 255 pesetas por día ou fracción para o período do 1 de xaneiro de 1998 ó 31 de decembro de 1998. En estadas de tubos percibirase esta gratificación a partir dos seis metros de altura.</p>
<p>Artigo 13º.-Axudas de custo e desprazamentos.</p>
<p>O persoal que realice traballos fóra da súa localidade ou residencia e teña necesidade de pasa-la noite no lugar de traballo percibirá unha axuda de custos de 2.000 pesetas diarias, ademais de 186 pesetas mensuais para lavado de roupa, para o período do 1 de xaneiro de 1998 ó 31 de decembro de 1998.</p>
<p>O persoal que se encontre traballando fóra da súa localidade ou residencia e non teña necesidade de pasa-la noite no lugar de traballo percibirá unha media axuda de custos de 800 pesetas diarias para o período do 1 de xaneiro de 1998 ó 31 de decembro de 1998.</p>
<p>O persoal que se encontre traballando fóra do termo municipal a menor distancia de 10 km percibirá unha saída de 339 pesetas diarias para o período do 1 de xaneiro de 1998 ó 31 de decembro de 1998.</p>
<p>Artigo 14º.-Xornada laboral.</p>
<p>A xornada semanal será de 40 horas distribuídas de luns a venres, ambos incluídos, e a nómina aboarase mensualmente. Para efectos do cómputo anual de horas confeccionará un cadro horario a comisión paritaria. Total de horas anuais, 1.784.</p>
<p>Consideraranse festivos os días 5 de xaneiro, 23 de febreiro, 24 de xullo, 24 e 31 de decembro, soamente para o presente ano de 1998. Cando un festivo local coincida con algún festivo de convenio, este último pasará ó seguinte día laboral. Así mesmo, cando coincida cun sábado.</p>
<p>Artigo 15º.-Roupa de traballo.</p>
<p>A todo o persoal afectado por este convenio seralle facilitada polas súas respectivas empresas unha fun</p>
<p>da de traballo de primeira calidade cada ano. En caso de traballo que así o requira, entregarase outra máis.</p>
<p>Artigo 16º.-Licencias con soldo.</p>
<p>Tódolos traballadores afectados por este convenio terán dereito a permisos e percibirán o importe do salario diario, antigüidade e plus de asistencia nos casos seguintes:</p>
<p>a) Matrimonio do traballador: quince días naturais retribuídos.</p>
<p>b) Falecemento: en caso de falecemento de esposa, pais, pais políticos, fillos e irmáns, será sempre de cinco días para tódolos traballadores. En caso de falecemento de tíos ou tías, será de dous días.</p>
<p>c) Parto de esposa: será sempre de cinco días.</p>
<p>Artigo 17º.-Complemento plus de transporte.</p>
<p>Estipúlase a seguinte retribución económica en concepto de plus de transporte para tódalas categorías de 787 pesetas por día efectivo de traballo para o período do 1 de xaneiro de 1998 ó 31 de decembro de 1998.</p>
<p>Artigo 18º.-Vacacións.</p>
<p>Será de trinta días naturais e percibiranse durante elas o salario diario, antigüidade e plus de asistencia correspondente ós días que, se estivese traballando, percibiría o traballador.</p>
<p>En todo caso, as vacacións poderán desfrutarse en dous períodos de 15 días, que de non haber acordo sobre o período do seu desfrute, 15 días poderán ser escollidos polo traballador e outros 15 polo empresario, todos eles naturais.</p>
<p>Artigo 19º.-Pagas de Nadal e verán.</p>
<p>Serán de trinta días cada unha e aboaranse do salario diario do convenio e antigüidade. A paga de verán cobrarase no mes de xullo e a de Nadal antes do 24 de decembro.</p>
<p>Artigo 20º.-Paga de beneficios.</p>
<p>Consistirá no 6 por 100 do salario diario do convenio, máis antigüidade e as dúas pagas extraordinarias.</p>
<p>A partir do 1 de xaneiro de 1999 a paga extra de beneficios quedará integrada nas pagas extras de verán e Nadal, imputándose o 50% en cada unha.</p>
<p>Artigo 21º.-Rendementos.</p>
<p>Establécese a seguinte táboa de rendementos mínimos:</p>
<p>Metros</p>
<p>Témpera lisa primeira man180</p>
<p>Témpera lisa segunda man200</p>
<p>Pintura ó óleo 1ª man80</p>
<p>Pintura ó óleo 2ª man60</p>
<p>Pintura ó óleo acabamento90</p>
<p>Esmalte en paredes acabamento rolo80</p>
<p>Pintura plástica en paredes, 1ª man160</p>
<p>Pintura plástica en paredes, 2ª man180</p>
<p>Aparellado e tapado130</p>
<p>Témpera picada a rolo110</p>
<p>Témpera picada a cepillo60</p>
<p>Plástico picado a rolo100</p>
<p>Unidades</p>
<p>Portas imprimidas25</p>
<p>Portas emplastecidas e lixadas18</p>
<p>Portas pintadas 1ª man18</p>
<p>Portas esmaltadas15</p>
<p>Ventás de guillotina imprimidas (sen marco)60</p>
<p>Ventás pintadas 1ª man (interior)18</p>
<p>Ventás pintadas 2ª man22</p>
<p>Pintado oco interior guillotina (vernizado)30</p>
<p>Pintado oco interior guillotina (vernizado) 2ª man35</p>
<p>Portas vernizadas 1ª man32</p>
<p>Lixado e plasticido cravos40</p>
<p>Portas 2ª man verniz32</p>
<p>Portas 3ª man verniz30</p>
<p>Estes rendementos enténdense en cada xornada de oito horas.</p>
<p>Artigo 22º.-Cláusula de revisión.</p>
<p>Esta cláusula queda especificada no artigo 9 por formar parte das condicións económicas.</p>
<p>Comisión paritaria</p>
<p>Artigo 23º</p>
<p>Constitúese unha comisión paritaria para a interpretación, arbitraxe, conciliación e vixencia do convenio.</p>
<p>Comporase de seis vocais, tres deles representantes dos traballadores e tres dos empresarios, ambos pertencentes á comisión deliberadora do convenio.</p>
<p>Para a adopción de acordos será necesaria a conformidade de catro vocais, polo menos, en igualdade paritaria.</p>
<p>A comisión paritaria quedará constituída do seguinte xeito:</p>
<p>-Representación empresarial: César Prado Maceiras, Juan Afonso Moraes Rey e Ángel Brey Castro.</p>
<p>-Representación dos traballadores: Santiago Huertas Pozurama, de CC.OO.; Ezequiel Cancela Martínez, da CIG e Jesús Calvo Romero, de UGT.</p>
<p>Disposicións adicionais</p>
<p>Primeira.-As retribucións e táboas de rendemento incluídas neste convenio forman parte inseparable del e terán forza de obrigar en cada actividade.</p>
<p>Segunda.-O salario mínimo interprofesional non modificará o contido do presente convenio nin a contía das retribucións salariais pactadas nel, sempre e cando se lles garantan ós traballadores uns ingresos</p>
<p>superiores en cómputo anual ós mínimos fixados por disposicións legais.</p>
<p>Terceira.-Complemento de hospitalización.</p>
<p>No caso de accidente laboral ocorrido no centro de traballo e no horario de traballo e que dea lugar a hospitalización, a empresa aboará un complemento que, sumado ás prestacións regulamentarias por incapacidade temporal garanta o cento por cento do salario real e durante un período máximo de seis meses, salvo que finalice antes o contrato de traballo ou a obra.</p>
<p>Cuarta.-As empresas están obrigadas a concertar con primas íntegras ó seu cargo, no prazo de dous meses, unha vez homologado o presente convenio, unha póliza de seguros para a cobertura dos riscos de falecemento e invalidez permanente absoluta ou grande invalidez, nos termos que seguidamente se dirán, dos seus traballadores por accidentes de traballo, incluídos os accidentes in itinere, que lle garanta ó traballador accidentado ou ós seus habentes causa no caso de falecemento ou invalidez permanente producido por causa fortuíta espontánea exterior e independente da vontade do traballador, o percibo da indemnización seguinte:</p>
<p>Tres millóns de pesetas (3.000.000 de ptas.) en caso de falecemento do traballador por accidente de traballo.</p>
<p>Catro millóns de pesetas (4.000.000 ptas.) en caso de invalidez permanente absoluta ou grande invalidez.</p>
<p>Esta compensación é compatible coa pensión e indemnización que poida causa-lo traballador na Seguridade Social ou Montepío.</p>
<p>Non obstante o exposto anteriormente, a indemnización que sexa percibida con cargo ó contrato de seguro de accidentes que voluntariamente se contén neste convenio, considerarase como entrega a conta da indemnización que, se ó o caso, puidesen declarar con cargo ás empresas os tribunais de xustiza, compensándose ata onde aquela alcance.</p>
<p>Quinta.-Contratación.</p>
<p>1. Contratación.</p>
<p>O ingreso ó traballo poderase realizar de conformidade con calquera das modalidades de contratación reguladas no Estatuto dos traballadores e disposicións complementarias.</p>
<p>2. Contrato fixo do cadro de persoal.</p>
<p>Este contrato é o que concertan un empresario e un traballador para a súa prestación laboral na empresa por tempo indefinido. Esta será a modalidade normal de contratación que realizarán empresarios e traballadores en tódolos centros de trabajo de carácter permanente.</p>
<p>3. Contrato para traballo fixo por obra.</p>
<p>É o contrato que ten por obxecto a realización dunha obra ou traballo determinados e formalizarase sempre por escrito.</p>
<p>A duración do contrato e o cesamento do traballador axustaranse a algún destes supostos:</p>
<p>a) Con carácter xeral, o contrato é para unha soa obra, con independencia da súa duración, e terminará cando finalicen os traballos do oficio e categoría do traballador na dita obra.</p>
<p>O cesamento dos traballadores deberase producir cando a realización paulatina das correspondentes unidades de obra fagan innecesario o número dos contratos para a súa execución, debéndose reducir este de acordo coa diminución real do volume de obra realizada.</p>
<p>O cesamento dos traballadores fixos de obra por terminación dos traballos do seu oficio e categoría deberáselle comunicar por escrito ó traballador cunha anticipación de quince días naturais. Non obstante, o empresario poderá substituír este aviso previo por unha indemnización equivalente á cantidade correspondente ós días de aviso previo omitidos, calculada sobre os conceptos salariais das táboas do convenio, todo isto sen prexuízo da notificación escrita do cesamento. A citada indemnización deberase incluír no recibo de salarios coa liquidación correspondente ó cesamento.</p>
<p>b) Non obstante o anterior, logo de acordo entre as partes, o persoal fixo de obra poderá prestar servicios a unha mesma empresa e en distintos centros de traballo dunha mesma provincia durante un período máximo de tres anos consecutivos sen perde-la dita condición e devengando os conceptos compensatorios que correspondan polos seus desprazamentos.</p>
<p>Neste suposto a empresa deberá comunicarlle por escrito o cesamento ó traballador antes de cumprirse o período máximo de tres anos fixados no parágrafo anterior; cumprido o período máximo de tres anos, se non mediase comunicación escrita do cesamento, o traballador adquirirá a condición de fixo do cadro de persoal. En canto ó aviso previo do cesamento, observarase o pactado no suposto a).</p>
<p>c) Se se producise a paralización temporal dunha obra por causa imprevisible para o empresario principal e allea á súa vontade, tras dar conta a empresa á representación dos traballadores do centro ou, no seu defecto, á comisión paritaria provincial, operarán a terminación de obra e cesamento previstos no suposto a). A representación dos traballadores do centro ou, no seu defecto, a comisión paritaria, disporá, se é o caso, dun prazo máximo improrrogable dunha semana para a súa constatación, contando desde a notificación.</p>
<p>O empresario contrae tamén a obriga de ofrecerlle de novo un emprego ó traballador cando as causas de paralización da obra desaparecesen. A dita obriga entenderase extinguida cando a paralización se con</p>
<p>verta en definitiva. Logo de acordo entre as partes, o persoal afectado por esta terminación de obra poderase incluír no regulado para o suposto b).</p>
<p>Este suposto non poderá ser de aplicación en casos de paralización por conflicto laboral.</p>
<p>Nos supostos a), b) e c) establécese unha indemnización por cesamento do 4,5% calculada sobre os conceptos salariais das táboas do convenio devengados durante a vixencia do contrato.</p>
<p>Os traballadores que formalicen contratos temporais ou de duración determinada ou os que teñen por obxecto a realización dunha obra ou traballos determinados e nos contratos oficiais dos cales non se prevexan indemnizacións terán dereito, unha vez finalizado o contrato correspondente, a percibir unha indemnización por cesamento do 4,5% calculado sobre os conceptos salariais das táboas do convenio devengados durante a vixencia do contrato.</p>
<p>Sexta.-Xubilación especial ós 64 anos.</p>
<p>De conformidade co Real decreto 14/1981, dictado en desenvolvemento do ANE e para o caso de que os traballadores con 64 anos cumpridos desexen acollerse á xubilación co cento por cento dos dereitos, as empresas afectadas por este convenio obríganse a substituír cada traballador xubilado ó abeiro do citado real decreto, por outro traballador perceptor do seguro de desemprego ou xove demandante do primeiro emprego, mediante un contrato de igual natureza ó extinguido.</p>
<p>Será necesario previamente á iniciación de calquera trámite o acordo entre a empresa e o traballador para poderse acoller ó antes estipulado.</p>
<p>Sétima.-Empresas de traballo temporal.</p>
<p>As empresas afectadas por este convenio, cando contraten os servicios de empresas de traballo temporal, garantirán que os traballadores postos ó seu dispor teñan os mesmos dereitos sociais, laborais e retributivos que lles corresponden ós seus traballadores en aplicación do convenio colectivo provincial de pinturas. Esta obriga constará expresamente no contrato de posta á disposición celebrado entre a empresa de traballo temporal e a empresa usuaria que estea vinculada polo presente convenio.</p>
<p>Oitava.-Pintura industrial de chorro.</p>
<p>A empresa subministrará polo menos dúas fundas ó ano e algunha máis, por se fose necesario, por deterioración das anteriores.</p>
<p>Así mesmo, dotará o chorreador dun escafrando homologado par desenvolve-lo traballo de limpeza mediante proxección de abrasivo seco. O dito escafandro estará en bo estado, terá a alimentación de aire protexida mediante filtro con cartucho filtrante para eliminación de aceites e limidade excesiva e, ademais, estará dotado dunha válvula dosificadora que axuste o volume de entrada de aire.</p>
<p>A empresa subministraralle ó operario chorreador ademais do equipo citado, botas e guantes adaptados ó traballo que ten que realizar.</p>
<p>Procurase que estes equipos persoais sexan utilizados por un só operario, quen devolverá o dito equipo cando abandone a empresa ou estea deteriorado e solicite outro para o seu cambio.</p>
<p>Salarios: cómputo anual</p>
<p>Período do 1 de xaneiro de 1998 ó 31 de decembro de 1987</p>
<p>Persoal administrativoPesetas ano</p>
<p>Xefe 1ª e peritos2.346.570 ptas.</p>
<p>Oficial de 1ª1.863.532 ptas.</p>
<p>Oficial de 2ª1.724.583 ptas.</p>
<p>Auxiliar1.566.524 ptas.</p>
<p>Auxiliar axudante1.251.323 ptas</p>
<p>Persoal obrero</p>
<p>Oficial de 1ª1.636.554 ptas.</p>
<p>Oficial de 2ª1.611.580 ptas.</p>
<p>Axudante1.547.312 ptas.</p>
<p>Peóns1.503.609 ptas.</p>
<p>A Coruña, 17 de marzo de 1998.</p>
<p>3915</p>

