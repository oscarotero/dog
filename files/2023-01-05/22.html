---
date: '2023-01-05'
id: G0533-211222-0004
page: 1590
number: 4
agency: Consellería de Infraestruturas e Mobilidade
section: IV. Oposicións e concursos.
title: >-
  ORDE do 19 de decembro de 2022 pola que se resolve a convocatoria para a
  provisión, polo sistema de libre designación, dun posto de traballo vacante
  nesta consellería, anunciada pola Orde do 2 de agosto de 2022.
range: Orde
url: >-
  https://www.xunta.gal/dog/Publicados/2023/20230105/AnuncioG0533-211222-0004_gl.html
---
<p>Mediante a Orde do 2 de agosto de 2022, publicada no <em>Diario Oficial de Galicia</em> número 153, do 11 de agosto de 2022, convocouse a provisión, polo sistema de libre designación, do posto de traballo da Consellería de Infraestruturas e Mobilidade que se detalla no anexo desta orde.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e de acordo co procedemento previsto no artigo 27 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e en uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro</p>
    <p>Resolver a convocatoria pública para a provisión, polo sistema de libre designación, dun posto de traballo vacante nesta consellería, convocado pola Orde do 2 de agosto de 2022 (<em>Diario Oficial de Galicia</em> núm. 153, do 11 de agosto).</p>
    <p>Segundo</p>
    <p>Adxudicar destino, no posto de traballo que se indica, e seleccionar a persoa que se relaciona no anexo da presente orde.</p>
    <p>Terceiro</p>
    <p>O cesamento no actual destino efectuarase no prazo de tres días hábiles, contados a partir do seguinte ao da data de publicación desta orde no <em>Diario Oficial de Galicia</em>.</p>
    <p>O prazo para tomar posesión do novo destino obtido será de tres días hábiles, se non implica cambio de residencia, ou de sete días hábiles, se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes.</p>
    <p>O persoal funcionario de carreira que incumpra os prazos de toma de posesión será declarado de oficio na situación de excedencia voluntaria por interese particular.</p>
    <p>O cómputo dos prazos posesorios iniciarase cando finalicen os permisos ou licenzas que, se é o caso, fosen concedidos aos/ás interesados/as. Nos supostos de incapacidade temporal, o cómputo do prazo iniciarase a partir da correspondente alta.</p>
    <p>Cuarto</p>
    <p>O/a xefe/a do centro en que cause baixa a persoa seleccionada, así como o/a daquel en que obteña destino, consignarán no título administrativo, dentro do prazo sinalado no número anterior, as correspondentes dilixencias de cesamento e toma de posesión, das cales se dará traslado á Dirección Xeral da Función Pública.</p>
    <p>Quinto</p>
    <p>Contra esta orde, que pon fin á vía administrativa, as persoas interesadas poderán interpor recurso potestativo de reposición ante a conselleira de Infraestruturas e Mobilidade, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente no prazo de dous meses, contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 19 de decembro de 2022</p>
    <footer><p>Ethel María Vázquez Mourelle<br>Conselleira de Infraestruturas e Mobilidade</p></footer>
    <h2>ANEXO I</h2>
    <table>
     <tbody>
      <tr>
       <td>Apelidos e nome:</td>
       <td>Seijo Pico, Rocío</td>
      </tr>
      <tr>
       <td>NRP:</td>
       <td>****708502A1135</td>
      </tr>
      <tr>
       <td>Subgrupo:</td>
       <td>C1</td>
      </tr>
      <tr>
       <td>Denominación do posto de traballo:</td>
       <td>secretario/a do/da director/a xeral</td>
      </tr>
      <tr>
       <td>Código do posto de traballo:</td>
       <td>IV.A10.00.000.15770.001</td>
      </tr>
      <tr>
       <td>Centro directivo:</td>
       <td>Axencia Galega de Infraestruturas</td>
      </tr>
      <tr>
       <td>Localidade:</td>
       <td>Santiago de Compostela</td>
      </tr>
      <tr>
       <td>Corpo/escala:</td>
       <td>2059-Corpo auxiliar da Admón. xeral da Comunidade Autónoma de Galicia.
        2053-Corpo administrativo da Admón. xeral da Comunidade Autónoma de Galicia</td>
      </tr>
      <tr>
       <td>Grupo:</td>
       <td>C1/C2</td>
      </tr>
      <tr>
       <td>Nivel:</td>
       <td>18</td>
      </tr>
      <tr>
       <td>Complemento específico:</td>
       <td>7.201,18 euros</td>
      </tr>
      <tr>
       <td>Tipo de adscrición:</td>
       <td>adscrición indistinta a funcionarios da Xunta de Galicia, Estado, CC.AA.</td>
      </tr>
      <tr>
       <td>Formación específica:</td>
       <td>640-Para persoal doutra Administración, curso de perfeccionamento de galego (R.I.)</td>
      </tr>
     </tbody>
    </table>

