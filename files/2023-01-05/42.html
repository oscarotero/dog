---
date: '2023-01-05'
id: V0653-151222-0013
page: 2345
number: 4
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 4 de decembro de 2022, da Xefatura Territorial de Ourense, polo que
  se somete á información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Muíños (expediente IN407A 2022/208-3).
range: Acordo
url: >-
  https://www.xunta.gal/dog/Publicados/2023/20230105/AnuncioV0653-151222-0013_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese á información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: LAT 132 kV As Conchas-Salas D.A.R. AP. 3.</p>
    <p>Situación: concello de Muíños.</p>
    <p>Características principais recollidas no proxecto:</p>
    <p>• Para corrixir a situación antirregulamentaria substituirase o apoio 3 (AG-AC) polo novo apoio 3N tipo (AG-AC), de maior altura, sen cambio de trazado, que se situará baixo a traza a 5 m do existente en sentido ao apoio 4. Tendido de novo condutor LA-180 e cable de terra e fibra óptica, FREESPAN-16/2xAC50, no van afectado. Situación en coordenadas UTM ETRS 89 fuso 29 do novo apoio X: 578477,53; Y: 4643862,16.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dos dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado pola enxeñeira industrial María Isabel López Ferrer, con núm. de colexiada 17566 do COIIM, o 30.8.2022.</p>
    <p>2. A relación concreta e individualizada dos propietarios dos bens e dos dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, das persoas propietarias dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, de ser o caso, presentar as alegacións ou as observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderase examinar nesta xefatura territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez, 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 4 de decembro de 2022</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Núm. de expediente: IN407A 2022/208-3.</p>
    <p>Situación: concello de Muíños.</p>
    <p>Denominación: LAT 132 kV As Conchas-Salas D.A.R. AP. 3.</p>
    <p>Predio núm. en proxecto: 1; referencia catastral: 32052A03500699.</p>
    <p>Lugar: A Mariposa.</p>
    <p>Cultivo: prado.</p>
    <p>Titular: descoñecido/a.</p>
    <p>Afeccións: apoio/CT números 3N, ocupación de 14,91 m2.</p>

