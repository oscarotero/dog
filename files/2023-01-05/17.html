---
date: '2023-01-05'
id: V0653-261222-0012
page: 1575
number: 4
agency: 'Vicepresidencia Primeira e Consellería de Economía, Industria e Innovación'
section: IV. Oposicións e concursos.
title: >-
  ORDE do 23 de decembro de 2022 pola que se anuncia a convocatoria para a
  provisión, polo sistema de libre designación, de dous postos de traballo
  vacantes nesta consellería.
range: Orde
url: >-
  https://www.xunta.gal/dog/Publicados/2023/20230105/AnuncioV0653-261222-0012_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia (DOG núm. 82, do 4 de maio), e no artigo 26 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e en uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I desta orde.</p>
    <p>Segundo. Poderá concorrer a ela o persoal funcionario de carreira que reúna os requisitos sinalados no anexo I.</p>
    <p>Terceiro. As solicitudes, segundo o modelo que se inclúe no anexo II, dirixiranse á Vicepresidencia Primeira e Consellería de Economía, Industria e Innovación e presentaranse obrigatoriamente por medios electrónicos a través do formulario normalizado correspondente ao procedemento administrativo PR004A, dispoñible na sede electrónica da Xunta de Galicia https://sede.xunta.gal, no prazo de quince (15) días hábiles contados a partir do día seguinte ao da publicación desta orde no Diario Oficial de Galicia.</p>
    <p>Para a presentación electrónica poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365).</p>
    <p>De conformidade co artigo 68.4 da Lei 39/2015, do 1 de outubro, do procedemento administrativo común das administracións públicas, as persoas interesadas que presenten a súa solicitude presencialmente serán requiridas para que a emenden a través da súa presentación electrónica. Para estes efectos, considerarase como data de presentación da solicitude aquela en que fose realizada a emenda.</p>
    <p>Cuarto. As persoas aspirantes deberán unir coa petición un currículo en que xustifiquen documentalmente os méritos que aleguen.</p>
    <p>Quinto. Se algunha das persoas seleccionadas para ocupar os postos de traballo que se anuncian no anexo I desta orde ten destino noutras administracións públicas, tramitarase o seu traslado a esta comunidade autónoma conforme o previsto no artigo 29 do Decreto 151/2022, do 4 de agosto, e demais disposicións concordantes.</p>
    <p>Sexto. A resolución desta convocatoria farase pública no Diario Oficial de Galicia e poderán declararse desertos os postos de traballos, de considerarse oportuno.</p>
    <p>Sétimo. O prazo para tomar posesión do novo destino obtido será de tres días hábiles, se non implica cambio de residencia, ou de sete días hábiles, se comporta cambio de residencia, e cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes, conforme o establecido no artigo 8 do Decreto 151/2022, do 4 de agosto.</p>
    <p>O prazo de toma de posesión empezará a contar a partir do día seguinte ao do cesamento, que deberá producirse dentro dos tres días hábiles seguintes ao da publicación da resolución no Diario Oficial de Galicia, ou desde a data en que se comunique a resolución do traslado á Comunidade Autónoma, para o caso de persoal funcionario doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión empezará a contar a partir do día seguinte ao da publicación da resolución no Diario Oficial de Galicia.</p>
    <p>Oitavo. Contra esta orde, que pon fin á vía administrativa, as persoas interesadas poderán interpor recurso potestativo de reposición perante o vicepresidente primeiro e conselleiro de Economía, Industria e Innovación, no prazo dun mes, contado a partir do día seguinte ao da súa publicación, de conformidade co establecido na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), ou poderán impugnala directamente perante o xulgado do contencioso-administrativo competente no prazo de dous meses, contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 23 de decembro de 2022</p>
    <footer><p>Francisco José Conde López<br>Vicepresidente primeiro e conselleiro de Economía,<br>Industria e Innovación</p></footer>
    <h2>ANEXO I</h2>
    <p>Código do posto: EI.C99.10.000.32001.001.</p>
    <p>Denominación do posto: xefe/a territorial.</p>
    <p>Dependencia: Xefatura Territorial de Ourense.</p>
    <p>Localidade: Ourense.</p>
    <p>Corpo ou escala: xeral/ESE3-especial (esc. enxeñeiros-esp. enx. industrial)/ESE4-especial (esc. enxeñeiros-esp. enx. de minas)/EME5-especial (esc. enxeñeiros técnicos-esp. enx. técnica de minas)/EME2-especial (esc. enxeñeiros técnicos-esp. enx. técnica industrial).</p>
    <p>Grupo/subgrupo: A1/A2.</p>
    <p>Nivel: 28.</p>
    <p>Complemento específico: 21.010,78 €.</p>
    <p>Tipo de adscrición: A11 (adscrición indistinta a persoal funcionario da Xunta de Galicia, Estado e CC.AA).</p>
    <p>Formación específica: 640: para persoal doutra Administración, curso de perfeccionamento de galego (R.I.).</p>
    <p>Código do posto: EI.C99.10.000.36001.001.</p>
    <p>Denominación do posto: xefe/a territorial.</p>
    <p>Dependencia: Xefatura Territorial de Pontevedra.</p>
    <p>Localidade: Pontevedra.</p>
    <p>Corpo ou escala: xeral/ESE3-especial (esc. enxeñeiros-esp. enx. industrial)/ESE4-especial (esc. enxeñeiros-esp. enx. de minas)/EME5-especial (esc. enxeñeiros técnicos-esp. enx. técnica de minas)/EME2- especial (esc. enxeñeiros técnicos-esp. enx. técnica industrial).</p>
    <p>Grupo/subgrupo: A1/A2.</p>
    <p>Nivel: 28.</p>
    <p>Complemento específico: 21.010,78 €.</p>
    <p>Tipo de adscrición: A11 (adscrición indistinta a persoal funcionario da Xunta de Galicia, Estado e CC.AA.).</p>
    <p>Formación específica: 640: para persoal doutra Administración, curso de perfeccionamento de galego (R.I.)</p>

