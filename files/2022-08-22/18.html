---
date: '2022-08-22'
id: V0653-280722-0013
page: 45278
number: 158
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 22 de xullo de 2022, da Xefatura Territorial de Ourense, pola
  que se conceden as autorizacións administrativas previa e de construción e se
  declara, en concreto, de utilidade pública, para os efectos da urxente
  ocupación, unha instalación eléctrica no concello de Ourense (expediente
  IN407A 2022/30-3).
range: Resolución
url: >-
  https://www.xunta.gal/dog/Publicados/2022/20220822/AnuncioV0653-280722-0013_gl.html
---
<p>Examinado o expediente instruído por solicitude de UFD Distribución Electricidad, S.A. sobre as autorizacións administrativas previa e de construción e a declaración, en concreto, de utilidade pública dunha instalación eléctrica que a seguir se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación LMTA entre o apoio núm. 18 e o CS Santa Cruz 32CP39.</p>
    <p>Situación: concello de Ourense.</p>
    <p>Características principais do proxecto, que foi redactado polo enxeñeiro industrial David Núñez Fernández, colexiado núm. 1.534 do ICOIIG, do 17.5.2021:</p>
    <p>• Reforma dun tramo das LL.MM.TT. SAC804, SAC805 e CAS806, a 20 kV, en triplo circuíto, substituíndo os apoios existentes, deteriorados, por novos apoios de celosía metálica e condutor LA-110, de 3.408 m de lonxitude, con orixe no apoio núm. 18 proxectado e final no CS Santa Cruz 32CP39; e restitución da subministración eléctrica aos CT afectados, en condutor LA-56, con orixe no apoio núm. T21-27 proxectado (actuación núm. 5 de proxecto) da LMTA TC SAC804/SAC805/CAS806 e final CT CIRRO-32AFF9 (actuación núm. 6 de proxecto).</p>
    <p>A información pública do proxecto foi realizada mediante o Acordo desta xefatura territorial do 26 de abril de 2022, que foi inserido no DOG do 19 de maio e no xornal <em>La Región</em> de Ourense do 10 de maio; o proxecto tamén estivo en exposición pública nesta xefatura territorial e no portal de transparencia desta vicepresidencia durante o prazo regulamentario. Dentro do prazo establecido para iso, Josefa Pérez Conde, que se inclúe como propietaria no predio núm. 6 da relación de bens e de dereitos afectados, presentou unha alegación o 16.5.2022, en que cita os propietarios/herdeiros do dito predio e solicita que se lles notifique para os futuros trámites.</p>
    <p>O 2.6.2022, UFD Distribución Electricidad, S.A. comunicou a esta xefatura territorial que chegou a un acordo coa titular do predio núm. 7 da relación de bens e de dereitos afectados.</p>
    <p>Para dar cumprimento ao artigo 44 da Lei 39/2015, do 1 de outubro, do procedemento administrativo común das administracións públicas, realizouse o trámite de notificación a descoñecidos co correspondente anuncio que se inseriu no DOG do 8 de xuño de 2022 e no taboleiro de edictos único (TEU) do <em>Boletín Oficial del Estado </em>(BOE) do 24 de xuño.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>resolve:</h2>
    <p>Conceder as autorizacións administrativas previa e de construción e declarar, en concreto, a utilidade pública das ditas instalacións, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa, do 16 de decembro de 1954.</p>
    <p>Que polo representante da Administración, en cumprimento do disposto nos artigos 52 da Lei de expropiación forzosa, do 16 de decembro de 1954, e 149 do Real decreto 1955/2000, do 1 de decembro, se dea comezo ao levantamento das actas previas á ocupación, nos días e horas que a cada interesado se lle notifique de xeito individual, daqueles predios que figuran no anexo do acordo de información pública do proxecto, agás o predio núm. 7 da relación de bens e de dereitos afectados na que UFD Distribución Electricidad, S.A. comunicou que chegou a un acordo co seu titular. Ademais, atendendo á alegación de Josefa Pérez Conde, inclúese o predio núm. 6 da relación de bens e de dereitos afectados os propietarios/herdeiros que ela cita.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 22 de xullo de 2022</p>
    <footer><p>O xefe territorial de Ourense<br>P.S.L. (Decreto 116/2022, artigo 41.3)<br>José Luis Prada Suárez<br>Xefe do Servizo de Industria</p></footer>

