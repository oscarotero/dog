---
date: '2022-08-22'
id: V0653-280722-0014
page: 45295
number: 158
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de xullo de 2022, da Xefatura Territorial de Pontevedra, pola
  que se concede a autorización administrativa previa e de construción dunha
  instalación eléctrica no concello de Vigo (expediente IN407A 2022/054-4).
range: Resolución
url: >-
  https://www.xunta.gal/dog/Publicados/2022/20220822/AnuncioV0653-280722-0014_gl.html
---
<p>Expediente: IN407A 2022/054-4.</p>
    <p>Promotora: UFD Distribución Electricidad, S.A.</p>
    <p>Denominación: ret. LMT SDM701 O Carballo do Pazo e CC.TT. Beade e Beade Pena.</p>
    <p>Concello: Vigo.</p>
    <p>Feitos:</p>
    <p>Primeiro. O 17 de febreiro de 2022, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública do proxecto de execución da instalación eléctrica denominado ret. LMT SDM712 O Carballo do Pazo e CC.TT. Beade e Beade Pena.</p>
    <p>Examinado o proxecto de execución, conclúese que consiste no soterramento dun tramo da liña SDM701 e a substitución dos centros de transformación Beade (36C587) e Beade Pena (36C588), nas seguinte actuacións previstas no lugar do Carballo do Pazo, na parroquia de Beade, no concello de Vigo (Pontevedra):</p>
    <p>Substitución do apoio núm. 1 por un apoio de celosía metálico de tipo C 12/2000 que realizará as funcións de final de liña.</p>
    <p>Desmontaxe de 984 metros de lonxitude da liña de media tensión aérea entre o apoio núm. 1 e o apoio HVH 13/1600 para retirar.</p>
    <p>Retirada de 217 metros de lonxitude do tramo da derivada ao centro de transformación (CT) Beade Pena, de once apoios de formigón, de dous apoios de chapa metálica e de once apoios de tipo rail.</p>
    <p>Substitución do CT Beade por un novo CT de tipo prefabricado superficie interior con envolvente de formigón 4L+1P de 400 kVA.</p>
    <p>Substitución do CT Beade Pena por un novo CT de tipo prefabricado compacto manobra exterior con envolvente de formigón 2L+1P de 250 kVA.</p>
    <p>Instalación dunha LMTS de 1.425 metros de lonxitude en catro actuacións.</p>
    <p>Instalación dunha liña de media tensión aérea (LMTA) de 114 metros de lonxitude desde a LMTS proxectada ata o apoio núm. 2 HV 15/630-BR1-CA da LMTA SDM701.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo, a Deputación Provincial de Pontevedra e a Axencia Estatal de Seguridade Aérea. A empresa promotora manifestou a súa conformidade co condicionado técnico emitido polo Concello de Vigo.</p>
    <p>Os demais organismos non emitiron condicionado técnico; enténdese, en consecuencia, a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro, sen prexuízo da autorización que lle corresponda outorgar.</p>
    <p>Terceiro. Mediante escrito do 11 de marzo de 2022, esta xefatura territorial notificou a solicitude da autorización administrativa previa, a autorización administrativa de construción e a declaración de utilidade pública da referida instalación eléctrica ás persoas afectadas pola declaración de utilidade pública conforme a relación de bens e dereitos achegada pola empresa promotora.</p>
    <p>Cuarto. O proxecto someteuse ao trámite de información pública mediante Resolución do 10 de febreiro de 2022 publicada nos seguintes medios:</p>
    <p>DOG (<em>Diario Oficial de Galicia</em>): 1 de abril de 2022.</p>
    <p>Xornal <em>Faro de Vigo</em>: 29 de marzo de 2022.</p>
    <p>Taboleiro de anuncios do Concello de Vigo.</p>
    <p>Durante o mencionado trámite non se recibiron alegacións.</p>
    <p>Quinto. O 25 de maio de 2022, UFD comunicou que chegou a un acordo coas persoas propietarias das parcelas afectadas e, polo tanto, xa non é necesaria a declaración de utilidade pública das instalacións obxecto do proxecto. Coa solicitude, UFD achega copia dos acordos acadados.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo) e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segundo. A lexislación de aplicación a este expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>A Lei 5/2017, do 19 de outubro, de fomento da implantación de iniciativas empresarias en Galicia (DOG núm. 203, do 25 de outubro).</p>
    <p>Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas da instalación son as que a seguir se describen:</p>
    <p>LMT aérea a 15 kV, con condutor tipo LAC-28, de 114 metros de lonxitude (tramo de liña para retensar), con orixe na LMTS proxectada do centro de transformación proxectado núm. 1 (CT-1 Beade) e final no apoio núm. 2 existente de tipo HV 15/630-BR1-CA da LMTA SDM701.</p>
    <p>LMT subterránea (actuación 1) a 15 kV, con condutor tipo RHZ, de 1.190 metros de lonxitude, con orixe na cela de liña do CT-1 Beade e final na cela de liña do centro de transformación proxectado núm. 2 (CT-2 Beade Pena).</p>
    <p>LMT subterránea (actuación 2) a 15 kV, con conductor tipo RHZ de 162 metros de lonxitude, con orixe na cela de liña do CT-2 Beade Pena e final no condutor existente RHZ1-240 LMTS SDM701 ao CT 36CML9.</p>
    <p>LMT subterránea (actuación 3) a 15 kV, con condutor tipo RHZ de 14 metros de lonxitude, con orixe na cela de liña CT-1 Beade e final no condutor existente RHV-95 LMTS SDM701 ao CT 36CU77.</p>
    <p>LMT subterránea (actuación 4) a 15 kV, con condutor tipo RHZ de 59 metros de lonxitude, con orixe na cela de liña CT-1 Beade e final no apoio núm. 1 proxectado de tipo C 12/2000-H35-CA da LMTA SDM701.</p>
    <p>Centro de transformación, CT-1 Beade, con relación 15.000/400 V a 400 kVA, emprazado no lugar de Beade. Centro de transformación, CT-2 Beade Pena, con relación 15.000/400 V a 250 kVA, situado no lugar da Pena, Beade.</p>
    <p>Conforme con todo o indicado,</p>
    <h2>resolvo:</h2>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada ret. LMT SDM701 O Carballo do Pazo e CC.TT. Beade e Beade Pena (expediente IN407A 2022/054-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 e o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 28 de xullo de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

