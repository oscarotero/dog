---
date: '2022-08-22'
id: G0655-020822-0005
page: 44722
number: 158
agency: 'Consellería de Cultura, Educación, Formación Profesional e Universidades'
section: IV. Oposicións e concursos.
title: >-
  RESOLUCIÓN do 2 de agosto de 2022 pola que se adxudican definitivamente os
  destinos provisionais para o curso académico 2022/23 entre o persoal docente
  pertencente aos corpos de inspectores de educación, catedráticos e profesores
  de ensino secundario, profesores técnicos de formación profesional,
  catedráticos e profesores de escolas oficiais de idiomas, catedráticos e
  profesores de música e artes escénicas, catedráticos e profesores e mestres de
  taller de artes plásticas e deseño e do corpo de mestres, que non teñan
  destino definitivo na Comunidade Autónoma de Galicia, aos que resultan
  desprazados por falta de horario, ao persoal ao cal se lle conceda unha
  comisión de servizos por concelleira ou concelleiro, por motivos de saúde ou
  por conciliación da vida familiar e laboral, ao persoal interino e substituto
  e ao persoal funcionario de carreira que solicite o reingreso ao servizo
  activo (código de procedemento ED002B).
range: Resolución
url: >-
  https://www.xunta.gal/dog/Publicados/2022/20220822/AnuncioG0655-020822-0005_gl.html
---
<p>Mediante a Resolución do 7 de xuño de 2022 (Diario Oficial de Galicia nº 117, do 20 de xuño), convocouse o concurso de adxudicación de destinos provisionais para o curso académico 2022/23 entre o persoal docente pertencente aos corpos de inspectores de educación, catedráticos e profesores de ensino secundario, profesores técnicos de formación profesional, catedráticos e profesores de escolas oficiais de idiomas, catedráticos e profesores de música e artes escénicas, catedráticos e profesores e mestres de taller de artes plásticas e deseño e do corpo de mestres, que non teñan destino definitivo na Comunidade Autónoma de Galicia, aos que resultan desprazados por falta de horario, ao persoal ao cal se lle conceda unha comisión de servizos por concelleira ou concelleiro, por motivos de saúde ou por conciliación da vida familiar e laboral, ao persoal interino e substituto e ao persoal funcionario de carreira que solicite o reingreso no servizo activo.</p>
    <p>Con base no disposto no punto sétimo da dita resolución, a Dirección Xeral de Centros e Recursos Humanos</p>
    <h2>RESOLVE:</h2>
    <p>Primeiro. Aprobar e facer pública, tanto no Portal da internet da Consellería de Cultura, Educación, Formación Profesional e Universidades https://www.edu.xunta.gal/ como no Diario Oficial de Galicia, a adxudicación definitiva dos destinos provisionais para o próximo curso académico 2022/23 entre o persoal docente pertencente aos corpos de inspectores de educación, catedráticos e profesores de ensino secundario, profesores técnicos de formación profesional, catedráticos e profesores de escolas oficiais de idiomas, catedráticos e profesores de música e artes escénicas, catedráticos e profesores e mestres de taller de artes plásticas e deseño e do corpo de mestres, que non teñan destino definitivo na Comunidade Autónoma de Galicia, aos que resultan desprazados por falta de horario, ao persoal ao cal se lle conceda unha comisión de servizos por concelleira ou concelleiro, por motivos de saúde ou por conciliación da vida familiar e laboral, ao persoal interino e substituto e ao persoal funcionario de carreira que solicite o reingreso no servizo activo, de acordo coas normas para a adxudicación de destino provisional establecidas pola Orde do 7 de xuño de 2018 (Diario Oficial de Galicia núm. 113, do 14 de xuño).</p>
    <p>Segundo. A adxudicación definitiva terá efectividade o día seguinte ao da súa publicación no dito portal da internet desta consellería, sen prexuízo de que a toma de posesión se efectuará conforme o disposto no artigo 41 da Orde do 7 de xuño de 2018 pola que se ditan normas para a adxudicación de destinos provisionais.</p>
    <p>Terceiro. De conformidade co disposto no citado artigo 41 da Orde do 7 de xuño de 2018, o persoal adxudicatario tomará posesión no centro educativo de destino e incorporarase con efectividade económica e administrativa do 1 de setembro de 2022 con independencia da data de inicio das actividades lectivas fixada mediante a Orde do 20 de maio de 2022 pola que se aproba o calendario escolar para o curso 2022/23 nos centros docentes sostidos con fondos públicos na Comunidade Autónoma de Galicia.</p>
    <p>Cuarto. Os nomeamentos serán remitidos ao enderezo de correo electrónico das persoas interesadas.</p>
    <p>Quinto. Contra esta resolución, que pon fin á vía administrativa, as persoas interesadas poderán formular recurso potestativo de reposición, electronicamente no trámite activado para o efecto no procedemento ED002B, no prazo dun mes, ante a persoa titular da Dirección Xeral de Centros e Recursos Humanos, de acordo cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou directamente, no prazo de dous meses contados a partir do día seguinte ao da súa publicación, recurso contencioso-administrativo ante o xulgado do contencioso-administrativo, que sexa competente, de conformidade coa Lei 29/1988, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de agosto de 2022</p>
    <footer><p>Jesús Manuel Álvarez Bértolo<br>Director xeral de Centros e Recursos Humanos</p></footer>

