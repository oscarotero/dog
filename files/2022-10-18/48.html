---
date: '2022-10-18'
id: L130-131022-0001
page: 55482
number: 198
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do estudo de detalle no polígono R40
  Penarredonda 1 (expediente 631/2021/130).
range: Anuncio
url: >-
  https://www.xunta.gal/dog/Publicados/2022/20221018/AnuncioL130-131022-0001_gl.html
---
<p>A Xunta de Goberno Local, na sesión que tivo lugar o 14 de setembro de 2022, coa corrección de erro material do 28 de setembro de 2022, acordou aprobar inicialmente o documento denominado Estudo de detalle. Polígono R40 Penarredonda 1. Febreiro 2022, promovido pola entidade Promociones Hamburgo, S.L. e redactado pola arquitecta Carlota Robelo Pardo, colexiada nº 1199 do COAG.</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, e dos artigos 194.2 e 207 do seu regulamento, sométese o expediente a información pública polo prazo dun (1) mes contado desde o día seguinte ao da última das publicacións deste anuncio, no <em>Diario Oficial de Galicia</em> ou nun dos xornais de maior difusión na provincia, para que calquera persoa poida examinar o estudo de detalle e formular as alegacións que procedan. </p>
    <p>A documentación estará á disposición no taboleiro de anuncios da sede electrónica do concello, na epígrafe información urbanística; na web de Urbanismo, epígrafe exposición pública, e no visor Desenvolvemento do Planeamento. Tamén poderá consultarse fisicamente nas dependencias da Área de Urbanismo, Vivenda, Infraestruturas e Mobilidade do Concello da Coruña (praza de Indalecio Prieto, 1-3), das 9.00 ás 13.00 horas, con cita previa que se solicitará por escrito no Rexistro Municipal ou dirixíndose a registrourbanismo@coruna.es</p>
    <p>A Coruña, 5 de outubro de 2022</p>
    <footer><p>A alcaldesa<br>P.D. (Decreto 3847/2019, do 27 de xuño)<br>María Hernández García<br>Directora da Área de Urbanismo</p></footer>

