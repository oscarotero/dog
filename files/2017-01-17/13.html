---
date: '2017-01-17'
id: G2188-271216-0001
page: 2451
number: 11
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (454/2014).
range: Edicto
url: >-
  https://www.xunta.gal/dog/Publicados/2017/20170117/AnuncioG2188-271216-0001_gl.html
---
<p>Begoña Acha Barral, letrada da Administración de xustiza de reforzo de familia de Vigo, certifica que no presente procedemento se ditou a seguinte sentenza:</p>
    <p>Sentenza nº 591.</p>
    <p>En Vigo 6 de outubro de 2015.</p>
    <p>Teresa A. Fernández Molinos, xuíza de reforzo dos xulgados de primera instancia número 5 e número 12 de Vigo e do seu partido xudicial, viu e oíu os autos do procedemento sobre garda e custodia e alimentos de fillos menores número 454/2014, seguidos por instancia de Susana Alejo Liaño, representada procesualmente pola procuradora señora Lima Casas e asistida da letrada señora González Fernández, fronte a José Carlos Ogando Parada, en situación de rebeldía procesual, con intervención do ministerio fiscal dada a existencia dun fillo menor en común.</p>
    <p>(Seguen antecedentes de feito e fundamentos de dereito).</p>
    <p>Resolvo que, considerando parcialmente a demanda de xuízo verbal promovida pola procuradora dos tribunais señora Lima Casas, en nome e representación de Susana Alejo Liaño, fronte a José Carlos Ogando Parada, en situación de rebeldía procesual, debo acordar e acordo a adopción das seguintes medidas persoais e económicas respecto do fillo común Álvaro Ogando Alejo:</p>
    <p>Primeira. Atribúese á nai a garda e custodia do menor.</p>
    <p>Segunda. Imponse ao pai a obriga de aboar, en concepto de pensión de alimentos a favor do seu fillo, a cantidade de 300 euros mensuais, que deberá ingresar por meses anticipados, nos cinco primeiros días de cada mes, na conta bancaria que para tal efecto designe a demandante.</p>
    <p>A devandita suma será revisada anualmente en proporción ás variacións do índice de prezos de consumo que publique o Instituto Nacional de Estatística ou calquera outro organismo público que no futuro poida cumprir análoga función.</p>
    <p>Así mesmo, o pai deberá aboar a metade dos gastos extraordinarios en que incorra o menor.</p>
    <p>Merecerán a consideración de gastos extraordinarios, entre outros, os derivados da atención do menor na sanidade privada por enfermidades, o custo pola adquisición ou uso de prótese, o custo doutras actividades médicas ou cirúrxicas non cubertas pola Seguridade Social e os gastos farmacéuticos inherentes a estas, as actividades extraescolares, e calquera outro, en definitiva, de análoga natureza aos antes enunciados.</p>
    <p>Calquera incidente en sede de gastos extraordinarios tramitarase nos termos do artigo 776.4 da Lei de axuizamento civil, ben que os gastos antes enunciados e os de análoga natureza serán susceptibles de execución de título xudicial de forma inmediata.</p>
    <p>Non se efectúa un especial pronunciamento sobre as custas procesuais causadas.</p>
    <p>Notifíquese esta resolución ás partes e ao Ministerio Fiscal, con apercibimento de que esta non é firme e contra ela cabe interpoñer recurso de apelación, nos prazos e termos previstos nos artigos 458 e seguintes da Lei de axuizamento civil, para a súa resolución pola Audiencia Provincial de Pontevedra, logo de consignación do depósito previsto na disposición adicional 15ª da Lei orgánica do poder xudicial.</p>
    <p>Así, por esta a miña sentenza, da que se unirá certificación aos autos da súa razón, e definitivamente xulgando nesta instancia, pronúncioo, mándoo e asínoo. </p>
    <p>E para que conste e para a súa notificación a José Carlos Ogando Parada en paradoiro descoñecido, expido e asino o presente edicto.</p>
    <p> Vigo, 26 de decembro de 2016</p>
    <footer><p>A letrada da Administración de xustiza</p></footer>

