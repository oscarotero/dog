---
date: '2020-03-12'
id: G0532-020320-0002
page: 15917
number: 49
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 21 de febreiro de 2020, da Dirección Xeral de Patrimonio Natural,
  polo que se notifica a resolución de descatalogación do exemplar de castiñeiro
  (Castanea sativa Mill.) situado na Regadiña, concello da Pobra de Trives,
  codificado como 24A no Catálogo galego de árbores senlleiras.
range: Anuncio
url: >-
  https://www.xunta.gal/dog/Publicados/2020/20200312/AnuncioG0532-020320-0002_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase a resolución de descatalogación do exemplar de castiñeiro (<em>Castanea sativa Mill.</em>) situado na Regadiña, concello da Pobra de Trives (Ourense), codificado como 24A no Catalógo galego de árbores senlleiras, á persoa interesada que se sinala no anexo, despois de ser intentada sen éxito a notificación persoal a través do servizo de Correos no último domicilio coñecido e non sendo posible a súa práctica.</p>
    <p>A eficacia do acto queda supeditada á súa publicación no taboleiro de edictos único do <em>Boletín Oficial del Estado</em> (TEU do BOE), polo que a persoa interesada entenderase notificada desde o día seguinte ao da súa publicación no <em>Boletín Oficial del Estado</em>.</p>
    <p>En cumprimento do artigo 46 da Lei 39/2015, do 1 de outubro, a persoa interesada poderá comparecer para coñecer o contido íntegro do acto que se notifica no prazo de dez (10) días hábiles contados desde o día seguinte ao da publicación deste anuncio no <em>Boletín Oficial del Estado</em>, nas dependencias da Dirección Xeral de Patrimonio Natural, Servizo de Conservación da Biodiversidade, situadas na rúa San Lázaro, s/n, das 9.00 ás 14.00 horas, de luns a venres.</p>
    <p>Contra a resolución do expediente referido, que non pon fin á vía administrativa, poderá a persoa interesada interpoñer recurso de alzada ante a conselleira de Medio Ambiente, Territorio e Vivenda no prazo dun mes contado desde o día seguinte ao da publicación deste anuncio, de conformidade ao disposto nos artigos 121 e 122 da Lei 39/2015, do 1 de outubro.</p>
    <p>Santiago de Compostela, 21 de febreiro de 2020</p>
    <footer><p>Belén María do Campo Piñeiro<br>Directora xeral de Patrimonio Natural</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>Interesada</td>
       <td>Acto notificado</td>
       <td>Acto adoptado por</td>
      </tr>
      <tr>
       <td>24A</td>
       <td>Marisa Fernández González</td>
       <td>Resolución</td>
       <td>Directora xeral</td>
      </tr>
     </tbody>
    </table>

