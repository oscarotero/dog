---
date: '2020-03-12'
id: G0535-030320-0002
page: 15844
number: 49
agency: Consellería de Cultura e Turismo
section: III. Outras disposicións.
title: >-
  EXTRACTO da Orde do 20 de febreiro de 2020 pola que se establecen as bases
  reguladoras e se convocan bolsas de formación en materia de museos
  correspondentes ao Programa 2020 (código de procedemento CT110B).
range: Orde
url: >-
  https://www.xunta.gal/dog/Publicados/2020/20200312/AnuncioG0535-030320-0002_gl.html
---
<p>BDNS (Identif.): 498834.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poderán ser beneficiarias destas bolsas as persoas que cumpran os seguintes requisitos:</p>
    <p>1. Dispor da seguinte titulación:</p>
    <p>a) No caso de persoas solicitantes de bolsas de formación en museos, ter grao universitario ou equivalente, segundo o Espazo Europeo de Educación Superior, cunha configuración curricular (expediente académico) na cal se acredite un mínimo de 100 créditos nestas materias para cada unha das especialidades seguintes:</p>
    <p>1º. Historia da arte.</p>
    <p>2º. Arqueoloxía.</p>
    <p>b) No caso de persoas solicitantes de bolsas de formación en restauración de fondos de museos, ter grao ou diplomatura universitaria en conservación e restauración de bens culturais ou equivalente, nas especialidades de:</p>
    <p>1º. Arqueoloxía.</p>
    <p>2º. Pintura ou escultura.</p>
    <p>2. Acreditar dominio da lingua galega, nivel de iniciación, mediante certificación oficial ou certificado Celga 3.</p>
    <p>3. Non desfrutar destas bolsas con anterioridade á publicación da respectiva convocatoria de bolsas, nun período de tempo igual ou superior a doce (12) meses, nin renunciar a elas sen unha causa de forza maior, ao xuízo da Dirección Xeral de Políticas Culturais, logo de iniciado o período de vixencia.</p>
    <p>4. Non ter emprego remunerado nin desfrutar doutra bolsa ou axuda durante o período de duración das reguladas por medio desta orde.</p>
    <p>5. Non ter sido sancionada/o por infracción cometida durante o desfrute dunha bolsa concedida para a formación en materia de museos.</p>
    <p>6. Cada solicitante só poderá presentar unha solicitude de bolsa para unha especialidade como máximo.</p>
    <p>Segundo. Obxecto</p>
    <p>As bolsas irán destinadas a actividades de formación relacionadas con procesos técnicos que se realizan no ámbito dos museos e os seus fondos museográficos. As persoas bolseiras serán tuteladas, coordinadas e dirixidas polos servizos técnicos da Dirección Xeral de Políticas Culturais.</p>
    <p>As bolsas reguladas nesta orde concederanse en réxime de concorrencia competitiva e baixo os principios de publicidade, obxectividade, concorrencia, transparencia, igualdade, non discriminación, eficacia e eficiencia.</p>
    <p>Terceiro. Bases reguladoras </p>
    <p>Orde pola que se establecen as bases reguladoras e se convocan bolsas de formación en materia de museos correspondentes ao Programa 2020 (código de procedemento CT110B).</p>
    <p>Cuarto. Importe</p>
    <p>Para a concesión das bolsas destinarase un crédito total de 47.843,68 €, coa seguinte distribución por aplicacións orzamentarias: </p>
    <p>• 11.20.432A.480.2: 45.520,00 €. </p>
    <p>• 11.20.432A.484.0: 2.323,68 €. </p>
    <p>Número de bolsas: oito (8). </p>
    <p>Duración máxima: seis (6) meses. Poderanse prorrogar ata outros seis (6) meses en función da existencia de crédito suficiente nos orzamentos da Comunidade Autónoma de Galicia para os anos 2020 e 2021. </p>
    <p>Importe bruto mensual de cada bolsa: 948,33 €. </p>
    <p>A Consellería de Cultura e Turismo destinará 48,41 € por persoa bolseira e mes en concepto de cotizacións á Seguridade Social. </p>
    <p>Quinto. Prazo de presentación de solicitudes</p>
    <p>O prazo de presentación das solicitudes será dun mes, contado a partir do día seguinte ao da publicación do extracto desta convocatoria no <em>Diario Oficial de Galicia</em>. Entenderase como último día do prazo o correspondente ao mesmo ordinal do día da publicación. Se o último día do prazo for inhábil, entenderase prorrogado ao primeiro día hábil seguinte e, se no mes de vencemento non houber día equivalente ao inicial do cómputo, entenderase que o prazo remata o último día do mes. En todo caso, sempre estarán excluídos do cómputo os sábados, domingos e os declarados festivos. </p>
    <p>Santiago de Compostela, 20 de febreiro de 2020</p>
    <footer><p>Román Rodríguez González<br>Conselleiro de Cultura e Turismo</p></footer>

