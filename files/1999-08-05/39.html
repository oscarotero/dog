---
date: '1999-08-05'
id: D492
page: 10
number: 150
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 29 de xuño de 1999, da Delegación Provincial da Coruña, de
  notificación dos acordos de iniciación dos procedementos sancionadores de
  residuos 99/0189 e 99/0420.
range: Resolución
url: 'https://www.xunta.gal/dog/Publicados/1999/19990805/AnuncioD492_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que no anexo se mencionan que, con esta data resolvín publica-los acordos de iniciación dos procedementos sancionadores por infracción administrativa da Lei 10/1998, do 21 de abril, de residuos (BOE nº 96, do 22 de abril), por non ser posible a súa notificación.</p>
<p>Noméase instructora do procedemento a Ana Mª Díaz López, funcionaria desta delegación, da que se poderá promove-la recusación en calquera momento da tramitación do procedemento, se concorre algunha das circunstancias previstas no artigo 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A resolución será acordada polo delegado provincial desta consellería na Coruña, segundo o artigo 37.1º da Lei 10/1998, en relación co artigo 45.1.2.a) da Lei 1/1995, do 2 de xaneiro, de protección ambiental de Galicia.</p>
<p>Os interesados disporán dun prazo de quince días, contados a partir do seguinte ó de publicación desta notificación, para que poidan examina-lo expediente na delegación provincial desta consellería na Coruña, sita no edificio administrativo de servicios múltiples Monelos e para achegaren por escrito cantas alegacións, documentos, informacións ou propostas de probas consideren convenientes en defensa dos seus dereitos, así como para recusación da persoa designada como instructora, se concorre algunha das circunstancias previstas no artigo 28 da Lei 30/1992, do 26 de novembro.</p>
<p>Conforme o establecido no artigo 13.2º do R.D. 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario porá fin ó expediente. Para efectualo deberán emprega-lo impreso normalizado que lles será facilitado nesta delegación provincial, sita no edificio administrativo de servicios múltiples Monelos, A Coruña.</p>
<p>O que se lles comunica de acordo coa normativa antes citada, coa Lei 30/1992, do 26 de novembro e co establecido no R.D. 1398/1993, do 4 de agosto.</p>
<p>A Coruña, 29 de xuño de 1999.</p>
<p>Rogelio Aramburu Núñez</p>
<p>Delegado provincial da Coruña</p>
<p>ANEXO</p>
<p>Expediente: R-99/0189.</p>
<p>Denunciada: Mª Belén Saavedra Santiago.</p>
<p>DNI:</p>
<p>Último enderezo coñecido: Cornido, 15588 Narón (A Coruña).</p>
<p>Feitos denunciados: vertido de aceites usados.</p>
<p>Tipificación Lei de residuos: artigo 34.4º d); cualificación leve.</p>
<p>Sanción proposta: 100.000 ptas.</p>
<p>Expediente: R-99/0420.</p>
<p>Denunciado: Manuel Vilariño García.</p>
<p>DNI:</p>
<p>Último enderezo coñecido: Meirama 35, 15187 Cerceda (A Coruña).</p>
<p>Feitos denunciados: depósito non autorizado de entullo e material de obra.</p>
<p>Tipificación Lei de residuos: artigo 34.4º c) en relación co 34.3º b); cualificación leve.</p>
<p>Sanción proposta: 50.000 ptas.</p>

