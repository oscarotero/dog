---
date: '1999-08-05'
id: D46E
page: 10
number: 150
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 15 de xullo de 1999, da Dirección Xeral de Formación Pesqueira e
  Investigación, pola que se anuncia licitación, polo sistema de concurso
  aberto, para a adquisición e instalación dun torno de control numérico no
  Instituto Politécnico Marítimo-Pesqueiro de Vigo.
range: Resolución
url: 'https://www.xunta.gal/dog/Publicados/1999/19990805/AnuncioD46E_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación polo sistema de concurso aberto para a adquisición e instalación dun torno de control numérico no Instituto Politécnico Marítimo-Pesqueiro de Vigo.</p>
<p>1. Obxecto: adquisición e instalación dun torno de control numérico no Instituto Politécnico Marítimo-Pesqueiro de Vigo.</p>
<p>2. Orzamento de licitación: nove millóns duascentas oitenta mil pesetas (9.280.000 ptas., 55.773,92 euros) impostos incluídos.</p>
<p>3. Garantías:</p>
<p>a) Provisional: 185.600 ptas.</p>
<p>b) Definitiva: 371.200 ptas.</p>
<p>4. Prazo de entrega: un mes contado a partir da sinatura do contrato.</p>
<p>5. Documentos de interese para os licitadores: os pregos de cláusulas administrativas particulares e de prescricións técnicas que rexerán neste concurso estarán á disposición dos licitadores nas dependencias do Servicio de Ensinanzas Náutico e Marítimo-Pesqueiras (Rúa dos Irmandiños, s/n, Salgueiriños, Santiago de Compostela), na oficina de información da Consellería de Pesca, Marisqueo e Acuicultura en Santiago de Compostela (edificio administrativo San Caetano) así como nas delegacións territoriais desta consellería, durante o prazo de presentación de ofertas, os días e horas hábiles de oficina.</p>
<p>6. Prazo e presentación de propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de Compostela ou nos rexistros das delegacións territoriais desta consellería. O prazo de presentación rematará ás 14 horas do vixésimo sexto día natural seguinte ó da publicación desta resolución no Diario Oficial de Galicia.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, deberase remitir un telegrama ou fax á Dirección Xeral de Formación Pesqueira e Investigación no que se lle comunique a presentación da oferta.</p>
<p>7. Apertura de proposicións: será realizada pola mesa de contratación, que se reunirá nas oficinas centrais da Consellería de Pesca, Marisqueo e Acuicultura en Santiago de Compostela ás 10.30 horas do quinto día natural contado a partir do seguinte ó de remate do prazo de presentación de propostas. Se ese día coincidise en sábado ou festivo, a mesa reunirase o primeiro día hábil seguinte á mesma hora.</p>
<p>O importe do anuncio será por conta do adxudicatario.</p>
<p>Santiago de Compostela, 15 de xullo de 1999.</p>
<p>Joaquín Mariño Cadarso</p>
<p>Director xeral de Formación Pesqueira</p>
<p>e Investigación</p>

