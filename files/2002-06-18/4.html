---
date: '2002-06-18'
id: BBF6
page: 9
number: 116
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Orde do 22 maio de 2002 polo que se declara a alienabilidade de dous predios
  da Comunidade Autónoma de Galicia pertencentes ó fondo de terras da zona de
  concentración parcelaria de San Martiño de Fontecada (números 1.431 e 1.436).
range: Orde
url: 'https://www.xunta.gal/dog/Publicados/2002/20020618/AnuncioBBF6_gl.html'
---
<p>Por acta complementaria de reorganización da propiedade da zona de concentración parcelaria de San</p>
<p>Martiño de Fontecada, en data 8 de maio de 2000, pasaron á titularidade da Comunidade Autónoma de Galicia as terras sobrantes da antedita zona de concentración, entre as que se atopan os predios nº 1.431 e 1.436.</p>
<p>Unha vez obtida a inscrición no correspondente rexistro da propiedade dos mencionados bens inmobles, procede declara-la súa alienabilidade, de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia e no artigo 60 do Decreto 50/1989, do 9 de marzo, polo que se aproba o seu regulamento, co obxeto de posibilita-lo tráfico deste ben patrimonial.</p>
<p>En virtude do anteriormente exposto e tendo en conta a memoria xustificativa da Secretaría Xeral da Consellería de Política Agroalimentaria e Desenvolvemento Rural e logo do informe favorable da Consellería de Economía e Facenda,</p>
<p>DISPOÑO:</p>
<p>Artigo único.-Declárase a alienabilidade dos bens inmobles que se describen:</p>
<p>-Predio nº 1.431 da zona de concentración parcelaria da parroquia de San Martiño de Fontecada, municipio de Santa Comba, que ten unha superficie de 18.010 m, que estrema: norte, Francisco Fernández Ramos (1.370) e José Carreira Ramos (1.371); sur, camiño; leste, camiño; oeste, Florinda Capelo Maneiro (1.433). Inscrito no Rexistro da Propiedade de Negreira no tomo 1.027, libro 192, folio 198, predio nº 19.898.</p>
<p>-Predio nº 1.436 da zona de concentración parcelaria da parroquia de San Martiño de Fontecada, municipio de Santa Comba, que ten unha superficie de 38.710 m, que estrema: norte, camiño; sur, Domingo Calvelo Maceiras (1.442); leste, Hermosinda Ponte Riveiro (1.439), Dolores Santos Maceiras (1.440) e José Ponte Riveiro (1.441); e oeste, José Landeira Grille e outro (1.435). Inscrito no Rexistro da Propiedade de Negreira no tomo 1.027, libro 192, folio 200, predio nº 19.900.</p>
<p>Santiago de Compostela, 22 de maio de 2002.</p>
<p>Juan Miguel Diz Guedes</p>
<p>Conselleiro de Política Agroalimentaria e</p>
<p>Desenvolvemento Rural</p>

