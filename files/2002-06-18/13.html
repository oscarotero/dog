---
date: '2002-06-18'
id: BC1A
page: 9
number: 116
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Resolución do 30 de maio de 2002, da Dirección Xeral de Conservación da
  Natureza, pola que se crea o couto de pesca intensiva da Ulloa no río Ulla.
range: Resolución
url: 'https://www.xunta.gal/dog/Publicados/2002/20020618/AnuncioBC1A_gl.html'
---
<p>O capítulo II do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio), establece no seu artigo 12 a clasificación dos coutos de pesca fluvial das augas continentais galegas, entre os que recolle no seu punto b) os coutos de pesca intensiva.</p>
<p>Tendo en conta o artigo 15 de Regulamento de ordenación da pesca fluvial e dos ecosistemas acuáticos continentais, que establece o procedemento de creación dos coutos de pesca fluvial.</p>
<p>Tendo en conta que no expediente remitido pola Delegación Provincial de Lugo consta a seguinte documentación:</p>
<p>-O plan de xestión de recursos piscícolas.</p>
<p>-A proposta do Servicio Provincial de Conservación da Natureza.</p>
<p>-O proceso de información pública iniciado no Diario Oficial de Galicia nº 67, do 8 de abril de 2002, que concluiu sen se ter presentado alegacións.</p>
<p>-O informe favorable do Comité Provincial de Pesca Fluvial incluído na acta da xuntanza extraordinaria do 25 de abril de 2002.</p>
<p>A Dirección Xeral de Conservación da Natureza, ó abeiro do artigo 15.2º do Regulamento de ordenación da pesca fluvial e dos ecosistemas acuáticos continentais, resolve aproba-la creación do couto de pesca intensiva da Ulloa nos seguintes termos:</p>
<p>Couto: A Ulloa.</p>
<p>Concellos: Monterroso e Antas de Ulla.</p>
<p>Límite superior: presa de Parteme.</p>
<p>Límite inferior: Ponte Pedriña na estrada Lugo/Pontevedra.</p>
<p>Km: 2,34.</p>
<p>Categoría: pesca intensiva.</p>
<p>Número de permisos: 20 por día.</p>
<p>Cota por pescador e día: 15 troitas.</p>
<p>Santiago de Compostela, 30 de maio de 2002.</p>
<p>Francisco García-Bobadilla Prósper</p>
<p>Director xeral de Conservación da Natureza</p>
<p>CENTRO INFORMÁTICO PARA A XESTIÓN TRIBUTARIA,</p>
<p>ECONÓMICO-FINANCEIRA</p>
<p>E CONTABLE</p>

