---
date: '1998-05-04'
id: BA9E
page: 4
number: 83
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 20 de abril de 1998 pola que se convoca un curso sobre xestión e
  administración de persoal na Administración local.
range: Resolución
url: 'https://www.xunta.gal/dog/Publicados/1998/19980504/AnuncioBA9E_gl.html'
---
<p>Dentro do plan de actividades da EGAP para 1998, e conforme coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso sobre xestión e administración de persoal na Administración local que deberá desenvolverse conforme as seguintes bases:</p>
<p>Primeira.-Obxectivos.</p>
<p>Actualización de coñecementos na materia, e análise das peculiaridades que presenta actualmente a xestión de recursos humanos nas entidades locais.</p>
<p>Segunda.-Destinatarios.</p>
<p>Persoal ó servicio das corporacións locais, preferentemente dos grupos A e B, que desenvolvan tarefas de responsabilidade en materia de persoal.</p>
<p>Terceira.-Solicitudes.</p>
<p>1. As persoas que desexen participar no curso programado deberán solicitalo no modelo oficial de solicitude que figura ó final da convocatoria, cuberta en tódolos epígrafes. Cando solicite o curso máis dun interesado da mesma corporación, o responsable do persoal poderá especifica-la orde de preferencia. No caso de que non se especifique, a EGAP aplicarálle-los criterios de selección ós que se fai referencia na base sétima.</p>
<p>2. A falsidade ou ocultación de datos esenciais para a selección será motivo de exclusión automática.</p>
<p>Cuarta.-Tramitación de solicitudes.</p>
<p>As solicitudes irán dirixidas ó director da Escola Galega de Administración Pública e presentaranse no rexistro da EGAP, polígono das Fontiñas, s/n, 15707 Santiago de Compostela, ou tramitaranse por calquera das outras formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Seguidamente efectuarase a selección dos participantes e esta notificaráselles directamente ós admitidos.</p>
<p>Quinta.-Prazo.</p>
<p>O prazo de presentación de instancias será de 15 días naturais, contados a partir da data de publicación da convocatoria.</p>
<p>Sexta.-Requisitos dos participantes.</p>
<p>O cumprimento do requisito esixido na base segunda deberá acreditarse mediante certificación expedida conforme o modelo oficial que figura como anexo I desta resolución.</p>
<p>Sétima.-Selección.</p>
<p>Os criterios de selección, dirixidos a concilia-las necesidades da organización na que prestan servicios os aspirantes e os intereses individuais destes, terán en conta a maior relación do posto de traballo desempeñado co contido do curso. Terán preferencia aqueles que non realizasen algún curso de similares características ó convocado.</p>
<p>En calquera caso, os criterios de selección suxeitaranse ás directrices sinaladas na Resolución do 27 de xuño de 1994 (DOG nº 149, do 3 de agosto), pola que se fan públicos os criterios de participación nas actividades docentes da EGAP.</p>
<p>Oitava.-Modificacións.</p>
<p>A EGAP poderá modifica-lo desenvolvemento e mailo contido do curso anunciado para adaptalo ás necesidades da Administración e ás continxencias que poidan xurdir.</p>
<p>A EGAP reserva para si a facultade de anula-lo curso se o escaso número de solicitudes non xustificase a súa realización. Fíxase en 15 o número mínimo de asistentes.</p>
<p>Novena.-Desenvolvemento.</p>
<p>9.1. Duración: 30 horas.</p>
<p>9.2. Lugar: Santiago de Compostela, sede da EGAP.</p>
<p>9.3. Datas: do 25 de maio ó 24 de xuño, tódolos luns e mércores laborables.</p>
<p>9.4. Horarios: de 17 a 20 horas.</p>
<p>9.5. Prazas: 30.</p>
<p>Décima.-Certificado de asistencia.</p>
<p>Outorgaráselles certificado de asistencia ós alumnos que participen con regularidade no curso, e é</p>
<p>obrigatoria a asistencia a tódalas sesións. Toda inasistencia deberá ser xustificada convenientemente, sen que poida exceder en ningún caso do 15% das horas lectivas programadas.</p>
<p>Unha inasistenica superior ó 15% das horas lectivas programadas, aínda que sexa xustificada, impedirá a expedición do correspondente certificado.</p>
<p>Onceava.-Valoración.</p>
<p>Para os efectos do establecido na resolución do INAP do 26 de outubro de 1994, BOE nº 267, do 8 de abril e corrección de erros, BOE nº 311, do 29 de decembro, pola que se establecen os criterios de recoñecemento e valoración dos cursos de Administración local en cumprimento do establecido na orde do Ministerio para as Administracións Públicas do 10 de agosto de 1994, ó presente curso outorgaráselle unha puntuación de 0,60 puntos.</p>
<p>Doceava.-Contido.</p>
<p>Persoal ó servicio da Administración local: clases. O ingreso na Administración local. Situacións admi</p>
<p>nistrativas. Cadros de persoal, catálogos e relacións de postos de traballo. Réxime disciplinario. O persoal laboral, negociación colectiva. O sistema retributivo e Seguridade Social. Comentarios sobre o proxecto do Estatuto da función pública.</p>
<p>Santiago de Compostela, 20 de abril de 1998.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO I</p>
<p>Don/Dona... responsable dos servicios de persoal na entidade local...</p>
<p>CERTIFICO:</p>
<p>Que don/dona..., no desempeño do seu posto de traballo realiza as tarefas directamente relacionadas co contido do curso solicitado.</p>
<p>..., ... de ... de 1998.</p>
<p>Asdo.:...</p>
<p>3234</p>

