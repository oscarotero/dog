---
date: '2021-10-13'
id: G0533-041021-0001
page: 50046
number: 197
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 4 de outubro de 2021, do tribunal designado para cualificar as
  probas dirixidas á obtención e renovación do certificado de conselleiro de
  seguridade para o transporte de mercadorías perigosas por estrada e por
  ferrocarril, pola que se determinan as datas, o lugar e os horarios de
  realización dos correspondentes exercicios.
range: Resolución
url: >-
  https://www.xunta.gal/dog/Publicados/2021/20211013/AnuncioG0533-041021-0001_gl.html
---
<p>En sesión do tribunal designado para cualificar as probas dirixidas á obtención e renovación do certificado de conselleiro de seguridade para o transporte de mercadorías perigosas por estrada e por ferrocarril, convocadas mediante a Resolución do 28 de xullo de 2021, da Dirección Xeral de Mobilidade (<em>Diario Oficial de Galicia</em> nº 153, do 11 de agosto), acordouse, de conformidade co disposto na base oitava da mencionada resolución:</p>
    <p>Primeiro. As correspondentes probas terán lugar na Escola Galega de Administración Pública (EGAP), rúa de Madrid 2-4, As Fontiñas, Santiago de Compostela.</p>
    <p>Os ditos exercicios realizaranse o vindeiro día 25 de outubro de 2021 nos horarios e aulas que a continuación se sinalan:</p>
    <table>
     <tbody>
      <tr>
       <td colspan="4">Probas día 25 (mañá)</td>
      </tr>
      <tr>
       <td>Clase</td>
       <td>Obtención/renovación</td>
       <td>Aula</td>
       <td>Horario</td>
      </tr>
      <tr>
       <td>Todas estrada</td>
       <td>Obtención</td>
       <td>Salón de actos</td>
       <td>9.00-11.00</td>
      </tr>
      <tr>
       <td rowspan="2">Ferrocarril</td>
       <td>Obtención</td>
       <td rowspan="2">Aula 9</td>
       <td>11.30-13.30</td>
      </tr>
      <tr>
       <td>Renovación</td>
       <td>11.30-12.30</td>
      </tr>
      <tr>
       <td rowspan="2">Materias líquidas</td>
       <td>Obtención</td>
       <td rowspan="2">Aula 5-6</td>
       <td>9.00-11.00</td>
      </tr>
      <tr>
       <td>Renovación</td>
       <td>9.00-10.00</td>
      </tr>
      <tr>
       <td rowspan="2">Clase 3 e máis</td>
       <td>Obtención</td>
       <td rowspan="2">Aula 7</td>
       <td>12.30-14.30</td>
      </tr>
      <tr>
       <td>Renovación</td>
       <td>12.30-13.30</td>
      </tr>
      <tr>
       <td colspan="4">Probas día 25 (tarde)</td>
      </tr>
      <tr>
       <td>Todas estrada</td>
       <td>Renovación</td>
       <td>Salón de actos</td>
       <td>16.00-17.00</td>
      </tr>
      <tr>
       <td rowspan="2">Clase 2</td>
       <td>Obtención</td>
       <td rowspan="2">Aula 5</td>
       <td>16.00-18.00</td>
      </tr>
      <tr>
       <td>Renovación</td>
       <td>16.00-17.00</td>
      </tr>
      <tr>
       <td>Clase 7</td>
       <td>Obtención</td>
       <td>Aula 5</td>
       <td>16.00-18.00</td>
      </tr>
     </tbody>
    </table>
    <p>Segundo. Para os efectos de proceder á realización dos correspondentes chamamentos, os aspirantes deberán presentarse ás probas 30 minutos antes do comezo de cada exercicio.</p>
    <p>Terceiro. Os interesados serán convocados para cada exercicio en chamamento único e resultará excluído da súa realización quen non compareza.</p>
    <p>Non poderán acceder ao exame aquelas persoas con síntomas compatibles coa COVID-19, aquelas ás cales se lles diagnosticase a enfermidade e que non rematasen o período de illamento, ou as que se atopen en período de corentena domiciliaria por ter tido contacto estreito con algunha persoa con síntomas ou diagnosticada da COVID-19.</p>
    <p>Non obstante, anúnciase que aqueles que acrediten atoparse, na data de realización do exame, nalgunha das circunstancias anteriores, poderán solicitar a repetición do exame noutra data.</p>
    <p>Dada a situación sanitaria en que nos atopamos e co fin de respectar as medidas de prevención necesarias para facer fronte á crise sanitaria ocasionada pola COVID-19, non se poderá acceder ao edificio da EGAP ata que un membro do tribunal non comece o chamamento; así mesmo, solicítase que, para evitar aglomeracións, só se presenten a cada hora os aspirantes que vaian realizar a proba correspondente a ese horario. </p>
    <p>Cuarto. Os aspirantes excluídos por non compareceren no momento do chamamento non terán dereito a que se lles devolvan os importes aboados en concepto de dereitos de exame.</p>
    <p>Quinto. Os aspirantes terán que se presentar ás probas provistos do orixinal do seu documento nacional de identidade ou documento fidedigno acreditativo da súa identidade, a xuízo do tribunal. En caso contrario, non se permitirá o acceso ao recinto onde se realicen os exercicios. Tales aspirantes excluídos non terán dereito a que se lles devolvan os importes aboados en concepto de dereitos de exame.</p>
    <p>Sexto. Os interesados deberán levar bolígrafo e, para a realización do suposto práctico, poderán ir provistos do ADR ou RID, só en formato papel, e de máquina calculadora sen memoria RAM.</p>
    <p>Sétimo. Será obrigatorio o uso de máscara facial que cubra nariz e boca, en todo momento, tanto no exterior como no interior do edificio da Escola Galega da Administración Pública (EGAP).</p>
    <p>Evitaranse as aglomeracións tanto fóra como dentro do edificio, e o acceso realizarase de forma ordenada e gardando a distancia de seguridade.</p>
    <p>Na espera, acceso e permanencia no interior do edificio, en todo momento, atenderanse as instrucións do persoal e deberase:</p>
    <p>– Prestar atención e cumprir a información ofrecida polos membros do tribunal ou persoal de vixilancia.</p>
    <p>– Prestar atención e respectar a distancia de seguridade, situación, espera de quenda.</p>
    <p>– Aplicar solución hidroalcohólica nas mans ao entrar na aula en que se realice o exame.</p>
    <p>Recoméndase consultar, antes do día do exame, a páxina web da Consellería de Infraestruturas e Mobilidade-Dirección Xeral de Mobilidade-Formación,<br>https://infraestruturasemobilidade.xunta.gal/, onde estarán expostas e actualizadas as medidas preventivas de seguridade que deberán ser adoptadas no desenvolvemento das probas no contexto creado pola COVID-19.</p>
    <p>Santiago de Compostela, 4 de outubro de 2021</p>
    <footer><p>Marta Vázquez Sanjurjo<br>Presidenta do tribunal</p></footer>

