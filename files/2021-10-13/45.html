---
date: '2021-10-13'
id: L247-210921-0001
page: 50179
number: 197
agency: Concello de Rodeiro
section: VI. Anuncios. b) Administración local.
title: >-
  ANUNCIO de información pública da aprobación da proposta elaborada pola
  Comisión de Heráldica da Xunta de Galicia para a adopción do escudo heráldico
  e da bandeira do concello.
range: Anuncio
url: >-
  https://www.xunta.gal/dog/Publicados/2021/20211013/AnuncioL247-210921-0001_gl.html
---
<p>O Pleno do Concello, na sesión ordinaria do día seis de setembro de dous mil vinte e un, aprobou, polo quórum de maioría absoluta do número legal de membros da corporación, a seguinte proposta elaborada pola Comisión de Heráldica da Xunta de Galicia para a adopción do escudo heráldico e bandeira propios e privativos do concello:</p>
    <p>Escudo heráldico:</p>
    <p>De azur (azul), e sobre ondas de prata (branco) e azur, unha ponte de prata surmontada dunha torre e, nos flancos, de seis rodas de ouro (amarelo), tres á destra e tres á sinistra. Ao timbre, a coroa real pechada.</p>
    <p>Bandeira municipal:</p>
    <p>O pano azul coa torre branca ao centro e as seis rodas de amarelo nos flancos (tres na hasta e tres no batente).</p>
    <p>En cumprimento do disposto no artigo 16.a), número 3, do Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, o referido acordo sométese á información pública, mediante anuncios publicados no <em>Diario Oficial de Galicia</em> (DOG), no taboleiro de anuncios da casa do concello e na web municipal, polo prazo dun mes, contado desde o día seguinte ao de publicación no DOG, para que os interesados poidan efectuar as alegacións que consideren oportunas.</p>
    <p>Rodeiro, 21 de setembro de 2021</p>
    <footer><p>Rubén Perfecto Quintá Quintá<br>Alcalde</p></footer>

