---
date: '2014-10-07'
id: G0007-170914-0003
page: 43507
number: 191
agency: Xulgado do Social número 3 de Santiago de Compostela
section: V. Administración de xustiza.
title: EDICTO (447/2014).
range: Edicto
url: >-
  https://www.xunta.gal/dog/Publicados/2014/20141007/AnuncioG0007-170914-0003_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de despedimento/cesamentos en xeral 447/2014 deste xulgado do social, seguido por instancia de Francisco Miranda Pérez contra o Fondo de Garantía Salarial (Fogasa), Restaura Galicia, S.L., sobre ordinario, se ditou Sentenza número 334, cuxos encabezamento e decisión son do teor literal:</p>
    <p>Sentenza.</p>
    <p>Santiago de Compostela, 15 de setembro de 2014</p>
    <p>Vistos por Mª del Carmen Barcala Barreiro, maxistrada xuíza substituta do Xulgado do Social número 3 dos de Santiago de Compostela, os presentes autos rexistrados co número indicado, promovidos por instancia de Francisco Miranda Pérez, asistido pola letrada Sra. Liste López, fronte á mercantil Restaura Galicia, S.L. e o Fondo de Garantía Salarial (Fogasa), que non compareceron malia contar debidamente citados, dítase a presente sentenza sobre a base dos seguintes.</p>
    <p>(…)</p>
    <p>Decisión.</p>
    <p>Que estimo integramente as demandas interpostas por Francisco Miranda Pérez fronte a Restaura Galicia, S.L. e o Fondo de Garantía Salarial e, en consecuencia, declaro extinguida a relación laboral existente entre Francisco Miranda Pérez e a mercantil demandada no día de hoxe (15 de setembro de 2014), e declaro improcedente o despedimento do demandante levado a cabo con efectos do 8 de maio de 2014, e condeno a empresa a aboarlle ao demandante a cantidade de 16.598,92 euros en concepto de indemnización.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado ou representante dentro do indicado prazo.</p>
    <p>Prevense a empresa demandada de que para recorrer deberá acreditar ter ingresado na conta de consignacións deste xulgado o importe da condena ou aval bancario solidario e 150 euros en concepto de depósito, sen cuxo requisito non será admitido a trámite o recurso e quedará firme a sentenza.</p>
    <p>Así o acorda, manda e asina Carmen Barcala Barreiro, maxistrada xuíza substituta do Xulgado do Social número 3 de Santiago de Compostela.</p>
    <p>E para que sirva de notificación en legal forma a Restaura Galicia, S.L., en ignorado paradoiro, expido este edicto para a súa inserción no <em>Diario Oficial de Galicia</em> e no taboleiro do xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 16 de setembro de 2014</p>
    <footer><p>A secretaria xudicial</p></footer>

