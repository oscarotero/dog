---
date: '2014-10-07'
id: G2188-170914-0001
page: 43496
number: 191
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (129/2013 IGR).
range: Edicto
url: >-
  https://www.xunta.gal/dog/Publicados/2014/20141007/AnuncioG2188-170914-0001_gl.html
---
<p>Divorcio contencioso 129/2013.</p>
    <p>Demandante: María Estela González Domínguez.</p>
    <p>Procurador: José Fernández González.</p>
    <p>Avogada: María Jesús Rodríguez Rivada.</p>
    <p>Demandado: Elisardo Alonso Vecoña.</p>
    <p>Sarai Paniagua Acera, secretaria xudicial do Xulgado de Primeira Instancia número 5 de Vigo, por medio do presente,</p>
    <p>Anuncio:</p>
    <p>Neste procedemento, seguido por instancia de María Estela González Domínguez fronte a Elisardo Alonso Vecoña, ditouse sentenza cuxo teor literal é o seguinte:</p>
    <p>«Sentenza 180.</p>
    <p>Vigo, 17 de marzo de 2014.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo e o seu partido, viu os autos seguidos neste xulgado baixo número 129/2013 sobre disolución por matrimonio por divorcio, actuando como demandante María Estela González Domínguez, representada polo procurador dos tribunais José Fernández González e con asistencia letrada de María Jesús Rodríguez Rivada, contra Elisardo Alonso Vecoña, declarado en situación de rebeldía procesual, e no cal interveu o Ministerio Fiscal, sobre a base dos seguintes:</p>
    <p>Seguen antecedentes de feito e fundamentos de dereito.</p>
    <p>Decisión.</p>
    <p>Na demanda interposta polo procurador dos tribunais Sr. Fernández González, en nome e representación de María Estela González Domínguez, contra Elisardo Alonso Vecoña, declarado en situación de rebeldía procesual, estimo esta e declaro disolto, por divorcio, o matrimonio formado polos referidos cónxuxes, con todos os efectos legais inherentes á dita declaración, realizando os seguintes pronunciamentos:</p>
    <p>Primeiro. A garda e custodia do fillo menor atribúeselle á Sra. González Domínguez, a patria potestade será compartida por ambos os dous proxenitores.</p>
    <p>Segundo. O Sr. Alonso Vecoña poderá relacionarse co seu fillo cando ambos os dous libremente e de mutuo acordo así o conveñan.</p>
    <p>Terceiro. O Sr. Alonso Vecoña deberá aboar en concepto de alimentos a favor do seu fillo a cantidade de 200 euros mensuais, que deberá ingresar dentro dos cinco primeiros días de cada mes na conta bancaria que para o efecto designe a nai, e que se actualizará anualmente conforme a variación que experimente o índice de prezos de consumo que publique o Instituto Nacional de Estatística.</p>
    <p>Non se fai unha especial imposición en canto ás custas.</p>
    <p>Firme que sexa esta resolución, comuníqueselle ao rexistro civil onde consta a inscrición do matrimonio, co fin de que se proceda á súa anotación marxinal, e déixese constancia de tal circunstancia nos autos.</p>
    <p>Modo de impugnación: recurso de apelación, no prazo de vinte días desde a notificación desta resolución, ante a audiencia provincial».</p>
    <p>E encontrándose o dito demandado, Elisardo Alonso Vecoña, en paradoiro descoñecido, expídese o presente edicto co fin de que lle sirva de notificación en forma.</p>
    <p>Vigo, 12 de setembro de 2014</p>
    <footer><p>A secretaria xudicial</p></footer>

