---
date: '2014-10-07'
id: CA04-300914-0001
page: 43460
number: 191
agency: Consellería de Economía e Industria
section: III. Outras disposicións.
title: >-
  RESOLUCIÓN do 24 de setembro de 2014 pola que se adxudican as subvencións para
  a apertura de novos establecementos comerciais (código de procedemento IN217A)
  convocadas na Orde do 27 de decembro de 2013 (Diario Oficial de Galicia número
  23, do 4 de febreiro de 2014).
range: Resolución
url: >-
  https://www.xunta.gal/dog/Publicados/2014/20141007/AnuncioCA04-300914-0001_gl.html
---
<p>Por Orde do 27 de decembro de 2013 (DOG núm. 23, do 4 de febreiro de 2014) establécense as bases reguladoras para a concesión, en réxime de concorrencia competitiva, das subvencións para a apertura de novos establecementos comerciais e se procede á súa convocatoria para o ano 2014 (código de procedemento IN217A).</p>
    <p>De conformidade co disposto nas bases da citada orde de convocatoria, vista a proposta de resolución formulada pola Dirección Xeral de Comercio como órgano instrutor, e tendo en conta o informe da comisión de valoración e as dispoñibilidades orzamentarias, esta consellería</p>
    <h2>RESOLVE:</h2>
    <p>Primeiro. Conceder aos beneficiarios que se indican no anexo as subvencións polos importes que alí se detallan con cargo á aplicación orzamentaria 08.02.751A 770.1.</p>
    <p>Segundo. O libramento das subvencións efectuarase unha vez xustificados os investimentos, de conformidade co previsto nos artigos 18 e 19 do anexo da orde de convocatoria. Todas as actuacións obxecto de subvención deberán estar realizadas na data límite do 10 de novembro de 2014 e deberá acreditarse debidamente a súa realización.</p>
    <p>Terceiro. A Dirección Xeral de Comercio adoptará as medidas necesarias para a instrución dos correspondentes expedientes de gasto.</p>
    <p>Cuarto. A inobservancia por parte dos beneficiarios de calquera das bases establecidas na orde da convocatoria suporá a perda do dereito a percibir a subvención correspondente.</p>
    <p>Quinto. Contra esta resolución, que esgota a vía administrativa, poderá interpoñerse, potestativamente, recurso de reposición perante o conselleiro de Economía e Industria no prazo dun mes contado a partir do día seguinte ao da publicación desta resolución no Diario Oficial de Galicia ou, directamente, recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a mesma data.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 24 de setembro de 2014</p>
    <footer><p>P.D. (Orde do 26.7.2013; DOG nº 154)<br>Borja Verea Fraiz<br>Secretario xeral técnico da Consellería de Economía e Industria</p></footer>

