---
date: '2021-07-21'
id: L375-140721-0001
page: 37470
number: 138
agency: Concello de San Cibrao das Viñas
section: VI. Anuncios. b) Administración local.
title: ANUNCIO de anulación de acordo plenario.
range: Anuncio
url: >-
  https://www.xunta.gal/dog/Publicados/2021/20210721/AnuncioL375-140721-0001_gl.html
---
<p>O Pleno da Corporación, en sesión que tivo lugar o 12 de xullo de 2021, adoptou, por maioría absoluta do número legal de membros da Corporación, o acordo cuxo teor literal é o seguinte:</p>
    <p>«Primeiro. Atender o requirimento previo de anulación formulado pola Secretaría Xeral de Ordenación do Territorio e Urbanismo da Consellería de Medio Ambiente, Territorio e Vivenda, do 26 de maio de 2021, de conformidade co disposto no artigo 88.3) da Lei 2/2016, do 10 de febreiro, do solo de Galicia (LSG), e proceder á anulación do Acordo plenario do 16 de abril de 2021, de aprobación definitiva do Plan especial de infraestruturas e dotacións do polígono P-6.1 da AR-6 no núcleo de Reboredo.</p>
    <p>Segundo. Efectuar as correccións procedentes postas de manifesto no requirimento formulado pola dita consellería, procedendo á aprobación provisional do instrumento de planeamento e a súa remisión á Consellería para a emisión do informe previo á aprobación definitiva de conformidade co establecido no artigo 75.1.e) da LSG, e conservando, polo tanto, os actos e a tramitación anteriores á fase cuxa anulación se invoca, sempre no suposto de que as modificacións introducidas na documentación técnica non sexan substanciais; noutro caso, deberíase avaliar a posibilidade do sometemento do plan a un novo trámite de exposición pública previo á aprobación provisional».</p>
    <p>O que se publica para os efectos oportunos. Queda sen vixencia os anuncios publicados no DOG núm. 84, do 5 de maio de 2021.</p>
    <p>San Cibrao das Viñas, 13 de xullo de 2021</p>
    <footer><p>Manuel Pedro Fernández Moreiras<br>Alcalde</p></footer>

