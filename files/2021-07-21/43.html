---
date: '2021-07-21'
id: L423-160721-0001
page: 37468
number: 138
agency: Concello de Guntín
section: VI. Anuncios. b) Administración local.
title: >-
  ANUNCIO de aprobación da delimitación de solo do núcleo rural tradicional da
  Veiga, parroquia de Pradeda, Guntín.
range: Anuncio
url: >-
  https://www.xunta.gal/dog/Publicados/2021/20210721/AnuncioL423-160721-0001_gl.html
---
<p>Unha vez aprobado inicialmente o documento de delimitación do núcleo rural tradicional da Veiga, parroquia de Pradeda, Guntín, por acordo do Pleno do día 24 de xuño de 2021, conforme o artigo 78 da Lei 2/2016, do 10 de febreiro, do solo de Galicia, sométese á información pública polo prazo de dous meses, contados desde o día seguinte ao da publicación deste anuncio nos xornais <em>El Progreso</em>, <em>La Voz de Galicia</em> e no <em>Diario Oficial de Galicia</em>.</p>
    <p>Durante ese prazo calquera interesado poderá examinalo no Servizo de Urbanismo do concello para formular as alegacións que se consideren pertinentes ou obter copias.</p>
    <p>O horario de consultas é de luns a venres, das 9.00 ás 15.00 horas.</p>
    <p>O literal da parte resolutiva do acordo adoptado é o seguinte:</p>
    <p>«Primeiro. Aprobar inicialmente, nos termos que obran no expediente, o documento de delimitación do núcleo rural tradicional da Veiga (parroquia de Pradeda), Guntín, redactado para a aprobación provisional, que contén a memoria xustificativa dos cambios introducidos e está adaptado ás normas técnicas de planeamento urbanístico de Galicia aprobadas mediante a Orde do 10 de outubro de 2019 (DOG nº 224, do 25 de novembro), que incorpora as correcións requiridas polos devanditos órganos sectoriais e valida as actuacións efectuadas no expediente G 187/2019.</p>
    <p>Segundo. Abrir un período de información pública por prazo de dous meses mediante anuncio no <em>Diario Oficial de Galicia</em>, no xornal <em>La Voz de Galicia</em> e no xornal <em>El Progreso</em>. Durante ese período quedará o expediente á disposición de calquera que queira examinalo para que se presenten as alegacións que se consideren pertinentes. Así mesmo estará á disposición dos interesados na sede electrónica.</p>
    <p>Terceiro. Notificar individualmente todas as persoas titulares catastrais dos terreos afectados».</p>
    <p>Guntín, 12 de xullo de 2021</p>
    <footer><p>Mª José Gómez Rodríguez<br>Alcaldesa</p></footer>

