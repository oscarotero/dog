---
date: '2019-10-11'
id: G0425-081019-0001
page: 44959
number: 194
agency: Consellería de Política Social
section: III. Outras disposicións.
title: >-
  RESOLUCIÓN do 1 de outubro de 2019, da Dirección Xeral de Maiores e Persoas
  con Discapacidade, pola que se publica o Acordo do 1 de outubro de 2019, de
  corrección de erros da Resolución do 26 de xuño de 2019 pola que se finaliza o
  procedemento BS700A, de concesión de subvencións destinadas a entidades locais
  da Comunidade Autónoma de Galicia para a prestación de servizos no marco da
  Rede galega de atención temperá para o ano 2019, cofinanciadas polo Fondo
  Social Europeo, no marco operativo do FSE Galicia 2014-2020.
range: Resolución
url: >-
  https://www.xunta.gal/dog/Publicados/2019/20191011/AnuncioG0425-081019-0001_gl.html
---
<p>A Consellería de Política Social convocou para o ano 2019, a través da Orde do 25 de marzo de 2019 (DOG núm. 70, do 10 de abril), subvencións ás entidades locais da Comunidade Autónoma de Galicia para a prestación de servizos no marco da Rede galega de atención temperá.</p>
    <p>A orde recolle que as subvencións se destinarán á consecución das seguintes finalidades:</p>
    <p>Programa I: a consolidación dos servizos de atención temperá actualmente subvencionados pola Xunta de Galicia a través da Orde do 27 de marzo de 2018 pola que se establecen as bases reguladoras para a concesión de subvencións ás entidades locais da Comunidade Autónoma de Galicia para a prestación de servizos de atención temperá no marco da Rede galega de atención temperá, cofinanciadas polo programa operativo FSE Galicia 2014-2020, e se procede á súa convocatoria para o ano 2018.</p>
    <p>Programa II: destinado a servizos de atención temperá existentes e actualmente non subvencionados, así como á implantación de novas unidades.</p>
    <p>A partida orzamentaria con cargo á cal se financian estas axudas está cofinanciada con fondos do programa operativo FSE Galicia 2014-2020, nunha porcentaxe do 80 %, e encádrase no obxectivo temático 9: promover a inclusión social e loitar contra a pobreza e calquera forma de discriminación; prioridade de investimento 9.4: o acceso a servizos accesibles, sostibles e de calidade, incluídos os servizos sanitarios e sociais de interese xeral; obxectivo específico 9.4.1: mellorar a accesibilidade para as persoas máis vulnerables a servizos de atención sanitaria, sociais e de orientación, formación e educación, incluíndo a eliminación de estereotipos. Na liña de actuación 118: implementación da Rede galega de atención temperá.</p>
    <p>Por tratarse dun procedemento de concorrencia competitiva e consonte o indicado no artigo 45 da Lei 39/2015, do 1 de outubro, do procedemento administrativo común das administracións públicas, tal como sinala o artigo 22 da Orde do 25 de marzo de 2019, os actos administrativos e as correspondentes resolucións deste procedemento publicaranse no Diario Oficial de Galicia, e producirán os efectos da notificación.</p>
    <p>Finalizada a tramitación, para os efectos da súa notificación, publicouse no Diario Oficial de Galicia núm. 134, do 16 de xullo de 2019, a Resolución do 4 de xullo de 2019, da Dirección Xeral de Maiores e Persoas con Discapacidade, pola que se publica a Resolución do 26 de xuño de 2019 pola que se finaliza o procedemento BS700A, de concesión de subvencións destinadas a entidades locais da Comunidade Autónoma de Galicia para a prestación de servizos no marco da Rede galega de atención temperá para o ano 2019, cofinanciadas polo Fondo Social Europeo, no marco operativo FSE Galicia 2014-2020. </p>
    <p>Logo da súa revisión por parte do órgano instrutor, este detectou uns erros materiais consistentes en simples equivocacións de transcricións de datos que inciden nos importes concedidos. Iniciado o procedemento e á vista dos seus informes, nos cales se relacionan os erros materiais detectados, con data do 1 de outubro de 2019, acórdase a revisión da Resolución do 26 de xuño de 2019. </p>
    <p>Así, de conformidade co disposto no artigo 45 da Lei 39/2015, do 1 de outubro,</p>
    <h2>RESOLVO:</h2>
    <p>Ordenar a publicación no Diario Oficial de Galicia do contido íntegro do Acordo do 1 de outubro de 2019, de corrección de erros da Resolución do 26 de xuño de 2019, ditada no procedemento BS700A de subvencións destinadas a entidades locais da Comunidade Autónoma de Galicia para a prestación de servizos no marco da Rede galega de atención temperá, cofinanciada polo Fondo Social Europeo no marco do programa operativo FSE Galicia 2014-2020, e que se xunta á presente resolución no anexo.</p>
    <p>Santiago de Compostela, 1 de outubro de 2019</p>
    <footer><p>Ildefonso de la Campa Montenegro<br>Director xeral de Maiores e Persoas con Discapacidade</p></footer>
    <h2>ANEXO</h2>
    <p>Acordo do 1 de outubro de 2019 polo que se rectifican os erros detectados na Resolución do 26 de xuño de 2019 pola que se finaliza o procedemento BS700A, de concesión de subvencións destinadas a entidades locais da Comunidade Autónoma de Galicia para a prestación de servizos no marco da Rede galega de atención temperá para o ano 2019, cofinanciadas polo Fondo Social Europeo, no marco operativo FSE Galicia 2014-2020. </p>
    <p>Visto o informe formulado polo órgano instrutor relativo aos erros detectados no anexo I da Resolución do 26 de xuño de 2019, como consecuencia dun erro material,</p>
    <p>Considerando que se verificou a realidade dos erros mencionados e que as administracións públicas poden, en calquera momento, rectificar, de oficio ou por petición dos interesados, os erros materiais, aritméticos ou de feito que produzan os seus actos.</p>
    <p>Vistos os antecedentes mencionados e o artigo 109.2 da Lei 39/2015, do 1 de outubro, do procedemento administrativo común das administracións públicas, cómpre ditar o seguinte acordo:</p>
    <p>Na Resolución do 26 de xuño de 2019 pola que se finaliza o procedemento BS700A, de concesión de subvencións destinadas a entidades locais da Comunidade Autónoma de Galicia para a prestación de servizos no marco da Rede galega de atención temperá para o ano 2019, cofinanciadas polo Fondo Social Europeo, no marco operativo FSE Galicia 2014-2020, procede facer as seguintes correccións:</p>
    <p>No anexo I, na subvención concedida á agrupación dos concellos de Burela e Viveiro, onde di: «62.413,43 €», debe dicir: «85.883,15 €».</p>
    <p>No anexo I, na subvención concedida á Mancomunidade dos Concellos de Ordes, onde di: «115.104,05 €», debe dicir: «118.668,82 €».</p>
    <p>No anexo I, na subvención concedida á Agrupación dos Concellos da Pobra do Caramiñal, Ribeira e Boiro, onde di: «94.358,00 €», debe dicir: «106.854,88 €».</p>
    <p>Santiago de Compostela, 1 de outubro de 2019. A conselleira de Política Social. P.D. (Disposición adicional única da Orde do 25.3.2019; DOG nº 70, do 10 de abril). Ildefonso de la Campa Montenegro, director xeral de Maiores e Persoas con Discapacidade.</p>

