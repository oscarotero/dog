---
date: '1996-04-01'
id: 4DA6
page: 2
number: 65
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 13 de marzo de 1996 pola que se lle concede autorización definitiva,
  para a súa apertura e funcionamento, ó centro privado Santa María de Tui
  (Pontevedra), do que se relacionan os demais datos no anexo.
range: Orde
url: 'https://www.xunta.gal/dog/Publicados/1996/19960401/Anuncio4DA6_gl.html'
---
<p>Examinado o expediente incoado pola titularidade do centro privado Santa María de Tui (Pontevedra) en solicitude de autorización definitiva, para a súa apertura e funcionamento, do dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra que o envía cos informes emitidos pola inspección de educación e pola unidade técnica.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), o Decreto 133/1995, do 10 de maio (DOG do 22), a Orde do 20 de setembro de 1995 (DOG do 15 de decembro) e demais disposicións complementarias.</p>
<p>Considerando que o centro que se expresa, de acordo cos informes emitidos e coas disposicións vixentes na materia, reúne os requisitos necesarios. Esta consellería,</p>
<p>DISPÓN:</p>
<p>Concede-la autorización definitiva, para a súa apertura e funcionamento, ó centro privado que se relaciona no anexo da presente orde, facendo constar que a titulación do profesorado deberá axustarse ó disposto no Real decreto 1004/1991.</p>
<p>Santiago de Compostela, 13 de marzo de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>PROVINCIA DE PONTEVEDRA</p>
<p>Concello: Tui</p>
<p>Localidade: Tui</p>
<p>Enderezo: Os Maristas, s/n</p>
<p>Denominación: Santa María</p>
<p>Titular: Hermanos Maristas</p>
<p>Nivel: educación primaria</p>
<p>Unidades que se autorizan: 6</p>
<p>2159</p>

