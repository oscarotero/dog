---
date: '1999-11-22'
id: '14406'
page: 13
number: 225
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 22 de outubro de 1999, do Xurado Provincial de Montes Veciñais en
  Man Común de Lugo, polo que se inicia a tramitación dos expedientes de
  clasificación de montes desta provincia 15/1999 e dous máis.
range: Edicto
url: 'https://www.xunta.gal/dog/Publicados/1999/19991122/Anuncio14406_gl.html'
---
<p>Perante este Xurado Provincial de Montes Veciñais en Man Común, tramítanse os expedientes de clasificación dos montes coas características que a seguir se indican:</p>
<p>Expediente número 15/1999:</p>
<p>Denominación: monte Costa da Torre.</p>
<p>Comunidade propietaria: veciños da parroquia de Freán.</p>
<p>Concello: O Saviñao.</p>
<p>Superficie: 14 hectáreas.</p>
<p>Lindeiros:</p>
<p>Norte: camiño veciñal e predios particulares da Casa de Neira. Leste: predios particulares e monte comunal da parroquia de Marrube. Sur: predios particulares da parroquia de Freán. Oeste: predios particulares da parroquia de Freán.</p>
<p>Expediente número 16/1999:</p>
<p>Denominación: montes Mora e O Fial.</p>
<p>Comunidade propietaria: veciños da parroquia de Fión.</p>
<p>Concello: O Saviñao.</p>
<p>Superficie: 14 hectáreas.</p>
<p>Lindeiros do monte Mora (7 hectáreas):</p>
<p>Norte: camiño veciñal á parroquia da Cova, predios particulares da parroquia de Fión, monte veciñal da parroquia da Cova e predios particulares da parroquia da Cova. Leste: predios particulares da parroquia de Fión. Sur: termo municipal de Pantón. Oeste: termo municipal de Pantón e predios particulares da parroquia da Cova.</p>
<p>Lindeiros monte O Fial (7 hectáreas):</p>
<p>Norte: predios particulares da parroquia de Fión. Leste: predios particulares da parroquia de Fión. Sur: camiño veciñal de Fial. Oeste: predios particulares da parroquia de San Vicente de Castillón (Pantón).</p>
<p>Expediente número 17/1999:</p>
<p>Denominación: montes As Barreiras, A Serra e Portela, Os Campileiros, Picote e Tralos Prados.</p>
<p>Comunidade propietaria: veciños da parroquia de Xuvencos.</p>
<p>Concello: O Saviñao.</p>
<p>Superficie: 53,5 hectáreas.</p>
<p>Lindeiros do monte As Barreiras (5,5 hectáreas):</p>
<p>Norte: predios particulares da parroquia de Xuvencos. Leste: predio particular de casas da cidade e camiño veciñal das Barreiras. Sur: predios particulares da parroquia de Xuvencos. Oeste: monte comunal de Salgueiros (Pantón).</p>
<p>Lindeiros do monte A Serra e Portela (31 hectáreas):</p>
<p>Norte: camiño veciñal de Xuvencos e predios particulares da parroquia de Xuvencos. Leste: predios particulares da parroquia de Xuvencos. Sur: predios particulares da parroquia de Xuvencos e camiño veciñal de Santo Adrián. Oeste: predios particulares de veciños de Xuvencos e camiño veciñal a Santo Adrián.</p>
<p>Lindeiros do monte Os Campileiros (5 hectáreas):</p>
<p>Norte: camiño veciñal de Santo Adrián. Leste: predio particular de Cazón. Sur: monte comunal de Vilachá. Oeste: camiño veciñal a Santo Adrián.</p>
<p>Lindeiros do monte Picote (9 hectáreas):</p>
<p>Norte: regueiro. Leste: regueiro e camiño veciñal a Vilachá. Sur: predios particulares de Santo Adrián. Oeste: camiño veciñal a Santo Adrián.</p>
<p>Lindeiros monte Tralos Prados (3 hectáreas):</p>
<p>Norte: predios particulares de Santo Adrián. Leste: camiño veciñal a Santo Adrián. Sur: camiño veciñal a Santo Adrián. Oeste: predios particulares de Santo Adrián.</p>
<p>En virtude do acordado polo xurado na sesión que tivo lugar o 15 de xuño de 1999 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, por medio deste edicto faise pública a iniciación dos expedientes indicados co obxecto de que, de acordo co previsto no artigo 23 do Regulamento aprobado polo Decreto 260/1992, do 4 de setembro, para a</p>
<p>execución da citada lei, cantas persoas, organismos e corporacións resulten interesadas, poidan comparecer e intervir nos expedientes iniciados e formularen perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia cantas alegacións coiden oportunas na defensa dos dereitos que crean asistirlles en relación cos montes, achegando, se é o caso, a documentación que consideren conveniente ó respecto.</p>
<p>Lugo, 22 de outubro de 1999.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

