---
date: '2014-09-15'
id: G0164-110914-0001
page: 41209
number: 175
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 8 de setembro de 2014 pola que se modifica a Orde do 16 de maio de
  2014 pola que se establecen as bases reguladoras para a concesión, en réxime
  de concorrencia competitiva, de subvencións a concellos de Galicia e ás súas
  entidades públicas con personalidade xurídica propia, e agrupacións de
  concellos, para o equipamento e mellora das instalacións e locais utilizados
  para a realización de actividades culturais, cofinanciadas polo Fondo Europeo
  de Desenvolvemento Rexional (Feder), no marco do programa operativo Feder
  Galicia 2007-2013, e se procede á súa convocatoria para o 2014 (código de
  procedemento CT 211B).
range: Orde
url: >-
  https://www.xunta.gal/dog/Publicados/2014/20140915/AnuncioG0164-110914-0001_gl.html
---
<footer><p><img src="/dog/Publicados/2014/20140915/AnuncioG0164-110914-0001_gl-web-images/FEDER_PROXECTO%20COFINAN_fmt.jpeg" alt="missing image file"></p></footer>
    <p>Con data do 28 de maio de 2014 (DOG número 101) publicouse a Orde do 16 de maio de 2014 pola que se establecen as bases reguladoras para a concesión, en réxime de concorrencia competitiva, de subvencións a concellos de Galicia e ás súas entidades públicas con personalidade xurídica propia, e agrupacións de concellos, para o equipamento e mellora das instalacións e locais utilizados para a realización de actividades culturais, cofinanciadas polo Fondo Europeo de Desenvolvemento Rexional (Feder), no marco do programa operativo Feder Galicia 2007-2013, e se procede á súa convocatoria para o 2014.</p>
    <p>No artigo 9.2 da devandita orde establecíase que os beneficiarios da subvención quedan obrigados a acreditar a realización dos proxectos subvencionados e a xustificar a totalidade do orzamento do proxecto antes do 1 de outubro de 2014.</p>
    <p>Tendo en conta a data de resolución das devanditas axudas, motivada polo elevado volume de solicitudes recibidas e os atrasos experimentados na tramitación das emendas, co fin de viabilizar os procesos de execución e xustificación por parte dos beneficiarios resultantes, sen que con iso se cause prexuízo a terceiros, considérase necesario introducir modificacións no artigo 9.2 da Orde do 16 de maio.</p>
    <p>Visto o anterior,</p>
    <h2>DISPOÑO:</h2>
    <p>Artigo 1. Ampliación do prazo de xustificación</p>
    <p>Ampliar ata o 31 de outubro de 2014, inclusive, o prazo previsto no artigo 9.2 da Orde do 16 de maio, para acreditar a realización dos proxectos subvencionados e xustificar a totalidade do orzamento do proxecto.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 8 de setembro de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

