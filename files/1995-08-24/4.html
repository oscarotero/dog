---
date: '1995-08-24'
id: 3B6A
page: 6592
number: 162
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 14 de xuño de 1995, da Delegación Provincial da Coruña, pola que
  se dispón a inscrición no rexistro e a publicación no Diario Oficial de
  Galicia do convenio colectivo do sector da pintura.
range: Resolución
url: 'https://www.xunta.gal/dog/Publicados/1995/19950824/Anuncio3B6A_gl.html'
---
<p>Visto o expediente do convenio colectivo do sector de pintura, que tivo entrada nesta delegación provincial o día 12-6-1995, subscrito en representación da parte económica por APECCO, e, a parte social polas centrais sindicais, Unión Xeral de Traballadores, Comisións Obreiras e Confederación Intersindical Galega, o día 5-6-1995, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1980, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa publicación no libro rexistro de convenios colectivos de traballo, que figura nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 14 de xuño de 1995.</p>
<p>Fernando Rodríguez Corcoba</p>
<p>Delegado provincial da Coruña</p>
<p>Convenio colectivo de pintura para a provincia da Coruña. Ano 1995.</p>
<p>Sección 1ª</p>
<p>Extensión e vixencia.</p>
<p>Artigo 1º.-Extensión.</p>
<p>O presente convenio é de aplicación a tódalas empresas de pintura, suxeitas á ordenanza de traballo da construcción, vidro e cerámica, do 28 de agosto de 1970.</p>
<p>Aplicarase a tódolos centros de traballo da provincia da Coruña, calquera que sexa o domicilio social das empresas a que pertenza.</p>
<p>Afecta o presente convenio a tódolos traballadores ó servicio das empresas anteriormente expresadas.</p>
<p>Artigo 2º.-Vixencia.</p>
<p>O convenio entrará en vigor o día da súa publicación, se ben os seus efectos económicos empezarán a rexer a partir do 1 de xaneiro de 1995 e a súa vixencia será desde o 1 de xaneiro de 1995 ata o 31 de decembro de 1995.</p>
<p>Sección 2ª</p>
<p>Prórroga</p>
<p>Artigo 3º.-O convenio colectivo quedará prorrogado tacitamente ó seu vencemento, por sucesivos períodos de unha anualidade a non ser que se denuncie para a súa revisión ou rescisión con un mínimo de un mes antes do seu vencemento ou dalgunha das súas prórrogas. A denuncia deberase efectuar mediante comunicación escrita á outra parte, contándose o prazo dela desde a data de recepción da dita comunicación. En caso de prórroga por falta de denuncia os conceptos económicos incrementaranse nunha contía igual ó IPC habido no ano inmediato anterior.</p>
<p>Artigo 4º.-Respecto de dereito.</p>
<p>Respectaránselles a tódolos traballadores as situacións persoais actualmente consolidadas en canto determinen maiores dereitos dos concedidos por este convenio, respecto ás materias obxecto da súa regulación.</p>
<p>Artigo 5º.-Compensación e absorción.</p>
<p>Sen prexuízo de que poidan estenderse a calquera situación persoal as melloras establecidas no convenio e aínda amplialas, as empresas que veñan aboando salarios superiores ós regulamentariamente esixidos non estarán obrigadas a aplica-las elevacións que polas presentes estipulacións se fixan, máis que na medida necesaria para suplir diferencias.</p>
<p>Así mesmo, as melloras establecidas no convenio serán compensables ou absorbibles por calquera ele</p>
<p>vación salarial que por disposición legal puidese establecerse.</p>
<p>Artigo 6º.-Garantía persoal e condición mínima.</p>
<p>Serán respectadas as condicións superiores pactadas con anterioridade a este convenio, ou que se pacten durante a súa vixencia, con persoas ou grupo de persoas, polas empresas afectadas polo mesmo, sempre que no seu conxunto ou cómputo anual superen as establecidas por este convenio, debido á condición que ten de normas mínimas de relación, tanto no que se refire ó social coma no económico.</p>
<p>Artigo 7º.-Normas complementarias.</p>
<p>No que non estea previsto neste convenio haberá que se ater ó que dispón a ordenanza de traballo da construcción, vidro e cerámica, e demais disposicións vixentes.</p>
<p>Sección 3ª</p>
<p>Comisión mixta de interpretación.</p>
<p>Artigo 8º.-Constitúese unha comisión mixta de interpretación do presente convenio, presidida pola persoa que a mesma comisión designe na primeira reunión que se celebre.</p>
<p>Quedará constituída por tres representantes dos traballadores e tres das empresas, que serán designados polas centrais sindicais e a Asociación Provincial de Empresarios de entre os titulares e suplentes que fosen nomeados para formar parte da comisión deliberadora.</p>
<p>Os acordos desta comisión requirirán a conformidade da metade máis un do número de compoñentes.</p>
<p>Ás reunións da comisión mixta poderán asistir, con voz, os asesores das respectivas representacións.</p>
<p>A comisión mixta entenderá nas cuestións que se deriven da aplicación do convenio e as obrigacións conforme á paz laboral.</p>
<p>Capítulo II</p>
<p>Condicións económicas</p>
<p>Artigo 9º.-Incremento salarial para 1995</p>
<p>O incremento salarial para 1995 aquí pactado é dun 4%, calculándose este sobre as táboas salariais vixentes o 31 de decembro de 1994, excepto antigüidade. Resultando:</p>
<p>Administrativos:</p>
<p>Xefe de 1ª e peritos131.517 ptas./mes.</p>
<p>Oficial de 1ª102.246 ptas./mes</p>
<p>Oficial de 2ª93.827 ptas/mes</p>
<p>Auxiliar84.248 ptas./mes</p>
<p>Auxiliar axudantes65.148 ptas./mes</p>
<p>Operarios:</p>
<p>Oficial de 1ª (salario)2.502 ptas./día</p>
<p>Oficial de 2ª (salario)2.453 ptas./día</p>
<p>Axudante2.411 ptas./día</p>
<p>Peón (salario)2.324 ptas./día</p>
<p>As empresas que pagasen as cantidades de conformidade coas táboas indicadas quedarán exentas do seu aboamento.</p>
<p>Cláusula de garantía salarial para 1995</p>
<p>No suposto de que o IPC establecido polo INE rexistrase o 31 de decembro de 1995 un incremento superior ó 4% respecto ó mesmo día de 1994, revisaranse as táboas salariais, actualizando as aquí pactadas na porcentaxe en que supere o mencionado índice e calculando sobre as táboas vixentes o 31 de decembro de 1994, excepto antigüidade.</p>
<p>En caso de funcionar esta cláusula de revisión salarial, as empresas deberán facerlles efectivas ós seus traballadores as diferencias con efectos retroactivos do 1 de xaneiro de 1995.</p>
<p>Artigo 10º.-Prima de asistencia e puntualidade.</p>
<p>Establécese unha prima de asistencia e puntualidade, por día efectivo de traballo para o período do 1 de xaneiro de 1995 ó 31 de decembro de 1995 de 599 pesetas para os axudantes e peóns e de 760 pesetas para os oficiais de 1ª e 2ª.</p>
<p>Este plus de asistencia e puntualidade perderase nas circunstancias e contías seguintes:</p>
<p>a) A primeira falta sen xustificación será penalizada con perda de tres días de prima, ademais do salario correspondente ó día da falta.</p>
<p>b) A segunda falta será penalizada coa perda de dez día de prima, ademais do salario correspondente ó día da falta.</p>
<p>c) Por cada nova falta será penalizada coa perda da prima correspondente a tódolos días traballados no mes, ademais do salario ou salarios da nova ou novas faltas.</p>
<p>d) As faltas computaranse sempre de cada mes natural.</p>
<p>Artigo 11º.-Antigüidade.</p>
<p>A antigüidade na empresa será retribuída a razón de dous bienios e tres quinquenios, por día natural, segundo a seguinte táboa:</p>
<p>Oficiais de 1ª e 2ª: bienio, 28 pesetas.</p>
<p>Oficiais de 1ª e 2ª: quinquenio, 56 pesetas.</p>
<p>Axudantes e peóns: bienio, 27 pesetas.</p>
<p>Axudantes e peóns: quinquenio, 54 pesetas.</p>
<p>Artigo 12º.-Plus de altura.</p>
<p>Todo persoal que realice traballos en andamios voantes percibirá unha gratificación de 230 pesetas, por día ou fracción para o período do 1 de xaneiro de 1995 ó 31 de decembro de 1995. En andamios de tubos percibirase esta gratificación a partir dos sete metros de altura.</p>
<p>Artigo 13º.-Axudas de custo e desprazamentos.</p>
<p>O persoal que realice traballos fóra da súa localidade ou residencia e teña necesidade de pernoctar no lugar</p>
<p>de traballo percibirá unha axuda de custo de 1.832 pesetas diarias, ademais de 167 pesetas mensuais para lavado de roupa, para o período do 1 de xaneiro de 1995 ó 31 de decembro de 1995.</p>
<p>O persoal que se atope traballando fóra da súa localidade ou residencia e non teña necesidade de pernoctar no lugar de traballo, percibirá unha media axuda de custo de 612 pesetas diarias para o período do 1 de xaneiro de 1995 ó 31 de decembro de 1995.</p>
<p>O persoal que se atope traballando fóra do termo municipal a menor distancia de 10 km percibirá unha saída de 305 pesetas diarias para o período do 1 de xaneiro de 1995 ó 31 de decembro de 1995.</p>
<p>Artigo 14º.-Xornada laboral.</p>
<p>A xornada semanal será de 40 horas distribuídas de luns a venres, ambos incluídos, e a nómina aboarase mensualmente. Para efectos do cómputo anual de horas, será confeccionado un cadro horario pola comisión paritaria. Total de horas anuais: 1.792.</p>
<p>Consideraranse festivos os días 14 de agosto e 7 de decembro, soamente para o presente ano de 1995.</p>
<p>Artigo 15º.-Roupa de traballo.</p>
<p>A todo persoal afectado por este convenio seralle facilitado polas súas respectivas empresas unha funda de traballo de primeira calidade, cada ano. En caso de traballo que así o requira, entregarase outra máis.</p>
<p>Artigo 16º.-Licencias con soldo.</p>
<p>Tódolos traballadores afectados por este convenio terán dereito a permisos, percibindo o importe do salario diario, antigüidade e plus de asistencia nos casos seguintes:</p>
<p>a) Matrimonio do traballador: quince días naturais retribuídos.</p>
<p>b) Falecemento. En caso de falecemento de esposa, pais, pais políticos, fillos e irmáns, será sempre de cinco días, para tódolos traballadores.</p>
<p>c) Parto de esposa: será sempre de cinco días.</p>
<p>Artigo 17º.-Complemento plus de transporte.</p>
<p>Estipúlase a seguinte retribución económica en concepto de plus de transporte para tódalas categorías de 708 pesetas por día efectivo de traballo para o período do 1 de xaneiro de 1995 ó 31 de decembro de 1995.</p>
<p>Artigo 18º.-Vacacións.</p>
<p>Serán de trinta días naturais, percibindo durante elas o salario diario, antigüidade e plus de asistencia correspondente ós días que, de estar traballando, percibise o traballador.</p>
<p>Artigo 19º.-Pagas de Nadal e verán.</p>
<p>Serán de trinta días cada unha, aboaranse do salario diario do convenio e antigüidade. A paga de verán cobrarase no mes de xullo e a de Nadal antes do 24 de decembro.</p>
<p>Artigo 20º.-Paga de beneficios.</p>
<p>Consistirá no 6% do salario diario do convenio, máis antigüidade e as dúas pagas extraordinarias.</p>
<p>Artigo 21º.-Rendementos.</p>
<p>Establécese a seguinte táboa de rendementos mínimos:</p>
<p>Tempero liso primeira man180 m.</p>
<p>Tempero liso segunda man200 m.</p>
<p>Pintura ó óleo 1ª man80 m.</p>
<p>Pintura ó óleo 2ª man60 m.</p>
<p>Pintura ó óleo acabado90 m.</p>
<p>Esmalte en paredes acabado rolo80 m.</p>
<p>Pintura plástica en paredes, 1ª man160 m.</p>
<p>Pintura plástica en paredes, 2ª man180 m.</p>
<p>Aparellado e tapado130 m.</p>
<p>Tempero picado a rolo110 m.</p>
<p>Tempero picado a cepillo60 m.</p>
<p>Plástico picado a rolo100 m.</p>
<p>Portas imprimidas25 unidades.</p>
<p>Portas emplastecidas e lixadas18 unidades.</p>
<p>Portas pintadas 1ª man18 unidades.</p>
<p>Portas esmaltadas15 unidades.</p>
<p>Ventás en guillotina imprimidas (sen marco)60 unidades.</p>
<p>Ventás pintadas 1ª man (interior)18 unidades.</p>
<p>Ventás pintadas 2ª man22 unidades.</p>
<p>Pintado oco interior guillotina (vernizado)30 unidades.</p>
<p>Pintado oco interior guillotina (vernizado) 2ª man35 unidades.</p>
<p>Portas vernizadas 1ª man32 unidades.</p>
<p>Lixado e plastecido cravos40 unidades.</p>
<p>Portas 2ª man verniz32 unidades.</p>
<p>Portas 3ª man verniz30 unidades.</p>
<p>Estes rendementos enténdense en cada xornada de oito horas.</p>
<p>Disposicións adicionais</p>
<p>Artigo 22º.</p>
<p>Primeira.-As retribucións e táboas de rendemento incluídas neste convenio forma parte inseparable del e terán forza de obrigar en cada actividade.</p>
<p>Segunda.-O salario mínimo interprofesional non modificará o contido do presente convenio, nin a contía das retribucións salariais pactadas nel, sempre e cando se lles garantan ós traballadores uns ingresos superiores en cómputo anual ós mínimos fixados por disposicións legais.</p>
<p>Terceira.-As empresas virán obrigadas a concertar con primas íntegras ó seu cargo, no prazo de dous</p>
<p>meses, unha vez homologado o presente convenio, unha póliza de seguros para á cobertura dos riscos de falecemento e invalidez permanente, nos termos que seguidamente se dirán, dos seus traballadores por accidente de traballo, incluídos os accidentes in itinere, que garanta ó traballador accidentado ou ós seus habentes causa no caso de falecemento ou invalidez permanente producido por causa fortuita espontánea exterior e independente da vontade do traballador, á percepción da indemnización seguinte:</p>
<p>Dous millóns cincocentas mil pesetas (2.500.000 ptas.) en caso de falecemento do traballador por accidente de traballo.</p>
<p>Catro millóns de pesetas (4.000.000 de ptas.) en caso de invalidez permanente absoluta ou gran invalidez.</p>
<p>Esta compensación é compatible coa pensión e indemnización que poida causa-lo traballador na Seguridade Social ou Montepío.</p>
<p>Non obstante o exposto anteriormente, a indemnización que sexa percibida con cargo ó contrato de seguro de accidentes que voluntariamente se contén neste convenio, considerarase como entrega a conta da indemnización que, se é o caso, puideran declarar con cargo ás empresas os tribunais de xustiza, compensándose ata onde aquela alcance.</p>
<p>Cuarta.-Modalidades de contratación. Os traballadores que formalicen contratos temporais ou de duración determinada ou os que teñen por obxecto a realización dunha obra ou traballos determinados e que nos seus contratos oficiais non se consideren indemnizacións, terán dereito unha vez finalizado o contrato correspondente a percibir unha indemnización por cesamento do 4,5% calculado sobre os conceptos salariais das táboas do convenio devengados durante a vixencia do contrato.</p>
<p>Quinta.-Xubilación especial ós 64 anos. De conformidade co Real decreto 14/1981, dictado en desenvolvemento do ANE e para o caso de que os traballadores con 64 anos feitos desexen acollerse á xubilación co 100 por 100 dos dereitos, as empresas afectadas por este convenio obríganse a substituír cada traballador xubilado ó amparo do citado real decreto, por outro traballador perceptor do seguro desempregado ou mozo demandante do primeiro emprego, mediante un contrato de igual natureza ó extinguido.</p>
<p>Será necesario previamente á iniciación de calquera trámite o acordo entre a empresa e o traballador para poder acollerse ó antes estipulado.</p>
<p>Artigo 23º.-Cláusula de revisión.</p>
<p>Esta cláusula queda especificada no artigo 9º por formar parte das condicións económicas.</p>
<p>Comisión paritaria</p>
<p>Artigo 24º.-Constitúese unha comisión paritaria para a interpretación, arbitraxe, conciliación e vixencia do convenio.</p>
<p>Comporase de seis vocais, tres deles representantes dos traballadores e tres dos empresarios, e pertencentes á comisión deliberadora do convenio.</p>
<p>Para a adopción de acordos será necesaria a conformidade de catro vocais, polo menos, en igualdade paritaria.</p>
<p>A comisión paritaria quedará constituída do seguinte xeito:</p>
<p>-Representación empresarial: Roberto Díaz Cotelo, Juan Afonso Moraes Rey e Ángel Brey Castro.</p>
<p>-Representación dos traballadores: José Paz Pena, de CC.OO., Ezequiel Cancela Martínez, de CIG, e Ramón Calvo Romero, de UGT.</p>
<p>Salarios: cómputo anual.</p>
<p>Período do 1 de xaneiro de 1995 ó 31 de decembro de 1995.</p>
<p>Persoal administrativo:</p>
<p>Xefe 1ª e peritos2.110.304 ptas./ano.</p>
<p>Oficial de 1ª1.675.923 ptas./ano.</p>
<p>Oficial de 2ª1.550.985 ptas./ano.</p>
<p>Auxiliar1.408.832 ptas./ano.</p>
<p>Auxiliar axudante1.125.388 ptas./ano.</p>
<p>Persoal obreiro:</p>
<p>Oficial de 1ª1.471.943 ptas./ano.</p>
<p>Oficial de 2ª1.449.869 ptas./ano.</p>
<p>Axudante1.391.503 ptas./ano.</p>
<p>Peóns1.352.309 ptas./ano.</p>
<p>9505565</p>

