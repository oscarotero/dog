---
date: '1995-08-24'
id: 3BBA
page: 6609
number: 162
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 31 de xullo de 1995, da Dirección-Xerencia de Atención Primaria,
  Área Sur de Vigo (Pontevedra), pola que se anuncia concurso público por
  procedemento aberto, para a subministración de mobiliario (C.P. 1/1995).
range: Resolución
url: 'https://www.xunta.gal/dog/Publicados/1995/19950824/Anuncio3BBA_gl.html'
---
<p>A Dirección-Xerencia de Atención Primaria, Área Sur de Vigo (Pontevedra), en virtude das atribucións que lle foron delegadas conforme o establecido no artigo 7 da Orde do 15 de setembro de 1994 (DOG do 3 de outubro), da Consellería de Sanidade e Servicios Sociais, convoca o seguinte concurso público:</p>
<p>Obxecto: subministración de mobiliario.</p>
<p>Orzamento: 8.858.200 ptas., (IVE incluído).</p>
<p>Forma de adxudicación: concurso público por procedemento aberto.</p>
<p>Prazo de entrega: un mes desde a data de adxudicación.</p>
<p>Documentación de interese para os licitadores: o prego de cláusulas administrativas particulares e demais documentación complementaria pode ser solicitada no rexistro xeral da Xerencia de Atención Primaria, Área Sur, rúa México, 26-4ª planta, 36204 Vigo, en días hábiles desde as 9 ata as 14 horas.</p>
<p>Fianzas:</p>
<p>a) Provisional: non se esixe.</p>
<p>b) Definitiva: será do 4% do orzamento de licitación.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral desta Xerencia de Atención Primaria (rúa México, 26-4º, 36204 Vigo), antes das 14 horas do vixésimo sexto día natural contado a partir do seguinte ó da publicación desta resolución no DOG, ou por correo no xeito indicado no artigo 100 do Regulamento xeral de contratación.</p>
<p>Apertura de proposicións: a apertura das proposicións admitidas será realizada pola Mesa de Contratación, reunida en acto público na sala de xuntas da Xerencia de Atención Primaria, Área Sur (Vigo), ás 9 horas do décimo cuarto día natural contado desde o seguinte a aquel no que finalice o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>Documentación que deberán aporta-los licitadores: os documentos que figuran no prego de cláusulas administrativas particulares.</p>
<p>A solvencia económica e financeira acreditarase por un dos medios previstos no artigo 16 da Lei 13/1995, de contratos das administracións públicas.</p>
<p>A solvencia técnica acreditarase por medio de mostras, descricións e fotografías dos productos que hai que subministrar.</p>
<p>Anuncios: o pagamento dos anuncios do presente concurso público correrán por conta do adxudicatario do contrato.</p>
<p>Vigo, 31 de xullo de 1995.</p>
<p>Alberto García Pazos</p>
<p>Director xerente de Atención Primaria de Pontevedra</p>
<p>9505569</p>

