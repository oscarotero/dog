---
date: '2023-10-20'
id: G0427-131023-0002
page: 58076
number: 200
agency: Consellería do Mar
section: IV. Oposicións e concursos.
title: >-
  RESOLUCIÓN do 11 de outubro de 2023 pola que se dá publicidade da convocatoria
  do proceso selectivo para a cobertura temporal por persoal funcionario
  interino de dous (2) postos reservados á escala de profesores/as numerarios/as
  de institutos politécnicos marítimo-pesqueiros, con destino na Escola Oficial
  Náutico-Pesqueira de Ferrol, dependentes desta consellería.
range: Resolución
url: >-
  https://www.xunta.gal/dog/Publicados/2023/20231020/AnuncioG0427-131023-0002_gl.html
---
<p>A Consellería do Mar, dentro da súa estrutura orgánica, conta con catro centros públicos de ensinanzas náuticas e marítimo-pesqueiras nos cales se imparten ensinanzas tanto regradas como non regradas. Para o correcto funcionamento destes centros resulta imprescindible que os seus cadros de persoal docente permanezan estables, motivo polo que, en caso de vacante, enfermidade ou ausencia, a Consellería do Mar solicita a cobertura temporal dos postos o antes posible, mediante o procedemento establecido no Decreto 37/2006, do 2 de marzo, polo que se regula o nomeamento de persoal interino para o desempeño con carácter transitorio de prazas reservadas a funcionarios e a contratación temporal de persoal laboral da Xunta de Galicia.</p>
    <p>Ao estaren vacantes na Escola Oficial Náutico-Pesqueira de Ferrol dous postos reservados á escala de profesores/as numerarios/as de institutos politécnicos marítimo-pesqueiros, solicitóuselle a cobertura dos postos polo procedemento establecido no Decreto 37/2006, do 2 de marzo, á Dirección Xeral da Función Pública, órgano competente para a selección e o nomeamento de persoal funcionario interino, que non puido seleccionar o persoal axeitado por non existiren na lista da correspondente especialidade aspirantes que reúnan os requisitos establecidos. Polo anterior, e debido á urxente e inaprazable necesidade de cubrir os postos, ao tratarse dun servizo público de carácter esencial, a mesma dirección xeral autorizou excepcionalmente a Consellería do Mar para iniciar un procedemento similar ao establecido no artigo 7.5.b).2 do V Convenio colectivo único para o persoal laboral da Xunta de Galicia, para a cobertura dos postos, e emitiu informe favorable sobre as súas bases, aprobadas por esta consellería. </p>
    <p>En consecuencia, e de acordo co disposto no artigo 30.1.1 e 3 do Estatuto de autonomía de Galicia, e en uso das facultades que me confire a Lei 1/1983, do 22 de febreiro, reguladora da Xunta e da súa Presidencia, e demais normativa de aplicación,</p>
    <h2>RESOLVO:</h2>
    <p>Anunciar a convocatoria do proceso selectivo para a cobertura temporal por persoal funcionario interino de dous (2) postos reservados á escala de profesores/as numerarios/as de institutos politécnicos marítimo-pesqueiros, con destino na Escola Oficial Náutico-Pesqueira de Ferrol.</p>
    <p>As bases e condicións constan na páxina web da Consellería do Mar http://mar.xunta.gal </p>
    <p>Para participaren nesta convocatoria, as persoas interesadas utilizarán o modelo de solicitude que se inclúe nas bases da convocatoria.</p>
    <p>Santiago de Compostela, 11 de outubro de 2023</p>
    <footer><p>O conselleiro do Mar<br>P.D. (Orde do 21.2.2022, modificada pola Orde do 15.3.2022)<br>Silvia Cortiñas Fernández<br>Secretaria xeral técnica da Consellería do Mar</p></footer>

