---
date: '2023-10-20'
id: G0426-091023-0001
page: 58119
number: 200
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 5 de outubro de 2023, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do 4
  de outubro de 2023 relativa á solicitude de revisión de esbozo formulada polos
  representantes do monte veciñal en man común Devesa, pertencente á Comunidade
  de Montes Veciñais en Man Común de Devesa, no concello de Vilardevós.
range: Anuncio
url: >-
  https://www.xunta.gal/dog/Publicados/2023/20231020/AnuncioG0426-091023-0001_gl.html
---
<p>Examinada a solicitude de revisión de esbozo formulada polos representantes do monte veciñal en man común (MVMC) Devesa, pertencente á Comunidade de Montes Veciñais en Man Común (CMVMC) de Devesa, no concello de Vilardevós, resultan os seguintes</p>
    <p>Feitos:</p>
    <p>Primeiro. O 21.9.2022 a CMVMC de Devesa presentou unha solicitude (Rexel número 2022/2318736) de revisión de esbozo do MVMC de Devesa, no concello de Vilardevós.</p>
    <p>Coa solicitude achegaron a seguinte documentación:</p>
    <p>– Certificación do acordo da Asemblea Xeral do 30.1.2022.</p>
    <p>– Memoria e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 20 de xaneiro de 2023 en relación coa citada solicitude. Nel indícase que o perímetro obxecto de revisión inclúe as partes do perímetro lindeiras con particulares. Non se modifican os límites cos montes veciñais estremeiros; dous deles encóntranse en proceso de deslindamento con esta comunidade de montes.</p>
    <p>A superficie do MVMC de Devesa, unha vez revisado o esbozo, resulta de 145,94 ha fronte ás 149 ha do acordo de clasificación inicial. A redución de superficie resulta dun 2 %.</p>
    <p>Tendo en conta o anterior, emítese informe favorable sobre a revisión do esbozo do MVMC de Devesa.</p>
    <p>Consideracións legais e técnicas:</p>
    <p>Única. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común. </p>
    <p>De acordo con ela, os esbozos de montes veciñais integrados nun expediente que, pola súa antigüidade, non reúnan as características de fiabilidade e precisión que exixen as novas técnicas topográficas poderán ser obxecto de revisión, e axustaranse e completaranse con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 20 de xaneiro de 2023, o Xurado Provincial de montes veciñais en man común acordou por unanimidade o día 17 de abril de 2023:</p>
    <p>Aprobar a proposta de revisión de esbozo do MVMC de Devesa, pertencente á CMVMC de Devesa, no concello de Vilardevós.</p>
    <p>Ourense, 5 de outubro de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación de Montes Veciñais<br>en Man Común de Ourense </p></footer>

