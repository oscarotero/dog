---
date: '2000-06-13'
id: BA46
page: 9
number: 114
agency: FUNDACIÓN HOSPITAL VERÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000613/AnuncioBA46_gl.html'
---
<p>No uso das atribucións recollidas no artigo 3 da Lei 10/1996, do 5 de novembro (DOG nº 227, do 20 de novembro), o Padroado da Fundación Hospital Verín acorda a convocatoria das correspondentes probas de selección de persoal, con respecto ós principios de igualdade, mérito, capacidade e publicidade, segundo determina o artigo 2 da citada lei.</p>
<p>Na súa virtude, a Dirección da Fundación Hospital Verín fai pública a convocatoria de selección do seu persoal, de conformidade coas seguintes bases:</p>
<p>Persoal facultativo:</p>
<p>Categorías convocadasNº de prazas</p>
<p>Médico especialista en reumatoloxía1</p>
<p>Médico especialista en rehabilitación1</p>
<p>Titulación requirida: a licenciatura e especialidade esixida legalmente para o desempeño de cada unha das prazas convocadas.</p>
<p>Procedemento de selección: consistirá en dúas fases.</p>
<p>1ª fase: valoración dos méritos achegados.</p>
<p>2ª fase: entrevista persoal.</p>
<p>A nota final do procedemento será a resulta de:</p>
<p>1ª fase: 50%.</p>
<p>2ª fase: 50%.</p>
<p>Dereitos: os candidatos aboarán 7.500 pesetas en concepto de dereitos, na conta de Caixa Galicia número 2091-0409-93-3040008071. O xustificante do ingreso remitirase coa solicitude. A súa non presentación significará a exclusión automática do proceso.</p>
<p>Normas xerais.</p>
<p>Os requisitos previos esixidos para tódalas categorías son:</p>
<p>1. Ter cumpridos 18 anos, no momento da publicasación desta convocatoria.</p>
<p>2. Acredita-la nacionalidade española, ou dun país membro da Unión Europea, ou, se é o caso, dispoñer de autorización para poder residir e traballar legalmente en España.</p>
<p>3. Posuí-la titulación precisa para o posto ó que se opta, no momento da publicación da convocatoria.</p>
<p>Tipo de contrato: ordinario indefinido, e o disposto no artigo 14.1º do texto refundido da Lei do Estatuto dos traballadores, aprobado polo Real decreto lexislativo 1/1995, do 24 de marzo (BOE do 29 de marzo).</p>
<p>A Fundación Hospital Verín resérvase o dereito de declarar deserta algunha das prazas convocadas.</p>
<p>A selección, de conformidade co disposto no artigo 4 da Lei 10/1996, do 5 de novembro (DOG nº 227, do 20 de novembro) será efectuada por unha comisión de avaliación constituída para tal efecto.</p>
<p>Solicitude de participación; paar participar neste proceso deberase remitir a solicitude obrigatoriamente por correo ou presentala en persoa, ou dirixida a Fundación Hospital Verín, estrada de Laza, s/n, 32600 Verín, Ourense, no prazo improrrogable de dez días naturais contados a partir do día seguinte da publicación do presente anuncio, indicando no sobre a categoría a que se presenta. No caso de que o último día natural fora festivo, o último día sería o seguinte día hábil ó festivo.</p>
<p>As solicitudes deberán axustarse necesariamente ó modelo oficial desta convocatoria, calquera solicitude que non se axuste ó dito formato quedará excluída sen máis trámites. Estas solicitudes poderanse recoller nas direccións provinciais do Sergas da Coruña, Lugo, Ourense e Pontevedra.</p>
<p>Documentación:</p>
<p>a) Fotocopia do documento nacional de identidade compulsado, a non presentación del, ou a non compulsa, significará a exlusión automática do proceso, sen posibilidade de emenda-lo erro.</p>
<p>b) Copia compulsada, se é o caso, dos certificados de servicios prestados, dos diplomas acreditativos de ter superados cursos de coñecementos; a non compulsa dos documentos significa a non validez deles, e non se poderán presentar con posterioridade á finalización da presentación de solicitudes.</p>
<p>c) Copia compulsada do título mínimo esixido para cada categoría, a non presentación del ou a non compulsa significará a exlusión automática do proceso.</p>
<p>Calquera riscadura ou raspadura, tanto nos certificados ou en calquera dos documentos anexos que xunte o/a candidato/a, sempre que non se encontren salvados baixo sinatura, quedarán excluídos sen máis trámite.</p>
<p>No que se refire ós servicios prestados, en tódolos puntos do baremo, serán valorados unicamente os acreditados ata o día inmediato anterior, incluíndo, o da publicación desta convocatoria no Diario Oficial de Galicia. Non se valorarán os seguintes documentos: vida laboral do INSS, contratos e certificados de empresa para o Inem.</p>
<p>Así mesmo, nos certificados de servicios prestados deberán indicar nome e apelidos, categoría na que traballa ou traballou e o tempo traballado en días.</p>
<p>Exclusións e reclamacións: primeiro sacarase unha lista provisional de admitidos e exluídos, tendo os exluídos un prazo de 10 días para emenda-las posibles deficiencias ou erros que se puideran encontar nas listas, logo de reclamación escrita do/a interesado/a. Con posterioridade sacarase unha lista definitiva de admitidos.</p>
<p>Todas aquelas instancias que se presenten fóra do prazo establecido, ou aquelas persoas que fixeran o pagamento dos dereitos fóra do período establecido, quedarán automaticamente excluídas do proceso de selección.</p>
<p>Unha vez sacada a lista provisional de baremación de méritos, darase un prazo de 10 días para calquera reclamación. Estes baremos estarán á disposición do público nos taboleiros das direccións provinciais do Sergas, da Coruña, Lugo, Ourense e Pontevedra.</p>
<p>Incorporación: os candidatos seleccionados incorporaranse de forma gradual segundo as necesidades da Fundación Hospital Verín.</p>
<p>Para calquera tipo de información pódese chamar o teléfono 988 41 44 41, desde as 9 ata as 13 horas de luns a venres.</p>
<p>Verín, 7 de xuño de 2000.</p>
<p>Enrique Isaac Pérez Rivera</p>
<p>Director xerente da Fundación Hospital Verín</p>

