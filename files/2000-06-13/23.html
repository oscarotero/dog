---
date: '2000-06-13'
id: B9DA
page: 9
number: 114
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 25 de abril de 2000, da Delegación Provincial de Lugo, pola que
  se somete a información pública a solicitude de autorización administrativa e
  aprobación do proxecto de execución para o trazado da L.M.T. subterránea para
  alimentación a un C.T. na avenida Arcadio Pardiñas s/n, concello de Burela e
  da súa declaración de utilidade pública. (Expediente 37/1999 A.T.).
range: Resolución
url: 'https://www.xunta.gal/dog/Publicados/2000/20000613/AnuncioB9DA_gl.html'
---
<p>1. Autorización administrativa.</p>
<p>Para os efectos previstos no artigo 9 do Decreto 2617/1966, do 20 de outubro, de autorización de instalacións eléctricas, sométese a información pública a petición de autorización administrativa e aprobación do proxecto de execución para o trazado das liñas eléctricas de referencia, que contan coas características técnicas que se relatan a continuación:</p>
<p>Peticionario: Barras Eléctricas Galaico-Asturianas, S.A.</p>
<p>Finalidade: mellora-la seguridade e calidade do servicio nas zonas de influencia.</p>
<p>Características técnicas principais:</p>
<p>1. Liña de media tensión subterránea con orixe na L.M.T. ST Magazos-Burela-Cangas e remate no C.T. do edificio Proel na Avda. Arcadio Pardiñas s/n (Burela) de 153 m de lonxitude a 20 kV baixo tubo en conductor R.Z.</p>
<p>2. Urxente ocupación.</p>
<p>O beneficiario, ó amparo do título IX da Lei 54/1997, do 27 de novembro, do sector eléctrico solicita, así mesmo, a declaración de utilidade pública das instalacións incluídas neste proxecto, que, segundo o sinalado no artigo 54 da devandita lei, levará implícita en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa. Polo tanto, a presente resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997, e no que non se opoñan a ela, nos artigos 10, 16 e 31.5º do Decreto 2619/1966, do 20 de outubro, polo que se aproba o regulamento da Lei sobre expropiación forzosa e sancións en materia de instalacións eléctricas.</p>
<p>3. Alegacións.</p>
<p>O que se fai público para que poida examinarse o proxecto de instalacións nesta delegación provin</p>
<p>cial (edificio administrativo Ronda da Muralla, 70, Lugo), e formula-las reclamacións, por duplicado que se consideren oportunas durante o prazo de trinta días. Igualmente, os interesados poderán formular, se é o caso, e no mesmo prazo, alegacións por escrito que farán en relación co disposto nos artigos 25 e 26 do Decreto 2619/1966, podendo corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 25 de abril de 2000.</p>
<p>Jesús Bendaña Suárez</p>
<p>Delegado provincial de Lugo</p>
<p>Liña de media tensión subterránea ó centro</p>
<p>de transformación edificio Proel (Burela)</p>
<p>Relación de propietarios, bens e dereitos afectados</p>
<p>Predio nº: 3.</p>
<p>Paraxe: Burela.</p>
<p>Cultivo: camiño.</p>
<p>Propietario (D/Dª): Antonio Barrionuevo Freijo.</p>
<p>Enderezo: Perdouro, 1, 27880 Burela (Lugo).</p>
<p>Afección (superficie m): 29,23.</p>

