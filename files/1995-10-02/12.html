---
date: '1995-10-02'
id: 70CA
page: 7
number: 189
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 25 de setembro de 1995, da Secretaría Xeral da Consellería de
  Agricultura, Gandería e Montes, pola que se convoca concurso aberto para
  realizar traballos específicos e concretos non habituais da Administración en
  materia informática.
range: Resolución
url: 'https://www.xunta.gal/dog/Publicados/1995/19951002/Anuncio70CA_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso aberto:</p>
<p>Obxecto: contratación dun técnico informático para o desenvolvemento e mantemento de aplicacións informáticas en contorno local e mantemento das redes de área local da Consellería de Agricultura, Gandería e Montes da Xunta de Galicia.</p>
<p>Orzamento de licitación: catro millóns duascentas setenta e catro mil cincocentas cincuenta pesetas (4.274.550 ptas.).</p>
<p>Exposición do proxecto e pregos: o prego de cláusulas administrativas particulares e o prego de prescricións técnicas estarán á disposición dos interesados en días e horas de oficina no Servicio de Contratación da Secretaría Xeral da consellería, en San Caetano, s/n, Santiago de Compostela.</p>
<p>Presentación e apertura de proposicións: as solicitudes presentaranse no rexistro xeral da Consellería de Agricultura, Gandería e Montes (San Caetano, s/n, Santiago de Compostela) ou en calquera das vías admitidas na lexislación vixente, antes das 14 horas do día 30 de outubro de 1995.</p>
<p>A apertura de proposicións terá lugar en acto público nos locais da Secretaría Xeral da Consellería de Agricultura, Gandería e Montes (San Caetano, Santiago de Compostela), ás 13 horas do día 31 de outubro de 1995.</p>
<p>Gastos de publicación: o importe do presente anuncio correrá a cargo do adxudicatario.</p>
<p>Santiago de Compostela, 25 de setembro de 1995.</p>
<p>Antonio L. Rosón Pérez</p>
<p>Secretario xeral da Consellería de Agricultura,</p>
<p>Gandería e Montes</p>

