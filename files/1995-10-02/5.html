---
date: '1995-10-02'
id: 70A6
page: 7
number: 189
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 25 de setembro de 1995 pola que se convocan varias actividades
  de formación para o persoal ó servicio da Administración autónomica de
  Galicia.
range: Resolución
url: 'https://www.xunta.gal/dog/Publicados/1995/19951002/Anuncio70A6_gl.html'
---
<p>Conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo de modificación da anterior, anúnciase a convocatoria dos cursos e xornadas que figuran no anexo I, que deberán desenvolverse conforme as seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos deberá presentar, cuberta en tódolos epígrafes que lles corresponda, a instancia e currículum segundo o modelo anexo II.</p>
<p>2. A falsidade ou ocultación de datos esenciais para a selección dos aspirantes dará lugar é exclusión automática do curso e á imposibilidade de participar en ningún outro curso neste ano.</p>
<p>3. O prazo de presentación de instancias será o que se sinala para cada curso no anexo I.</p>
<p>4. A devandita documentación dirixirase á EGAP, rúa de Madrid, nº 2-4 (polígono das Fontiñas), 15703 Santiago de Compostela, e presentarase no rexistro da EGAP, das delegacións provinciais da Consellería da Presidencia e Administración Pública ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>1. Poderá participa-lo persoal que cumpra os requisitos específicos esixidos para cada curso. Nos cursos que se celebran en distintas localidades terá preferencia o peroal dos servicios respectivos.</p>
<p>2. A lista dos seleccionados publicarase no taboleiro de anuncios da EGAP.</p>
<p>Tercerira.-Certificacións de participación.</p>
<p>1. É obrigatoria a asistencia a tódalas sesións dos cursos. Toda inasistencia a clase deberá ser xustificada debidamente polo interesado, sen supera-lo 15% das horas lectivas programadas para o curso; unha inasistencia superior ó 15%, aínda que sexa xustificada, impedirá a expedición do certificado.</p>
<p>2. Ós asistentes que superen as probas que determine a EGAP, outorgaráselles unha certificación de aproveitamento.</p>
<p>3. Para coñecemento e constancia no seu expediente, o interesado deberá facilitarlles unha copia ós servicios de persoal do seu centro directivo.</p>
<p>Santiago de Compostela, 25 de setembro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración Pública</p>
<p>ANEXO I</p>
<p>XORNADAS TÉCNICAS DE PUBLICACIÓNS</p>
<p>1.-Obxectivos.</p>
<p>A xornada ten por obxectivos afondar, respecto ós encargados de publicacións dos departamentos da Xunta de Galicia, nos aspectos xurídicos, técnicos, e comerciais do proceso de publicación.</p>
<p>2.-Destinatarios.</p>
<p>Encargados das publicacións dos departamentos da Xunta de Galicia; circunstancia que deberá acreditarse mediante certificación do xefe do centro directivo correspondiente.</p>
<p>3.-Criterios de selección.</p>
<p>Os criterios de selección que se terán en conta serán os que se fan públicos no apartado B) do anexo á Resolución do 27-6-1997 (DOG nº 149, do 3-8-1994).</p>
<p>4.-Desenvolvemento:</p>
<p>4.1.-Duración: 25 horas (1 sesión de 5 horas, 5 sesións de 4 horas).</p>
<p>4.2.-Lugar: EGAP.</p>
<p>4.3.-Horarios: normalmente de 10 a 14 horas.</p>
<p>4.4.-Datas: durante os meses de outubro e novembro de 1995.</p>
<p>4.5.-Prazas: limitadas por razón de organización.</p>
<p>5.-Contido básico:</p>
<p>As publicacións institucionais. A xestión do libro: correción, preproducción. O deseño e a maquetería. Os procesos da impresión. A distribución do libro.</p>
<p>6.-Prazo de presentación de solicitudes.</p>
<p>O prazo de presentación de solicitudes remata ós 10 días contados a partir do seguinte ó da publicación da presente resolución.</p>
<p>CURSO DE SEGURIDADE E HIXIENE NO TRABALLO</p>
<p>1.-Obxectivos.</p>
<p>O obxectivo do curso é proporcionar uns coñecementos básicos en materia de seguridade e hixiene no traballo para persoal administrativo e auxiliar, que permitan unha mellora da capacidade técnica e humana no traballo, para evitar situacións de risco e saber facer fronte a accidente ou situacións concretas.</p>
<p>2.-Destinatarios.</p>
<p>Persoal funcionario dos grupos C e D e persoal laboral fixo da categoría IV ó servicio da Xunta de Galicia, Parlamento galego, Valedor do Pobo, Consello de Contas e das tres universidades galegas. Terá preferencia o persoal que estea traballando con ordenadores persoais, circunstancia que deberá acreditarse no momento de solicita-lo curso mediantes certificación do xefe do centro directivo de dependencia do solicitante.</p>
<p>3.-Criterios de selección.</p>
<p>Os criterios de selección que se terán en conta serán os que se fan públicos no apartado B) do anexo á Resolución do 27-6-1994 (DOG nº 149, do 3-8-1994).</p>
<p>4.-Desenvolvemento do curso:</p>
<p>4.1.-Duración: 12 horas.</p>
<p>4.2.-Lugares e datas: Santiago: 20 ó 23 de novembro; A Coruña: 27 ó 30 de novembro; Ferrol: 11 ó 14 de decembro.</p>
<p>4.3.-Horario: de 17 a 20 horas.</p>
<p>4.4.-Prazas: 25.</p>
<p>5.-Contido básico:</p>
<p>Introducción á saúde laboral. Ordenamento xurídico. O risco de incendio e explosión. O risco eléctrico. Riscos ambientais. Actuación sanitaria de emerxencia. Riscos no manexo de ordenadores.</p>
<p>6.-Prazo de presentación de instancias: o prazo de presenación de instancias remata un mes antes da data de comezo de cada curso.</p>
<p>CURSO DE INSPECCIÓN DE CONSUMO</p>
<p>1.-Obxectivos:</p>
<p>O obxectivo do curso é proporcionar ó persoal dos grupos A, B e C ó servicio da Xunta de Galicia que estean desempeñando inspección de consumo a preparación adecuada para desempeñar correctamente o seu cometido nas labores propias da inspección.</p>
<p>2.-Destinatarios:</p>
<p>Persoal dos grupos A, B e C ó servicio da Xunta de Galicia que estean desempeñando tarefas propias de inspección de consumo, o que deberá acreditarse mediante certificación do xefe do centro directivo correspondente.</p>
<p>3.-Criterios de selección.</p>
<p>Os criterios de selección que se terán en conta serán os que se fan públicos no apartado B) do anexo á Resolución do 27-6-1994 (DOG nº 149, do 3-8-1994).</p>
<p>4.-Desenvolvemento do curso:</p>
<p>4.1.-Duración: 100 horas.</p>
<p>4.2.-Lugar: EGAP.</p>
<p>4.3.-Datas: do 16 de outubro ó 14 de decembro.</p>
<p>4.4.-Horario: de 17 a 20 horas.</p>
<p>4.5.-Prazas: 75.</p>
<p>5.-Contido básico:</p>
<p>Os dereitos do consumidor. A inspección de consumo. Procedemento sancionador. Publicidade. Regulación de productos e servicios determinados respecto ós dereitos do consumidor.</p>
<p>6.-Prazo de presentación de instancias: o prazo de presentación de instancias remata 5 días antes da data de comezo do curso.</p>
<p>CURSO DE ELIMINACIÓN DE BARRERAS ARQUITECTÓNICAS</p>
<p>1.-Obxectivos.</p>
<p>O afondamento do problema das barreiras arquitectónicas.</p>
<p>2.-Destinatarios.</p>
<p>Arquitectos e enxeñeiros técnicos municipais, circunstancias que deberán acreditarse mediante certificación do xefe do centro directivo correspondente.</p>
<p>3.-Criterios de selección.</p>
<p>Os criterios de selección que se terán en conta serán os que se fan públicos no apartado B) do anexo á Resolución do 27-6-1994 (DOG nº 149, do 3-8-1994).</p>
<p>4.-Desenvolvemento:</p>
<p>3.1.-Duración: 16 horas.</p>
<p>3.2.-Lugar: EGAP.</p>
<p>3.3.-Datas: 9 e 10 de novembro de 1995.</p>
<p>3.4.-Horarios: de 10 a 14 e de 16 a 20 horas.</p>
<p>3.5.-Prazas: 60.</p>
<p>5.-Contido básico:</p>
<p>-Mobilidade reducida e accesibilidade.</p>
<p>-Barreiras arquitectónicas.</p>
<p>-Normativa.</p>
<p>6.-Prazo presentación instancias: o prazo de presentación de instancias remata 15 días naturais antes da data de comezo do curso.</p>

