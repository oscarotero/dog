---
date: '2001-01-09'
id: F1A
page: 352
number: 6
agency: CONCELLO DE ARZÚA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010109/AnuncioF1A_gl.html'
---
<p>O Pleno deste concello, na sesión realizada día 31 de outubro de 2000, adoptou o acordo coa parte dispositiva seguinte:</p>
<p>Primeiro.-Aprobar definitivamente o estudio de detalle promovido por esta alcaldía, referido a unha rúa situada dentro dunha franxa de terreo á esquerda da estrada nacional 547, clasificada como solo urbano, a cal non se encontra reflectida nos planos das normas subsidiarias de planeamento; e isto nos termos e coas determinacións contidas no proxecto do dito estudio de detalle, conforme foi redactado polo arquitecto Isidro López Yáñez con data de maio de 2000.</p>
<p>Segundo.-Declarar extinguida a suspensión do outorgamento de licencias de edificación, parcelación e demolición, no ámbito territorial afectado por este estudio de detalle; esta suspensión fora fixada a través do decreto de aprobación inicial do mesmo estudio de detalle, dictado polo alcalde con data do 12 de xuño de 2000.</p>
<p>Terceiro.-Publicar este acordo de aprobación definitiva no BOP e no Diario Oficial de Galicia, conforme se establece no artigo 48.2º da Lei 1/1997, do 24 de marzo, do solo de Galicia, en relación á súa vez co artigo 140.6º do Regulamento de planeamento urbanístico.</p>
<p>Recursos.</p>
<p>Contra o presente acordo, que é definitivo en vía administrativa poderase interpoñer en de forma potestativa recurso de reposición ante o mesmo órgano que o dictou ou xa directamente recurso contencioso-administrativo ante a sala correspondente do Tribunal Superior de Xustiza de Galicia no prazo de dous meses, contados a partir do día seguinte ó da publicación do presente anuncio, de acordo</p>
<p>co disposto no artigo 46 da Lei 29/1998, de xullo, reguladora da dita xurisdicción.</p>
<p>Se se opta por interpoñer recurso de reposición previo ó contencioso-administrativo, deberá facerse ante o órgano municipal do que dimana este acto, no prazo dun mes, contado a partir do día seguinte ó da publicación deste anuncio, de acordo co disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificados pola Lei 4/1999, do 13 de xaneiro.</p>
<p>Contra a resolución expresa do recurso de reposición, poderase interpoñer recurso contencioso-administrativo ante a sala correspondente do Tribunal Superior de Xustiza de Galicia no prazo de dous meses, contados a partir do día seguinte ó da notificación do acordo recorrido, de acordo co disposto no artigo 46 da Lei 29/1998, do 13 de xullo, reguladora da dita xurisdicción.</p>
<p>Contra a resolución presunta do recurso de reposición, que terá lugar transcorrido un mes desde a interposición deste sen que fose notificado, poderase interpoñer recurso contencioso-administrativo ante a sala correspondente do Tribunal Superior de Xustiza de Galicia no prazo de seis meses, contados a partir do día seguinte a aquel en que o acordo do referido recurso de reposición se debería notificar de forma expresa (un mes desde a interposición do recurso), todo iso de acordo co disposto no artigo 46 da Lei 29/1998, do 13 de xullo, reguladora da xurisdicción contencioso-administrativa en relación cos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>En cumprimento do disposto no artigo 70.2º da Lei 7/1985, do 2 de abril, en relación á súa vez co artigo 48.2º da Lei do solo de Galicia, e artigo 140.6º do Regulamento de planeamento urbanístico, procédese a publica-lo texto íntegro da normativa urbanística do referido estudio de detalle:</p>
<p>1.1. Antecedentes.</p>
<p>O termo municipal de Arzúa conta na actualidade como instrumento de planeamento, con normas subsidiarias municipais de planeamento, aprobadas definitivamente en sesión plenaria do 6 de novembro de 1986.</p>
<p>O estudio de detalle que se formula encádrase dentro do solo urbano clasificado polas mencionadas normas subsidiarias.</p>
<p>1.2. Conveniencia e oportunidade da realización do estudio de detalle.</p>
<p>As NN.SS. municipais clasifican como solo urbano con distintas ordenanzas de aplicación a capital municipal e o seu contorno.</p>
<p>Entre outros, as ditas normas clasifican como solo urbano unha franxa de terreo a ámbolos dous lados da estrada C-457 ó seu paso polo núcleo urbano municipal, de largo variable oscilando entre os 34 e os 55 m. O largo da dita franxa mantense invariable ó largo da vía principal sen ter en conta en moitos casos o parcelario e os posibles camiños que se encontran dentro da dita franxa.</p>
<p>Enténdese que debido á baixa calidade da cartografía existente no momento da redacción da normativa municipal o camiño que neste documento é obxecto de estudio de detalle non se encontra reflectido na dita cartografía, polo que non ten neste momento marcada aliñacións oficiais pese a ser unha vía de comunicación de titularidade pública no citado momento de redacción do documento de planeamento.</p>
<p>Como vía de titularidade pública situada no solo urbano foise urbanizando sen necesidade de ningún proceso de distribución de cargas e beneficios e é polo que, no día de hoxe e vista a dispoñibilidade de soares ó longo da rúa, se fai necesaria a redacción deste estudio de detalle.</p>
<p>1.3. Situación urbanística actual.</p>
<p>O camiño obxecto de estudio de detalle encóntrase dentro da clasificación do solo urbano e élle de aplicación a ordenanza EC: edificación cerrada.</p>
<p>Para a dita ordenanza rexen as seguintes determinacións:</p>
<p>Usos: vivenda agrupada en edificios contiguos, comercial, industrial graos 1º, 2º e 3º, almacéns graos 1º e 2º, uso público, recreativo de espectáculos, recreativo de relación, relixioso, cultural-escolar e deportivo, sanitario-asistencial hoteleiro, institucional, transportes.</p>
<p>Aliñacións: as marcadas nos planos.</p>
<p>Parcela mínima: 60 m excepto soares menores entre medianeiras froito dun derribo.</p>
<p>Fronte mínima: 6 m salvo o expresado no punto anterior.</p>
<p>Fondo mínimo: 8 m.</p>
<p>Para contruír non soar a liña de separación do contiguo formará co eixe da rúa un ángulo de máis de 70º.</p>
<p>Alturas:</p>
<table><tbody><tr><td></td></tr>
<tr><td></td></tr>
<tr><td>Largo da rúa
entre aliñacións</td><td>Altura
da cornixa</td><td>Nº
de plantas</td><td>Fondo
de edificación</td></tr>
<tr><td></td></tr>
</tbody></table>
<table><tbody><tr><td>' 8 m</td><td>10,4</td><td>III</td><td>13 m</td></tr>
<tr><td>De 8 a 14 m</td><td>13,1</td><td>IV</td><td>16 m</td></tr>
<tr><td>)  de 14 m</td><td>15,8</td><td>V</td><td>17 m</td></tr>
<tr><td></td></tr></tbody></table>
<p>As rúa se menos de tres metros entre aliñacións terán unha altura máxima edificable de baixo e planta.</p>
<p>O espacio interior do polígono delimitado trazando paralelas ás aliñacións exteriores á distancia sinalada como fondo de edificacións será considerado</p>
<p>como patio de rueiro e edificable na planta baixa e, en todo caso, de acordo coa altura dada á planta baixa da edificación, dentro dos límites establecidos.</p>
<p>Na actualidade o camiño obxecto de estudio de detalle encóntrase entre dúas aliñacións, unha na rúa Lugo con 22 m e outra a rúa do Castro con 13 m. O camiño, denominado rúa Río Mera arranca da rúa do Piñeiral, perpendicular ás dúas primeiras e desemboca na rúa do Castro.</p>
<p>1.4. Estudio do viario de Arzúa.</p>
<p>O viario do núcleo urbano de Arzúa estructúrase fundamentalmente arredor da rúa Lugo e das estradas que nela conflúen: por un lado e cara ó norte, a estrada que vai a Corredoiras e por outro cara ó sur a que vai a Vila de Cruces.</p>
<p>Entre este cruzamento de estradas créase unha malla en retícula máis ou menos irregular, cara ó sur, con vivendas de tipoloxía tradicional e vinculadas ó camiño de Santiago e á igrexa de Santiago, e cara ó norte con vivendas de tipoloxía colectiva e unifamiliar, de ruerios máis regulares e de maior tamaño e con rúas máis largas, contando co mercado e a zona de colexios e equipamentos deportivos como elementos ordenadores do entramado urbano.</p>
<p>O camiño obxecto do estudio de detalle sitúase paralelo a rúa Lugo, na estrema oriental do núcleo urbano e vinculado á zona de equipamentos docentes (colexios) e deportivos (campo de fútbol e polideportivo).</p>
<p>1.5. Estado actual do viario.</p>
<p>O camiño obxecto do estudio de detalle arranca da denominada rúa do Piñeiras, perpendicular á rúa Lugo, e desemboca na rúa do Castro. A primeira ten unha aliñación fixada de 16 m e a segunda de 13.</p>
<p>Neste momento a rúa Río Mera encóntrase parcialmente urbanizada estando asfaltada toda a sección da calzada e beirarrúas construídas no lado sur e a ámbolos dous lados nos dous arrinques da mencionada rúa.</p>
<p>A calzada ten un largo en todo o seu percorrido de 6,25 m e as beirarrúas de 1,10.</p>
<p>1.6. Dotacións e servicios urbanísticos.</p>
<p>A rúa encóntrase ademais consolidada polos servicios urbanísticos. Conta con saneamento en toda a súa lonxitude, abastecemento de auga, enerxía eléctrica e iluminación pública polo que simplemente se considera necesario para a concesión de licencias a fixación das aliñacións. A dita fixación de aliñacións vén marcada pola situación consolidada na actualidade e que non por estar realizada se considera contraria ó planeamento.</p>
<p>1.7. Fixación de aliñacións e rasantes.</p>
<p>Considéranse as seguintes aliñacións:</p>
<p>-En toda a rúa unha aliñación de 8,45 m; 4,22 medidos desde o eixe da rúa existente.</p>
<p>A sección de viario será a seguinte:</p>
<p>-Calzada de 6,25 m e beirarrúas a ambos lados de 1,10.</p>
<p>Considéranse as seguintes rasantes:</p>
<p>-As actuais sendo sensiblemente horizontais con lixeira pendente ascendente cara á rúa do Castro.</p>
<p>1.8. Normativa municipal de aplicación.</p>
<p>Por tratarse dun estudio de detalle non se modifican as condicións de aproveitamento, alturas, parcela, etc. fixadas no planeamento e que son as sinaladas no punto 1.3 deste estudio de detalle.</p>
<p>Atendendo á ordenanza de aplicación en tendo en conta a aliñación fixada márcase unha altura máxima permitida de 13,10 m e B+3 alturas. O fondo máximo é de 16 m.</p>
<p>Arzúa, 10 de novembro de 2000.</p>
<p>Manuel Moscoso López</p>
<p>Alcalde</p>

