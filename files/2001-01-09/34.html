---
date: '2001-01-09'
id: F26
page: 355
number: 6
agency: CONCELLO DE LALÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010109/AnuncioF26_gl.html'
---
<p>A Comisión de Goberno acordou aproba-los trámites para a adxudicación do concurso aberto da obra de reposición de firmes en camiños e rúas de núcleos rurais, FCL 2000. Para tal efecto aprobou o correspondente prego de cláusulas administrativas particulares que se expón xunto con este edicto polo prazo de catro días para reclamacións, e ordenou anuncia-lo correspondente concurso público:</p>
<p>Entidade adxudicadora: Concello de Lalín. Praza do Concello, nº 1. Teléfono: 986 78 70 60. Fax: 986 78 20 42.</p>
<p>Obxecto: reposición de firmes en camiños e rúas de núcleos rurais por importe de 24.335.807 pesetas.</p>
<p>Modalidade de adxudicación: concurso público, procedemento aberto, tramitación urxente.</p>
<p>Garantía provisional: 2% do orzamento.</p>
<p>Clasificación do contratista: grupo G, subgrupo 6, categoría C.</p>
<p>Exame do expediente: os licitadores poderán examina-lo expediente na secretaría xeral do concello en horas de oficina, de luns a venres, e ata o día</p>
<p>anterior ó do remate do prazo de presentación de proposicións.</p>
<p>Lugar e prazo de presentación de proposicións: as proposicións presentaranse no rexistro xeral do concello dentro do prazo de 13 días naturais contados a partir do día da última publicación deste anuncio no DOG, en horas de nove a catorce e na forma establecida no prego de condicións. Se fose festivo, rematará o día hábil seguinte. As ofertas manteranse durante tres meses.</p>
<p>Apertura de proposicións: a apertura de plicas terá lugar na casa do concello, ás doce horas do seguinte día hábil ó da finalización do prazo de presentación de ofertas. Para estes efectos considéranse os sábados como días inhábiles.</p>
<p>Lalín, 4 de decembro de 2000.</p>
<p>José Crespo Iglesias</p>
<p>Alcalde</p>

