---
date: '2001-01-09'
id: F32
page: 356
number: 6
agency: CONCELLO DE PONTE CALDELAS
section: VI. ANUNCIOS
title: >-
  Anuncio da aprobación definitiva do estudio de detalle de reaxuste de
  aliñacións sito na nova vía entre a rúa Manuel Cordo Boullosa e a rúa González
  Besada de Ponte Caldelas.
range: Anuncio
url: 'https://www.xunta.gal/dog/Publicados/2001/20010109/AnuncioF32_gl.html'
---
<p>O Pleno da Corporación, na súa sesión de 10 de novembro de 2000, acordou aprobar definitivamente o estudio de detalle para reaxuste de aliñacións sito no novo vial entre a rúa Manuel Cordo Boullosa e a rúa González Besada de Ponte Caldelas, conforme o proxecto presentado por Promociones Caldelas, S.A., e redactado pola arquitecta Teresa Taboas Veleiro, consonte o informe e demais documentación que consta no expediente administrativo e nos mesmos termos da súa aprobación inicial.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non puideran ser notificados personalmente.</p>
<p>Contra o acordo de aprobación definitiva, poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ó da publicación deste anuncio; alternativamente, poderá interpoñerse recurso potestativo de reposición ante o Pleno da Corporación no prazo dun mes, contado desde a mesma data.</p>
<p>Ponte Caldelas, 4 de decembro de 2000.</p>
<p>Fidel Rodríguez Toubes</p>
<p>Alcalde</p>

