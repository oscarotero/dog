---
date: '1995-06-19'
id: EBCA
page: 4
number: 116
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 169/1995, do 3 de xuño, polo que se declara urxente ocupación, para
  efectos de expropiación forzosa, polo Concello de Fene (A Coruña), dos bens e
  dereitos necesarios para a realización das obras do proxecto de apertura e
  pavimentación do camiño do Regueiro.
range: Decreto
url: 'https://www.xunta.gal/dog/Publicados/1995/19950619/AnuncioEBCA_gl.html'
---
<p>O Concello de Fene (A Coruña), en sesión celebrada o día 13 de setembro de 1991, aprobou o proxecto de apertura e pavimentación camiño do Regueiro, e na sesión do día 2 de febreiro de 1995 acordou solicitar da Xunta de Galicia a declaración de urxente ocupación dos bens e dereitos necesarios afectados pola expropiación forzosa ó abeiro do dis</p>
<p>posto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 31 de marzo de 1995 baixo o nº 3035.</p>
<p>Os bens afectados nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 9 de maio de 1995 baixo o número 4164.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a apertura e pavimentacion do camiño obxecto de expropiación, en realidade a rúa Tellerías, vén motivada pola necesidade de dar resposta ó desenvolvemento do proceso urbanizador no solo urbano de Fene, urbanización que se concreta na dotación de servicios necesarios para poder considerar unha parcela como soar ou como apto para a urbanización; trátase de executar unha vía que significa unha importante mellora na rede viaria local e responde á necesidade tanto de dotar de servicios á zona -acceso rodado- como á de comunicar a través da dita rúa a zona de Neda e Xubia directamente co novo enlace de San Valentín, e minorar, polo tanto, o tráfico que desde esta zona e en dirección a Astano-Ferrol circula actualmente polo cruzamento da igrexa de Fene.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día tres de xuño de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Fene (A Coruña), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de apertura e pavimentación do camiño do Regueiro.</p>
<p>Santiago de Compostela, tres de xuño de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>

