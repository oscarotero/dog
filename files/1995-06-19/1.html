---
date: '1995-06-19'
id: EB9E
page: 4
number: 116
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 166/1995, do 16 de xuño, polo que se modifica o artigo 4 do Decreto
  1/1991, do 11 de xaneiro, que regula a concesión da Medalla de Galicia.
range: Decreto
url: 'https://www.xunta.gal/dog/Publicados/1995/19950619/AnuncioEB9E_gl.html'
---
<p>O elevado número de candidatos que se veñen propoñendo para a concesión da Medalla de Galicia por moi diversos sectores da sociedade galega, fai necesario adapta-lo artigo 4 do Decreto 1/1991, do 11 de xaneiro, ás novas circunstancias.</p>
<p>Polo tanto, por proposta do conselleiro da Presidencia e Administración Pública, e logo de deliberación do Consello da Xunta de Galicia, na súa reunión do día dezaseis de xuño de mil novecentos noventa e cinco,</p>
<p>DISPOÑO:</p>
<p>Artigo único.-Queda modificado o artigo 4 do Decreto 1/1991, do 11 de xaneiro, polo que se regula a concesión da Medalla de Galicia e dáselle a redacción seguinte:</p>
<p>Artigo 4º.-«Anualmente poderanse conceder como máximo unha Medalla de Galicia na súa categoría</p>
<p>de ouro, oito de prata e 14 de bronce. Non se computarán neste número as medallas de Galicia que se outorguen, se é o caso, por razóns de cortesía ou reciprocidade.</p>
<p>Tampouco se computarán no número de medallas sinaladas no parágrafo anterior as que sexan concedidas a institucións, fundacións, asociacións e persoas xurídicas ou morais en xeral».</p>
<p>Disposición derrogatoria</p>
<p>Queda derrogado o Decreto 137/1992, do 5 de xuño, polo que se modifica o artigo 4 do Decreto 1/1991, do 11 de xaneiro, que regula a concesión da Medalla de Galicia.</p>
<p>Disposición derradeira</p>
<p>O presente decreto entrará en vigor no mesmo día da súa publicación no Diario Oficial de Galicia.</p>
<p>Santiago de Compostela, dezaseis de xuño de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

