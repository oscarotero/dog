---
date: '1995-04-18'
id: CFEE
page: 2906
number: 74
agency: CONCELLO DE LUGO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950418/AnuncioCFEE_gl.html'
---
<p>Por resolución do Concello Pleno en sesión celebrada o día 3 de febreiro de 1995, aprobouse definitivamente a contratación mediante concurso das obras de construcción e a explotación do tanatorio municipal, en réxime de concesión.</p>
<p>Proxecto: os licitadores deberán presentar proxecto básico segundo o prego de condicións. O proxecto definitivo será redactado polo adxudicatario, dentro do prazo de un mes desde a formalización do contrato e sometido á aprobación polo Pleno do Concello.</p>
<p>Canon: o concursante ofrecerá na súa proposición, como canon anual que terá que aboarlle ó concello, unha determinada cantidade en forma global, que pode ser variable, exclusivamente, en función do tempo. O dito canon quedará modificado cando se produza a revisión das tarifas e de xeito proporcional ás variacións delas.</p>
<p>Duración da concesión: o prazo máximo de concesión será de 45 anos; o licitador poderá oferta-lo prazo que considere conveniente en función do disposto no prego de condicións.</p>
<p>Prazo de execución das obras: 15 meses.</p>
<p>Fianza provisional: 2.700.000 pesetas.</p>
<p>Fianza definitiva: 4 por 100 do orzamento de investimento.</p>
<p>Expediente: atópase de manifesto no Negociado de Contratación do Concello de Lugo, en horas de oficina.</p>
<p>Condicións: as condicións polas que se rexerá o contrato serán as contidas no proxecto de obras que deberá ser redactado polo adxudicatario da concesión, as contidas nos pregos de condicións e as do réxime de explotación, todo iso, unha vez que sexa aprobado definitivamente polo Concello Pleno.</p>
<p>Presentación de proposicións: no rexistro xeral do Concello de Lugo no prazo de un mes, contado a partir do día seguinte á inserción do anuncio da licitación no Boletín Oficial del Estado, poderán presentarse ofertas segundo o disposto no artigo 100 do Regulamento xeral de contratación do Estado.</p>
<p>Apertura de proposicións: efectuaraa a Mesa de Contratación, ás 12 horas do décimo quinto día hábil seguinte a aquel en que remate o prazo de presentación de proposicións.</p>
<p>Gastos: tanto o importe dos anuncios, como os gastos de formalización de contrato, como todos aqueles que se deriven da concesión, serán por conta do contratista adxudicatario da obra.</p>
<p>Lugo, 10 de febreiro de 1995.</p>
<p>Visto e prace</p>
<p>O alcalde</p>
<p>O secretario</p>
<p>Rubricado</p>

