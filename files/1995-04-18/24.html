---
date: '1995-04-18'
id: CF9E
page: 2890
number: 74
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 29 de marzo de 1995, da Secretaría Xeral de Comunicación, pola
  que se convoca concurso público para a contratación da submistración e
  instalación dunha estación radiobase para a rede oficial de comunicacións da
  Xunta de Galicia.
range: Resolución
url: 'https://www.xunta.gal/dog/Publicados/1995/19950418/AnuncioCF9E_gl.html'
---
<p>Obxecto e orzamento: subministración e instalación dunha estación radiobase para a rede oficial de comunicacións da Xunta de Galicia, cun orzamento de licitación de 11.750.000 pesetas, IVE incluído.</p>
<p>Prazo de execución: seis meses.</p>
<p>Documentos de interese para os licitadores: o prego de cláusulas administrativas particulares e demais documentación complementaria pode ser adquirida en Tórculo Artes Gráficas, S.L., rúa Rosalía de Castro 45, baixo, Santiago de Compostela, teléfono 59 26 00.</p>
<p>Fianza provisional: o 2% do orzamento de licitación, equivalente a 235.000 pesetas, que será instrumentada en calquera das formas establecidas no artigo 340 do Regulamento xeral de contratación.</p>
<p>Presentación de proposicións: as ofertas serán presentadas en man, en sobres pechados e asinados polo licitador ou persoa que o represente, no rexistro xeral da Xunta de Galicia -edificio central de San Caetano (Santiago de Compostela), ata as 14 horas do día 8 de maio de 1995, ou por correo na forma establecida no artigo 100 do Regulamento xeral de contratación.</p>
<p>Apertura de proposicións: a apertura das ofertas presentadas en prazo hábil terá lugar en acto público, na sala de xuntas da Secretaría Xeral de Comunicación, planta baixa do edificio nº 5 de San Caetano, a partir das 12 horas do día 12 de maio de 1995.</p>
<p>Documentación que deberán aporta-los licitadores: a que se indica no prégo de cláusulas administrativas particulares.</p>
<p>Anuncios: o importe deste anuncio será por conta do adxudicatario.</p>
<p>Santiago de Compostela, 29 de marzo de 1995.</p>
<p>Jesús Pérez Varela</p>
<p>Secretario xeral de Comunicación</p>

