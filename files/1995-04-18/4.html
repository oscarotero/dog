---
date: '1995-04-18'
id: CF42
page: 2877
number: 74
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 22 de marzo de 1995, da Dirección Xeral da Función Pública, pola
  que se modifican as listas para a cobertura con carácter temporal dos postos
  correspondentes a persoal laboral da categoría 2 do grupo IV, e a funcionarios
  do corpo subalterno -grupo E- da Administración xeral da Xunta de Galicia.
range: Resolución
url: 'https://www.xunta.gal/dog/Publicados/1995/19950418/AnuncioCF42_gl.html'
---
<p>Por acordo do 5 de agosto de 1994 da Comisión Permanente de Selección de Persoal, fíxose pública a lista para a cobertura con carácter temporal dos postos de traballo reservados a persoal laboral da categoría 2 do grupo IV da Xunta de Galicia, no dito acordo figuraba incluída Elisabeth González López.</p>
<p>Sen embargo, con anterioridade a interesada expresara a súa renuncia á referida inclusión, así como a súa solicitude de figurar na lista correspondente a funcionarios do corpo subalterno -grupo E- da Administración xeral da Xunta de Galicia, xa que tiña aprobado sen praza as probas correspondentes de acceso ó dito corpo (artigo 12 a) do Decreto 252/1992, do 30 de xullo. A pesar desta solicitude realizada en tempo e forma, a interesada non se atopa na lista feita pública polo acordo do</p>
<p>18 de abril de 1994 da Comisión Permanente de Selección de Persoal.</p>
<p>Polo tanto, respecto a Elisabeth González López, ó amparo dos artigos 105 e 106 da Lei 30/1992 procede:</p>
<p>1. Modifica-las listas do corpo subalterno de Administración xeral da Xunta de Galicia, no sentido de figurar:</p>
<p>-En el puesto nº 76 para el ámbito territorial de Servicios Centrais.</p>
<p>-No posto nº 71 para o ámbito territorial da Coruña.</p>
<p>-No posto nº 52 para o ámbito territorial de Lugo.</p>
<p>-No posto nº 47 para o ámbito territorial de Ourense.</p>
<p>-No posto nº 62 para o ámbito territorial de Pontevedra.</p>
<p>2. Modifica-la lista da categoría 2 do grupo IV do persoal laboral no ámbito da Coruña no sentido de excluí-la interesada dela.</p>
<p>En consecuencia, varíase correlativamente a orde de prelación dos solicitantes posteriores na lista correspondente.</p>
<p>Santiago de Compostela, 22 de marzo de 1995.</p>
<p>Joaquín López-Rúa Soler</p>
<p>Director xeral da Función Pública</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

