---
date: '2020-12-24'
id: G2158-301120-0001
page: 50514
number: 258
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (XVA 264/2018).
range: Edicto
url: >-
  https://www.xunta.gal/dog/Publicados/2020/20201224/AnuncioG2158-301120-0001_gl.html
---
<p>Xuízo verbal alimentos 264/2018</p>
    <p>Sobre alimentos provisionais</p>
    <p>Demandante: Yudit Almeida Vidal</p>
    <p>Procuradora: María Paz Feijóo-Montenegro Rodríguez</p>
    <p>Avogada: Ildara Losada López</p>
    <p>Demandado: Omar Almeida Lahera</p>
    <p>Cédula de notificación</p>
    <p>No procedemento de referencia ditouse a resolución do teor literal seguinte:</p>
    <p>Sentenza sobre reclamación de alimentos</p>
    <p>En Ourense o 13 de outubro de 2020.</p>
    <p>Vistos por min, Luis Doval Pérez, maxistrado xuíz de reforzo do Xulgado de Primeira Instancia número 6 de Ourense, os presentes autos número 264/2018 sobre petición de alimentos promovidos pola procuradora María Paz Feijóo-Montenegro, actuando en nome e representación de Yudit Almeida Vidal, asistida pola letrada Ildara Losada, fronte a Omar Almeida Lahera, en situación de rebeldía procesual.</p>
    <p>Seguen antecedentes de feito e fundamentos de dereito</p>
    <p>Dispoño:</p>
    <p>Acordo estimar parcialmente a demanda presentada pola procuradora María Paz Feijóo-Montenegro, en nome e representación de Yudit Almeida Vidal, fronte a Omar Almeida Lahera, e condeno o demandado a prestar alimentos á súa filla Y. A. V.</p>
    <p>Establécese a obriga do pai de aboar, dentro dos sete primeiros días hábiles de cada mes e na conta que designe a demandante a suma de 150 euros, que serán anualmente actualizados en función das variacións que experimente o IPC ou índice que o substitúa, en data un de xaneiro.</p>
    <p>Non se impoñen as custas do presente procedemento a ningunha das partes.</p>
    <p>Notifíquese esta resolución ás partes e ao Ministerio Fiscal. Esta sentenza non é firme. Conforme o disposto no artigo 208.4 LAC, indícase que contra a presente resolución cabe interpoñer, no prazo de 20 días, recurso de apelación (artigos 457 e ss. LAC) ante este tribunal, debendo constituír o depósito legalmente establecido.</p>
    <p>Lévese o orixinal ao libro de sentenzas, deixando testemuño suficiente en autos.</p>
    <p>Así o acorda, manda e asina a súa señoría. Dou fe.</p>
    <p>E como consecuencia do ignorado paradoiro de Omar Almeida Lahera, expídese a presente para que sirva de cédula de notificación.</p>
    <p>Ourense, 30 de novembro de 2020</p>
    <footer><p>O letrado da Administración de xustiza</p></footer>

