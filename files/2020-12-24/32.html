---
date: '2020-12-24'
id: L124-031220-0001
page: 50545
number: 258
agency: Concello de Cerceda
section: VI. Anuncios. b) Administración local.
title: >-
  ANUNCIO de aprobación inicial da modificación puntual das normas subsidiarias
  en Areosa.
range: Anuncio
url: >-
  https://www.xunta.gal/dog/Publicados/2020/20201224/AnuncioL124-031220-0001_gl.html
---
<p>O Pleno do Concello de Cerceda, reunido en sesión ordinaria do 28 de maio de 2020, aprobou inicialmente o documento da modificación puntual das normas subsidiarias de Cerceda para a reclasificación de solo urbanizable e a ordenación detallada dun sector en Areosa-Queixas.</p>
    <p>Foi publicado anuncio no DOG o día 23 de xuño de 2020, data en que comezaba o prazo de dous meses preceptuado como de información pública.</p>
    <p>Ao terse publicado o anuncio en La Voz de Galicia (ed. Carballo) con data do 26 de xullo de 2020, non se cumpriu escrupulosamente co artigo 60.6 da Lei 2/2016, do solo de Galicia, polo que procede abrir un novo e complementario prazo de información pública mediante anuncio no Diario Oficial de Galicia e en La Voz de Galicia (ed. Carballo), polo prazo de 25 días hábiles contados desde a data do último anuncio publicado. </p>
    <p>A documentación sometida á información pública inclúe, ademais dos documentos integrantes da modificación puntual, un resumo executivo e o informe ambiental estratéxico no cal se decide non someter ao procedemento de avaliación ambiental ordinaria a modificación, por non ter efectos significativos sobre o ambiente.</p>
    <p>Cerceda, 3 de decembro de 2020</p>
    <footer><p>Juan Manuel Rodríguez García<br>Alcalde presidente</p></footer>

