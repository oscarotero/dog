---
date: '2020-12-24'
id: G2158-301120-0002
page: 50512
number: 258
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (1174/2019).
range: Edicto
url: >-
  https://www.xunta.gal/dog/Publicados/2020/20201224/AnuncioG2158-301120-0002_gl.html
---
<p>Familia, garda, custodia, alimentación de fillo menor non matrimonial non consensuado 1174/2019</p>
    <p>Sobre medidas provisionais</p>
    <p>Demandante: Faith Otoghagua</p>
    <p>Procuradora: Lourdes Lorenzo Ribagorda</p>
    <p>Avogada: Irene Rodríguez Pérez</p>
    <p>Demandado: Kofi Yahboa</p>
    <p>Cédula de notificación</p>
    <p>No procedemento de referencia ditouse a resolución do teor literal seguinte:</p>
    <p>«Sentenza</p>
    <p>En Ourense o 24 de novembro de 2020.</p>
    <p>Luis Doval Pérez, maxistrado xuíz de reforzo do Xulgado de Primeira Instancia número 6 de Ourense, viu os presentes autos, sobre garda, custodia e alimentos de fillo non matrimonial, promovido por Faith Otoghagua, representada pola procuradora Lourdes Lorenzo Ribagorda e asistida pola letrada Irene Rodríguez, contra Kofi Yahboa, en situación de rebeldía procesual. É parte o Ministerio Fiscal.</p>
    <p>Seguen antecedentes de feito e fundamentos de dereito.</p>
    <p>Decido que, estimando a demanda formulada pola procuradora Lourdes Lorenzo Ribagorda, en nome e representación de Faith Otoghagua, fronte a Kofi Yahboa, acordo as seguintes medidas definitivas relativas ao menor D. Y.:</p>
    <p>1. Garda e custodia. Atribúese a garda e custodia da filla menor á súa nai Faith Otoghagua, e a patria potestade será conxunta por ambos os proxenitores.</p>
    <p>2. Non se establece réxime de visitas a favor do pai.</p>
    <p>Atribúese en exclusiva á nai a facultade para decidir sobre permisos e autorizacións relativas á escolarización do menor, así como para autorizar excursións, viaxes, saídas ao estranxeiro etc., así como para a obtención de pasaporte, petición de axudas públicas e outros documentos ou trámites administrativos sen necesidade de contar coa autorización do outro proxenitor.</p>
    <p>3. Pensión de alimentos. O pai aboará en concepto de alimentos a favor da filla menor a suma de 100 euros mensuais. O referido importe actualizarase anualmente de conformidade co IPC ao termo de cada anualidade, e deberá ser ingresado dentro dos cinco primeiros días de cada mes na conta que a nai designe para o efecto.</p>
    <p>Así mesmo, ambos os dous proxenitores deberán satisfacer o 50 % dos gastos extraordinarios debidamente acreditados.</p>
    <p>Non se efectúa expresa condena en custas.</p>
    <p>Notifíquese ás partes esta sentenza, facéndolles saber que non é firme e contra ela cabe recurso de apelación, que deberán interpoñer ante este xulgado dentro os vinte días seguintes á súa notificación, para a súa resolución pola Audiencia Provincial de Ourense, logo de consignación do depósito previsto na disposición adicional décimo quinta da LOPX.</p>
    <p>Así o ordeno, mando e asino».</p>
    <p>E como consecuencia do ignorado paradoiro de Kofi Yahboa, expídese a presente para que sirva de cédula de notificación.</p>
    <p>Ourense, 27 de novembro de 2020</p>
    <footer><p>O/a letrado/a da Administración de xustiza</p></footer>

