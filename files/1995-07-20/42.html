---
date: '1995-07-20'
id: 2C1E
page: 5
number: 139
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 7 de xuño de 1995 pola que se anuncia concurso, polo
  procedemento restrinxido, para a contratación da asistencia técnica para
  supervisión de proxectos (nº 6), Sergas, Santiago de Compostela (A Coruña).
range: Resolución
url: 'https://www.xunta.gal/dog/Publicados/1995/19950720/Anuncio2C1E_gl.html'
---
<p>Obxecto: asistencia técnica para supervisión de proxectos (nº 6), Sergas, Santiago de Compostela (A Coruña).</p>
<p>Orzamento de honorarios: 16.680.081.</p>
<p>Prazo de execución: 42 meses.</p>
<p>Clasificación: non se esixe.</p>
<p>Fianza definitiva: non se esixe.</p>
<p>Exposición de documentación: os pregos de cláusulas administrativas particulares poderán examinarse na Dirección Xeral de Recursos Económicos (Subdirección Xeral de Investimentos), edificios administrativos de San Caetano, en Santiago de Compostela, en días hábiles de 9 a 14 horas.</p>
<p>Prazo de presentación de solicitudes: deberán presentarse en man, no rexistro xeral da Consellería de Sanidade e Servicios Sociais, antes das 14 horas do décimo cuarto día natural a partir da publicación do concurso no Diario Oficial de Galicia.</p>
<p>Documentación que deberán presenta-los licitadores: os licitadores presentarán en sobre pechado e asinado polo licitador, a solicitude para participar, así como a documentación persoal e referencias técnicas, descritas no punto 4.1 do prego de cláusulas administrativas particulares.</p>
<p>Selección de candidatos: entre as solicitudes presentadas, o órgano de contratación, seleccionará un mínimo de tres técnicos, ós que invitará a presenta-la súa oferta, de acordo coa cláusula 4.2 do prego de cláusulas administrativas particulares.</p>
<p>Prazo de presentación de ofertas: deberán presentarse en man, en sobre pechado, no rexistro xeral da Consellería de Sanidade e Servicios Sociais, antes das 14 horas do trixésimo día natural a partir da invitación a participar no concurso.</p>
<p>Apertura de proposicións: realizaraa a Mesa de Contratación nas dependencias da Dirección Xeral de Recursos Económicos, a partir das 10 horas do undécimo día natural seguinte ó do peche do prazo de admisión de ofertas.</p>
<p>No caso de que o dito día coincida en sábado ou festivo, a apertura das proposicións terá lugar ó día hábil seguinte.</p>
<p>Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 7 de xuño de 1995.</p>
<p>P.D. (Decreto 199, 16-6-1994)</p>
<p>Antonio Carbajo Romero</p>
<p>Director xeral de Recursos Económicos</p>
<p>4947</p>

