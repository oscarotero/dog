---
date: '1995-07-20'
id: 2C0A
page: 5
number: 139
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 23 de xuño de 1995, da Delegación Provincial da Coruña, pola que
  se abre información pública para a autorización administrativa da instalación
  eléctrica que se cita. (Expediente número 534/1995).
range: Resolución
url: 'https://www.xunta.gal/dog/Publicados/1995/19950720/Anuncio2C0A_gl.html'
---
<p>Para os efectos previstos no Decreto 2617/1966, do 20 de outubro, sométese a información pública a solicitude da entidade mercantil ASTANO, S.A, co enderezo en Perlío-Fene (A Coruña), para a autorización administrativa da instalación que segue:</p>
<p>Sistema de coxeración composto de dous grupos motor-xerador de 4.750 kVA c/u, utilizándose como combustible fuel oil número 1 e tendo como obxectivo a producción e o aproveitamento simultáneo de calor e electricidade. Un centro de transformación de 10 M.V.A. e relación de transformación de 6/15 kV, e un centro de transformación de 400 kVA e relación de transformación 15/0,38 kV para os servicios auxiliares da planta.</p>
<p>Lugar onde se vai establece-la instalación: factoría da empresa no lugar de Perlío (Fene).</p>
<p>Orzamento: 789.040.909 ptas.</p>
<p>Todas aquelas persoas ou entidades que se consideren afectadas poderán presenta-las súas reclamacións ou oposición, no prazo de trinta días, nesta delegación provincial, edificio administrativo de Monelos, 15071 A Coruña.</p>
<p>A Coruña, 23 de xuño de 1995.</p>
<p>Juan Ignacio Lizaur Otero</p>
<p>Delegado provincial da Coruña</p>
<p>5092</p>

