---
date: '1996-02-13'
id: 34DA
page: 1182
number: 31
agency: CONCELLO DE XOVE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19960213/Anuncio34DA_gl.html'
---
<p>O Pleno Municipal, en sesión do 22 de xaneiro de 1996, acordou por maioría absoluta legal, a aprobación definitiva da modificación das normas subsidiarias de planeamento de Xove, segundo a documentación por Ingeniería del Atlántico, S.A.</p>
<p>De conformidade co disposto no artigo 8 d) da Lei 7/1995, do 29 de xuño, de delegación e distribución de competencias en materia de urbanismo, efectúase a publicación do acto de aprobación definitiva nos termos do anexo que acompaña.</p>
<p>Xove, 29 de xaneiro de 1996.</p>
<p>Jesús López González</p>
<p>Alcalde</p>
<p>Manuel Díaz Sánchez</p>
<p>Secretario</p>
<p>ANEXO</p>
<p>Manuel Díaz Sánchez, licenciado en dereito, secretario deste Concello de Xove (Lugo).</p>
<p>Certifico que o Pleno do Concello, en sesión celebrada o día 22 de xaneiro de 1996, adoptou o acordo do que se transcribe literalmente a parte dispositiva:</p>
<p>«(...) polo Pleno Municipal, á vista do informe do 8 de xaneiro de 1996, do conselleiro de Política Territorial, Obras Públicas e Vivenda da Xunta de Galicia, emitido segundo o disposto no artigo 7 en relación coa disposición transitoria primeira da Lei 7/1995, do 29 de xuño, de delegación e distribución de competencias en materia de urbanismo, que o foi con carácter favorable e vinculante.</p>
<p>Visto o acordo deste concello do 7 de xullo de 1995, de aprobación inicial da modificación das normas subsidiarias do planeamento de Xove, e a non representación de ningún tipo de alegación durante o período de exposición pública.</p>
<p>Visto o preceptuado no artigo 2 da Lei 7/1995, do 29 de xuño, de delegación e distribución de competencias en materia de urbanismo, por oito votos a favor e tres en contra, (dos conselleiros dos grupos socialistas do BNG), reunindo maioría absoluta legal en votación ordinaria acórdase:</p>
<p>1. A aprobación definitiva da modificación das normas subsidiarias de planeamento de Xove, segundo a documentación elaborada por Ingeniería del Atlántico, S.A.</p>
<p>2. A publicación do presente acto de aprobación definitiva no Diario Oficial de Galicia, e a comunicación e traslado do expediente á Consellería de Política Territorial, Obras Públicas e Vivenda, de conformidade co artigo 8 d) da Lei 7/1995, do 29 de xuño.</p>
<p>3. Faculta-la alcaldía-presidencia para á realización de cantos actos, trámites ou xestións sexan procedentes para o bon fin dos acordos adoptados».</p>
<p>E para que conste, para os efectos oportunos, co visto e prace do alcalde-presidente, expido o presente anuncio coa salvidade do artigo 206 do Real decreto 2568/1986, en Xove a 29 de xaneiro de 1996.</p>
<p>883</p>

