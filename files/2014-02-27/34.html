---
date: '2014-02-27'
id: CA04-260214-0003
page: 8579
number: 40
agency: Consellería de Economía e Industria
section: VI. Anuncios. a) Administración autonómica.
title: >-
  ANUNCIO do 26 de febreiro de 2014, da Dirección Xeral de Comercio, da
  confección do censo electoral da Cámara Oficial de Comercio, Industria e
  Navegación de Ferrol.
range: Anuncio
url: >-
  https://www.xunta.gal/dog/Publicados/2014/20140227/AnuncioCA04-260214-0003_gl.html
---
<p>Por petición da Comisión Xestora da Cámara de Comercio, Industria e Navegación de Ferrol, e ante a imposibilidade manifestada para facer efectiva a difusión do acordo acadado na súa xuntanza que tivo lugar o 20 de febreiro de 2014 de abrir o prazo para a confección do censo electoral, a Dirección Xeral de Comercio, como órgano tutelante da dita cámara, coa finalidade de dar unha adecuada e maior publicidade ao citado acordo, dispón ordenar a publicación do seguinte anuncio:</p>
    <p>Cámara Oficial de Comercio, Industria e Navegación de Ferrol</p>
    <p><span class="dog-negrita">Anuncio de confección do censo electoral</span></p>
    <p>Prazo de inscrición: 15 días naturais contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Requisitos de inscrición: declaración voluntaria de adscrición segundo o modelo que figura como anexo.</p>
    <p>Unha vez debidamente cubierto, deberá ser entregado presencialmente na propia Cámara ou enviado por correo ordinario (rúa María, 158, 15401 Ferrol).</p>
    <p>A inscrición no censo non supón ningún custo e ten carácter voluntario.</p>
    <p>Santiago de Compostela, 26 de febreiro de 2014</p>
    <footer><p>Sol María Vázquez Abeal<br>Directora xeral de Comercio</p></footer>
    <h2>ANEXO</h2>
    <h3>CÁMARA OFICIAL DE COMERCIO, INDUSTRIA E NAVEGACIÓN DE FERROL</h3>
    <h3>CONFECCIÓN DE CENSO ELECTORAL<br>ADSCRICIÓN VOLUNTARIA</h3>
    <p>Por medio do presente escrito e de conformidade co disposto no Real decreto lei 13/2010, do 3 de decembro, e na Lei 2/2011, do 4 de marzo, de economía sustentable, onde se establece que pode ser membro das cámaras e ter a condición de elector dos seus órganos de goberno quen exerza as actividades empresariais establecidas no artigo 6 da Lei 3/1993, do 22 de marzo, básica das cámaras oficiais de comercio, industria e navegación, manifesto de maneira expresa a miña vontade de ser membro da Cámara Oficial de Comercio, Industria e Navegación de Ferrol e declaro de maneira responsable a miña capacidade para prestar o dito consentimento.</p>
    <p class="basic-paragraph">Persoa xurídica:                               Persoa física:  </p>
    <p class="basic-paragraph">(marque X onde proceda)  </p>
    <p class="basic-paragraph"> </p>
    <table>
     <tbody>
      <tr>
       <td>CIF&amp;nbsp;&amp;nbsp;</td>
       <td>DNI&amp;nbsp;&amp;nbsp;</td>
      </tr>
      <tr>
       <td colspan="2">Nome&amp;nbsp;da empresa&amp;nbsp;&amp;nbsp;</td>
      </tr>
      <tr>
       <td colspan="2">Persoa&amp;nbsp;&amp;nbsp;</td>
      </tr>
      <tr>
       <td colspan="2">Cargo&amp;nbsp;&amp;nbsp;</td>
      </tr>
      <tr>
       <td colspan="2">Domicilio&amp;nbsp;&amp;nbsp;</td>
      </tr>
      <tr>
       <td>Localidade&amp;nbsp;&amp;nbsp;</td>
       <td>Código&amp;nbsp;postal&amp;nbsp;&amp;nbsp;</td>
      </tr>
      <tr>
       <td>Teléfono&amp;nbsp;&amp;nbsp;</td>
       <td>Fax&amp;nbsp;&amp;nbsp;</td>
      </tr>
      <tr>
       <td>Correo electrónico&amp;nbsp;&amp;nbsp;</td>
       <td>Web&amp;nbsp;&amp;nbsp;</td>
      </tr>
      <tr>
       <td colspan="2">Sector&amp;nbsp;de actividade&amp;nbsp;</td>
      </tr>
     </tbody>
    </table>
    <p class="basic-paragraph"> </p>
    <p class="basic-paragraph">................................,  ................. de .............................. de 2014 </p>
    <p class="basic-paragraph">(data, sinatura e selo da empresa)</p>
    <p>O presente documento, unha vez cuberto debidamente, deberá ser entregado presencialmente na Cámara Oficial de Comercio, Industria e Navegación de Ferrol ou ser enviado a esta por correo ordinario (rúa María, 158, 15401 Ferrol).</p>
    <p>De conformidade coa Lei orgánica 15/1999, de protección de datos persoais, vostede dá o seu consentimento para o tratamento dos datos persoais achegados nesta solicitude, que serán incorporados ao ficheiro titularidade desta Cámara Oficial de Comercio e Industria e Navegación de Ferrol para a súa utilización nas actividades e finalidades propias desta cámara. Informámolo de que poderá exercer os dereitos de acceso, rectificación, cancelación e oposición establecidos na dita lei no seguinte enderezo: rúa María, 158, 15401 Ferrol.</p>

