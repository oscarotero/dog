---
date: '2014-02-27'
id: CA04-070214-0004
page: 8576
number: 40
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 4 de febreiro de 2014, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Monforte de Lemos (expediente IN407A 2013/31-2, 8115 AT).
range: Resolución
url: >-
  https://www.xunta.gal/dog/Publicados/2014/20140227/AnuncioCA04-070214-0004_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, 32960 Velle, Ourense.</p>
    <p>Denominación: LMT, CT e CS Padre Feijoo.</p>
    <p>Situación: concello de Monforte de Lemos.</p>
    <p>Características técnicas: </p>
    <p>• Paso aéreo a soterrado de LMT a 20 kV proxectado en dobre circuíto das liñas de media tensión existentes xeral MOF801 (Chacinera) e xeral MOF802 (Sarria), situado no apoio de formigón existente tipo 2 (14/2B), nº D57.</p>
    <p>• Paso aéreo a soterrado de LMT a 20 kV proxectado en simple circuíto da liña de media tensión existente xeral MOF802 (Sarria) no tramo da derivación ao CT existente Reigada (27C235), situado sobre apoio de formigón proxectado tipo HVH-15/2500, nº 1.</p>
    <p>• Liña de media tensión soterrada a 20 kV con orixe no paso aéreo a soterrado da LMT existente xeral MOF801 (Chacinera) e final nunha cela de liña proxectada no centro de transformación proxectado nº 3, cunha lonxitude de 278 metros en condutor RHZ1-240.</p>
    <p>• Liña de media tensión soterrada a 20 kV con orixe nunha cela de liña proxectada no centro de transformación proxectado nº 3 e final nunha cela de liña proxectada no CS proxectado Padre Feijoo, cunha lonxitude de 993 metros en condutor RHZ1-240.</p>
    <p>• Liña de Media Tensión soterrada a 20 kV con orixe nunha cela de liña proxectada no CS proxectado Padre Feijoo e final nunha cela de liña existente no CS existente Residencia da Terceira Idade Morín (27CT83), cunha lonxitude de 375 metros en condutor RHZ1-240.</p>
    <p>• Liña de media tensión soterrada a 20 kV con orixe nunha cela de liña proxectada no CS proxectado Padre Feijoo e final nunha cela de liña proxectada no CT existente Depósito Novo (27CP03), cunha lonxitude de 255 metros en condutor RHZ1-240.</p>
    <p>• Liña de media tensión soterrada a 20 kV con orixe nunha cela de liña proxectada no CT existente Depósito Novo (27CP03) e final nunha cela de liña existente no CT existente Padre Feijoo (27PP62), cunha lonxitude de 22 metros en condutor RHZ1-240.</p>
    <p>• Liña de media tensión soterrada a 20 kV con orixe no paso aéreo a soterrado proxectado na LMT existente xeral MOF802 (Sarria) sobre apoio de formigón existente tipo 2 (14/2B), nº D57 e final no paso aéreo a soterrado proxectado na LMT existente MOF802 (Sarria) sobre apoio de formigón proxectado tipo HVH-15/2500, nº 1, cunha lonxitude de 180 metros en condutor RHZ1-240.</p>
    <p>• CT prefabricado nº 3, cunha potencia proxectada de 2×630 kVA, no cal se instalan dúas celas de liña e dúas de protección, relación de transformación 20.000/400-230 V.</p>
    <p>• CS prefabricado proxectado Padre Feijoo no cal se instalan tres celas de liña.</p>
    <p>• Desmontaxe da LMT aérea CHA814 entre o paso aéreo a soterrado proxectado e o paso aéreo soterrado existente situado ao lado do CS Asmayect.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 4 de febreiro de 2014</p>
    <footer><p>José Manuel Vázquez Leirado<br>Xefe territorial de Lugo</p></footer>

