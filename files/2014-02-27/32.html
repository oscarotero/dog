---
date: '2014-02-27'
id: CA04-070214-0005
page: 8574
number: 40
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 4 de febreiro de 2014, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Castro de Rei (expediente IN407A 2013/42-2, 8126 AT).
range: Resolución
url: >-
  https://www.xunta.gal/dog/Publicados/2014/20140227/AnuncioCA04-070214-0005_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: BEGASA.</p>
    <p>Domicilio Social: r/ Cidade de Viveiro, 4, 1º, 27002 Lugo.</p>
    <p>Denominación: LMTS e CS Xestur, parcela I.51.</p>
    <p>Situación: concello de Castro de Rei.</p>
    <p>Características técnicas: </p>
    <p>– LMTS a 20 kV, con orixe no CTC 11275 polígono Castro Ribeiras de Lea 4 e final no CS Xestur para instalar o solicitante para cesión á compañía distribuidora (non é obxecto deste proxecto), cunha lonxitude de 155 metros en condutor RHZ-150 mm.</p>
    <p>– Desprazamento dun tramo da LMTS con orixe no CS Xestur para instalar o solicitante para cesión á compañía distribuidora (non é obxecto deste proxecto) e final na LMTA derivación a CTI (13016) depuradora C. de Lea, cunha lonxitude de 131 metros.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 4 de febreiro de 2014</p>
    <footer><p>José Manuel Vázquez Leirado<br>Xefe territorial de Lugo</p></footer>

