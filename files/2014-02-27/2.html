---
date: '2014-02-27'
id: G0165-240214-0008
page: 8393
number: 40
agency: Consellería do Medio Rural e do Mar
section: II. Autoridades e persoal. b) Nomeamentos.
title: >-
  ORDE do 19 de febreiro de 2014 pola que se dispón o nomeamento de vogais do
  Consello Reitor do Fondo Galego de Garantía Agraria.
range: Orde
url: >-
  https://www.xunta.gal/dog/Publicados/2014/20140227/AnuncioG0165-240214-0008_gl.html
---
<p>O Fondo Galego de Garantía Agraria é un organismo autónomo adscrito á Consellería do Medio Rural e do Mar. En desenvolvemento do mandato contido na Lei 16/2010, do 17 de decembro, de organización e funcionamento da Administración xeral e do sector público autonómico de Galicia, aprobouse o Decreto 7/2014, do 16 de xaneiro, polo que se aproban os estatutos do organismo autónomo Fondo Galego de Garantía Agraria (DOG núm. 18, do 28 de xaneiro).</p>
    <p>Segundo establece a disposición transitoria primeira do devandito decreto procederase á constitución do Consello Reitor, que substituirá o actual Consello de Dirección, no prazo dun mes.</p>
    <p>O artigo 19 dos estatutos do Fondo Galego de Garantía Agraria dispón que o Consello Reitor estará composto polos titulares da Presidencia, Vicepresidencia, Dirección e cinco vogais, e asistido pola Secretaría. Así mesmo, establece que a Vicepresidencia lle corresponderá á persoa titular da secretaría xeral competente en materia do medio rural, en virtude da designación actual da dirección do organismo, e que serán vogais do Consello Reitor tres representantes da consellería competente en materia do medio rural, designados/as de entre persoas de recoñecido prestixio no sector lácteo-gandeiro e altos cargos ou funcionarios/as da Administración autonómica; un/unha representante da consellería competente en materia de facenda, designado/a por proposta desta, e finalmente, un/unha representante da consellería competente en materia de conservación da natureza, designada por proposta desta.</p>
    <p>O nomeamento destes vogais correspóndelle á persoa titular da Consellería do Medio Rural e do Mar.</p>
    <p>Con base nas circunstancias anteriores, unha vez feitas as correspondentes propostas por cada consellería, cómpre facer o nomeamento dos vogais do Consello Reitor do Fondo Galego de Garantía Agraria que, para xeral coñecemento, se publicará no Diario Oficial de Galicia.</p>
    <p>Por todo isto, en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>Nomear vogais do Consello Reitor do Fondo Galego de Garantía Agraria as seguintes persoas:</p>
    <p>a) En representación da Consellería do Medio Rural e do Mar:</p>
    <p>– Vogal: Alfonso García Magariños, secretario xeral técnico da Consellería do Medio Rural e do Mar.</p>
    <p>– Vogal: Antonio Crespo Iglesias, director xeral de Desenvolvemento Rural da Consellería do Medio Rural e do Mar.</p>
    <p>– Vogal: José Ángel Burgo Rodil, subdirector xeral de Xestión da PAC do Fondo Galego de Garantía Agraria.</p>
    <p>b) En representación da Consellería de Facenda:</p>
    <p>– Vogal: Lourdes Ochoa Daviña, xefa do Servizo de Coordinación en Materia de Planificación Económica e Estatística.</p>
    <p>c) En representación da Consellería de Medio Ambiente, Territorio e Infraestruturas:</p>
    <p>– Vogal: Verónica Tellado Barcia, directora xeral de Conservación da Natureza.</p>
    <p>Santiago de Compostela, 19 de febreiro de 2014</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

