---
date: '1996-04-10'
id: 52AE
page: 3
number: 70
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 1 de marzo de 1996 pola que se convocan cursos de formación de
  biblioteconomía e animación á lectura para profesionais de bibliotecas,
  ensinantes e animadores socioculturais.
range: Orde
url: 'https://www.xunta.gal/dog/Publicados/1996/19960410/Anuncio52AE_gl.html'
---
<p>O artigo 15.2º da Lei 14/1989, do 11 de outubro, de bibliotecas (DOG do 24-10-1989) considera a importancia e necesidade da formación permanente do persoal bibliotecario en exercicio a través da realización de cursos e seminarios que lle permitan actualiza-las técnicas de traballo e poñerse ó día naqueloutras que, aplicadas ás bibliotecas, poidan ofrecer un mellor servicio á comunidade á que serven. Por iso,</p>
<p>DISPOÑO:</p>
<p>Artigo 1º</p>
<p>Convócanse cursos de formación de biblioteconomía e animación á lectura para profesionais de bibliotecas, ensinantes e animadores socioculturais que traballen en bibliotecas públicas ou escolares. O custo destes cursos farase efectivo con cargo á aplicación presupostaria 10.02.353D.640.1 dos orzamentos xerais da Comunidade Autónoma de Galicia para 1996.</p>
<p>Artigo 2º</p>
<p>No anexo I desta orde enuméranse os cursos convocados, con especificación de nivel, duración, lugar e data de celebración, número de prazas, temario e persoas ás que van dirixidos.</p>
<p>Artigo 3º</p>
<p>3.1. Poderán optar a estes cursos os bibliotecarios, ensinantes e animadores socioculturais que traballen en bibliotecas públicas ou escolares en calquera categoría profesional.</p>
<p>3.2. Non se poderán solicitar cursos de igual denominación e nivel xa realizados en anos anteriores.</p>
<p>3.3. Non poderán solicitar cursos aquelas persoas que anteriormente fosen seleccionadas para participar nalgún curso e non asistisen sen xustificalo por escrito á Consellería de Cultura.</p>
<p>Artigo 4º</p>
<p>As persoas que desexen realizar algún dos cursos convocados presentarán unha solicitude por cada un deles segundo modelo do anexo II desta orde nun prazo de quince días naturais, contados a partir do seguinte ó da publicación desta orde no Diario Oficial de Galicia, no rexistro xeral da Consellería de Cultura, nos rexistros das súas delegacións provinciais ou segundo establece o artigo 38.4º da da vixente Lei 30/1992, do 26 de novembro, de réxime xurídico das administracións públicas e do procedimento administrativo común.</p>
<p>Na solicitude farase consta-lo curso que se solicita e a orde de preferencia dos cursos solicitados.</p>
<p>Documentación:</p>
<p>-Solicitude (anexo II).</p>
<p>-Fotocopia do documento nacional de identidade.</p>
<p>-Certificación do director do centro de traballo, ou da entidade da que dependa a biblioteca de que o interesado desenvolve traballos directamente relacionados cos contidos do curso, e que conta con permiso para asistir ó mesmo (un certificado por curso facendo consta-lo nome do curso solicitado).</p>
<p>-No caso de solicitar cursos de perfeccionamento é imprescindible ter realizados os cursos de iniciación convocados pola Consellería de Cultura directamente relacionados con aqueles e acompañarase copia dos certificados correspondientes.</p>
<p>Artigo 5º</p>
<p>Recibidas as solicitudes de asistencia a cursos e maila súa documentación, estas serán avaliadas polos servicios competentes da Dirección Xeral de Cultura e o director xeral de cultura elevará proposta ó conselleiro de Cultura, quen resolverá.</p>
<p>Artigo 6º</p>
<p>A selección dos asistentes ós cursos farase por rigorosa orde de entrada de solicitudes entre todos aqueles que cumpran as condicións esixidas para cada curso. Os colexios, bibliotecas e centros onde se realicen os cursos disporán de dúas prazas para persoal dos seus servicios bibliotecarios.</p>
<p>Artigo 7º</p>
<p>A inasistencia a un curso sen causa xustificada será motivo de exclusión de novos cursos durante os tres próximos anos. A falta xustificada a máis dun 10% das horas totais do curso levará consigo a non obtención do certificado de asistencia.</p>
<p>Artigo 8º</p>
<p>Os asistentes ós cursos recibirán á súa finalización un certificado de asistencia con especificación de horas impartidas. Naqueles cursos nos que se realice a valoración dos coñecementos adquiridos, o certificado será de asistencia e aproveitamento.</p>
<p>Artigo 9º</p>
<p>A Consellería de Cultura poderá encarga-la realización técnica destes cursos a profesionais especialistas nas materias que vaian impartirse, ou a asociacións profesionais, sendo en calquera caso competencia da consellería a aprobación do profesorado proposto.</p>
<p>Disposicións derradeiras</p>
<p>Primeira.-Facúltase o director xeral de Cultura para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 1 de marzo de 1996.</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>Sr. Director Xeral de Cultura</p>
<p>ANEXO I</p>
<p>Cursos</p>
<p>-Introducción ás bibliotecas públicas.</p>
<p>Duración: 20 horas.</p>
<p>Lugar: A Coruña e Vigo.</p>
<p>Data: días 6, 7, 8, 9 e 10 de maio na Coruña.</p>
<p>Días 24, 25, 30 de maio e 1 de xuño en Vigo.</p>
<p>Horario: sesións de mañá e tarde.</p>
<p>Destinatarios: terán prioridade os bibliotecarios municipais, en especial os encargados de bibliotecas de recente creación e los encargados de bibliotecas de asociacións culturais.</p>
<p>Número de prazas: 30.</p>
<p>Temario: introducción á xestión dunha biblioteca. Papel que desempeñan as bibliotecas públicas na nosa sociedade.</p>
<p>-Bibliotecarios escolares (iniciación).</p>
<p>Duración: 40 horas.</p>
<p>Lugar: Santiago de Compostela.</p>
<p>Data: setembro.</p>
<p>Horario: a determinar.</p>
<p>Destinatarios: bibliotecarios escolares.</p>
<p>Número de prazas: 25.</p>
<p>Temario: bibliotecas escolares: organización e xestión. Fondos. Proceso técnico dos fondos. Libros infantís. O bibliotecario como educador. As bibliotecas escolares, outra forma de ensino medio.</p>
<p>-Animación á lectura (perfeccionamento).</p>
<p>Duración: 40 horas.</p>
<p>Lugar: Santiago de Compostela e Vigo.</p>
<p>Data: 20 e 27 de abril, 4, 11 18 e 25 de maio, 1 e 8 de xuño.</p>
<p>Horario: de 10 a 15 horas.</p>
<p>Destinatarios: terán prioridade os bibliotecarios municipais, animadores socioculturais que traballan en concellos ou centros educativos e profesores non universitarios.</p>
<p>Número de prazas: 30.</p>
<p>Temario: coñecemento dos obxectivos, metodoloxía e pedagoxía da educación lectora.</p>
<p>-Libros electrónicos ¿como ler e que ler?.</p>
<p>Duración: 10 horas.</p>
<p>Lugar: Santiago de Compostela.</p>
<p>Data: outubro.</p>
<p>Horario: a determinar.</p>
<p>Destinatarios: terán preferencias as persoas a traballar en bibliotecas públicas municipais e do Estado.</p>
<p>Número de prazas: 25.</p>
<p>Temario: descripción e forma de acceso ós novos medios. Libros interactivos multimedia. A edición óptica. Libros nas redes de telecomunicación. Repercusión no lector, no docente e no bibliotecario.</p>
<p>-Internet para bibliotecarios.</p>
<p>Duración: 40 horas.</p>
<p>Lugar: Santiago de Compostela.</p>
<p>Data: novembro.</p>
<p>Horario: a determinar.</p>
<p>Destinatarios: preferentemente titulados superiores e medios con responsabilidade na dirección o no servicio de información de centros bibliotecarios, que conten con sistema informático.</p>
<p>Número de prazas: 25 prazas.</p>
<p>Temario: a rede Internet aspectos básicos. Funcións básicas da Internet. Os servicios avanzados da Internet. Prácticas de acceso ós recursos segundo o tipo de bibliotecas e usuarios.</p>
<p>-Catalogación, clasificación e encabezamiento de materias.</p>
<p>Duración: 40 horas.</p>
<p>Lugar: Vigo.</p>
<p>Data: 29, 30 abril e 2 ó 10 maio.</p>
<p>Horario: de 16.30 a 21.30 horas.</p>
<p>Destinatarios: terán prioridade os bibliotecarios municipais, en especial os encargado de bibliotecas de recente creación.</p>
<p>Número de prazas: 25.</p>
<p>Temario:</p>
<p>-Catalogación, xestión e automatización de publicacións periódicas.</p>
<p>Duración: 20 horas.</p>
<p>Lugar: Lugo.</p>
<p>Data: 30 setembro ó 4 de outubro.</p>
<p>Horario: 16.30 a 20.30 horas.</p>
<p>Destinatarios: bibliotecarios en activo con cursos ou coñecementos acreditados de catalogación.</p>
<p>Número de prazas: 25.</p>
<p>Temario: sistemas de control e circulación manual das publicacións periódicas. Catalogación de coleccións e catalogación analítica. Automatización de publicacións periódicas. O formato Ibermare para as publicacións periódicas. Xestión automatizada de</p>
<p>publicacións sen formato Ibermarc. Creación e mantemento de bases de datos de publicacións periódicas.</p>
<p>-Iniciación á documentación.</p>
<p>Duración: 15 horas.</p>
<p>Lugar: A Coruña.</p>
<p>Data: do 8 ó 11 de outubro.</p>
<p>Horario: de 16.30 a 20.30 horas.</p>
<p>Destinatarios: bibliotecarios e documentalistas que traballen en bibliotecas especializadas e centros de documentación, preferentemente.</p>
<p>Número de prazas: 25 prazas.</p>
<p>Temario:</p>
<p>-Seminario sobre a ilustración do libro infantil e xuvenil.</p>
<p>Duración: 10 horas.</p>
<p>Lugar: Chantada (Lugo).</p>
<p>Data: 24 e 25 de maio.</p>
<p>Horario: día 24, de 18 a 21 horas; día 25, de 10 a 14 e de 17 a 20 horas.</p>
<p>Destinatarios: persoas traballando en bibliotecas infantís ou nas bibliotecas con sección infantil.</p>
<p>Número de prazas:</p>
<p>Temario: técnicas de ilustración. A súa valoración nos libros infantís. Títulos, autores e tendencias que existen no mercado.</p>
<p>-Materiais audiovisuais: planificación e xestión do servicio.</p>
<p>Duración: 10 horas.</p>
<p>Lugar: A Coruña.</p>
<p>Data: 7 e 8 de xuño.</p>
<p>Horario: de 10 a 14 e de 16.30 a 19.30 do venres; de 10 a 13 do sábado.</p>
<p>Destinatarios: preferentemente encargados de bibliotecas con materiais audiovisuais.</p>
<p>Número de prazas: 25.</p>
<p>Temario: planificación e instalación. Selección e adquisición. Catalogación, clasificación e indización. A legalidade vixente. Os usuarios. Estatísticas do servicio.</p>
<p>-A atención ó público nas bibliotecas e outros centros de información.</p>
<p>Duración: 15 horas.</p>
<p>Lugar: Ourense.</p>
<p>Data: 29, 30 e 31 de maio.</p>
<p>Horario: tarde.</p>
<p>Destinatarios: encargado de bibliotecas públicas municipais ou de servicios de información, preferentemente.</p>
<p>Número de prazas: 25.</p>
<p>Temario: introducción e obxectivos. O usuario nas bibliotecas.O persoal dos centros. A atención ó usuario. Mercadotecnia e administración.</p>
<p>-Automatización de bibliotecas: selección, deseño e implementación dun sistema automatizado de xestión de bibliotecas.</p>
<p>Duración: 15 horas.</p>
<p>Lugar: Santiago de Compostela.</p>
<p>Data: 6, 7 e 8 de xuño.</p>
<p>Horario: de mañá e tarde.</p>
<p>Destinatarios: persoal de bibliotecas con sistema automatizado de xestión ou no proceso de telo.</p>
<p>Número de prazas: 25.</p>
<p>Temario: elección de sistemas informáticos de xestión de bibliotecas. Estado da informatización da Biblioteca Nacional e da Rede de Bibliotecas Públicas do Estado. Análise da información dos fondos e exemplares. Normativa e situación internacional e española.</p>
<p>877</p>

