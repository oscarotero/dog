---
date: '2014-12-05'
id: G1351-011214-0002
page: 50313
number: 234
agency: Consorcio Provincial Contra Incendios e Salvamento da Coruña
section: VI. Anuncios. c) Outros anuncios.
title: >-
  ANUNCIO de licitación dun contrato administrativo de xestión de servizo
  público.
range: Anuncio
url: >-
  https://www.xunta.gal/dog/Publicados/2014/20141205/AnuncioG1351-011214-0002_gl.html
---
<p>1. Entidade adxudicadora (cláusula 3ª do prego de cláusulas administrativas particulares (PCAP):</p>
    <p>a) Organismo: Consorcio Provincial contra Incendios e Salvamento da Coruña (NIF: V15859481).</p>
    <p>b) Dependencia que tramita o expediente: Secretaría.</p>
    <p>c) Número de expediente: G. 01/14.</p>
    <p>d) Aprobación do expediente: Pleno do Consorcio en sesión do día 20 de novembro de 2014.</p>
    <p>2. Obxecto do contrato (cláusula 1ª do PCAP):</p>
    <p>a) Obxecto: contrato administrativo de xestión de servizo público.</p>
    <p>b) Descrición do obxecto: xestión indirecta, mediante concesión administrativa, do servizo de prevención e intervención en emerxencias que corresponde ao Consorcio contratante segundo os seus estatutos. </p>
    <p>c) División por lotes: non; o contrato executarase nun lote único.</p>
    <p>d) Lugar de execución: provincia da Coruña coas condicións e excepcións establecidas na cláusula 1.3 do prego de administrativas particulares (PCAP) e prescrición I do das prescricións técnicas (PPT).</p>
    <p>e) Prazo de execución: oito anos.</p>
    <p>f) Prórrogas: ata un máximo de oito anos.</p>
    <p>g) Codificación do contrato: </p>
    <p>– CPA: 84.25.11 (servizos de extinción e prevención de incendios).</p>
    <p>– CPV: 75251000-0 (servizos dos corpos de bombeiros).</p>
    <p>3. Tramitación, procedemento e selección do contratista:</p>
    <p>a) Tramitación (cláusula 9ª do PCAP): ordinaria.</p>
    <p>b) Procedemento (cláusula 9ª do PCAP): aberto.</p>
    <p>c) Selección (cláusula 17ª do PCAP): oferta economicamente máis vantaxosa con pluralidade de criterios de adxudicación cun total de 100 puntos distribuídos en: </p>
    <p>– Sometidos a Comité de Expertos, ata 60 puntos, subdivididos en: organización do servizo: persoal adscrito e marco territorial (ata 35 puntos); incremento e substitución de vehículos e equipos (ata 12 puntos); outras melloras para a prestación do servizo (ata 8 puntos); mantemento dos parques, equipamento e vehículos (ata 3 puntos); proxectos de pólizas de seguros (ata 2 puntos).</p>
    <p>– Mediante aplicación de fórmula: baixa sobre o tipo inicial de licitación (mellora no prezo), ata 40 puntos.</p>
    <p>4. Orzamento de licitación e valor estimado do contrato (cláusula 4ª do PCAP):</p>
    <p>a) Orzamento de licitación: 55.573.883,92 € (cincuenta e cinco millóns cincocentos setenta e tres mil oitocentos oitenta e tres euros con noventa e dous céntimos) máis a partida correspondente ao imposto sobre o valor engadido (11.670.515,62 €).</p>
    <p>b) Valor estimado do contrato: 111.147.767,84 € (cento once millóns cento corenta e sete mil setecentos sesenta e sete euros con oitenta e catro céntimos). </p>
    <p>5. Garantías (cláusula 13ª do PCAP):</p>
    <p>a) Provisional: 166.721,65 € (cento sesenta e seis mil setecentos vinte e un euros con sesenta e cinco céntimos).</p>
    <p>b) Definitiva: ascenderá á cantidade resultante de lle aplicar a porcentaxe do 5 por 100 ao importe do prezo en que se vaia adxudicar o contrato (o total dos oito anos), IVE excluído.</p>
    <p>c) Complementaria: non.</p>
    <p>6. Obtención de documentación e información (cláusula 10ª do PCAP):</p>
    <p>a) Entidade: Consorcio Provincial contra Incendios e Salvamento da Coruña.</p>
    <p>b) Domicilio: polígono industrial Bértoa; rúa do Bronce-parcela G 2.</p>
    <p>c) Localidade e código postal: Carballo, 15105.</p>
    <p>d) Teléfono: 981 75 81 17.</p>
    <p>e) Fax: 981 70 00 24.</p>
    <p>f) Web: www.cciacoruna.com </p>
    <p>g) Data límite de obtención de documentos e información: ata o sexto día hábil previo ao da data de remate que corresponda do da presentación de ofertas por parte dos licitadores interesados.</p>
    <p>7. Requisitos específicos do contratista e de solvencia económica e financeira, e técnica: cláusula 8ª do PCAP e segundo se especifica no punto 2 da cláusula 12ª do PCAP. </p>
    <p>8. Presentación de ofertas:</p>
    <p>a) Prazo de presentación de ofertas: dentro dos 20 (vinte) días naturais desde o seguinte ao da publicación do último dos anuncios da licitación no <em>Boletín Oficial</em> da provincia da Coruña ou no <em>Diario Oficial de Galicia</em> (cláusula 11ª do PCAP). Se o último día coincide con sábado ou festivo, finalizaría o día seguinte a estes. </p>
    <p>b) Inicio do prazo de presentación de ofertas: o primeiro día natural ao seguinte ao da publicación do último do anuncios de licitación nos citados BOP da Coruña ou no DOG.</p>
    <p>c) Documentación que cómpre presentar: a especificada nos puntos 2 (sobre A), 3 (sobre B), e 4 (sobre C) da cláusula 12 do PCAP.</p>
    <p>d) Horario de presentación: desde as 9.00 ata as 14.00 horas, sexa cal for o medio en que se presenten (puntos 2 e 3 da cláusula 11ª do PCAP). </p>
    <p>e) Lugar de presentación: </p>
    <p>– Entidade: Consorcio Provincial contra Incendios e Salvamento da Coruña.</p>
    <p>– Domicilio: polígono industrial Bértoa; rúa do Bronce-parcela G 2.</p>
    <p>– Localidade e código postal: Carballo, 15105.</p>
    <p>f) Prazo durante o cal o licitador está obrigado a manter a súa oferta: tres meses.</p>
    <p>g) Admisión de variantes: non se admiten.</p>
    <p>9. Apertura das ofertas (cláusula 15ª do PCAP):</p>
    <p>a) Entidade: Mesa de Contratación.</p>
    <p>b) Lugar, data e hora: inserirase con 48 horas de antelación no perfil do contratante e, de ser o caso, comunicarase por fax ou correo electrónico aos licitadores.</p>
    <p>c) Sobres obxecto de apertura en acto público: serán abertos en acto público tanto os sobres B (Documentación técnica de criterios de adxudicación non avaliables mediante a aplicación de fórmulas), como os sobres C (Oferta económica e estudo de custos).</p>
    <p>10. Documentación de interese (cláusula 10ª do PCAP): no perfil do contratante da web do Consorcio (www.cciacoruna.com) insírense, ademais do anuncio de licitación, os documentos seguintes: o prego de cláusulas administrativas particulares (PACP) e os seus anexos e o prego das prescricións técnicas (PPT); os anexos deste último (PPT) están á disposición dos interesados na indicada sede do Consorcio contratante. En caso de solicitar copia en soporte papel de calquera documento, deberá aboarse previamente a taxa correspondente (en aplicación da Ordenanza fiscal nº 3, publicada no <em>Boletín Oficial</em> da provincia da Coruña nº 35, do 14.2.2005); non obstante, os licitadores poden facilitar un lapis de memoria ao Consorcio para obter as copias dos pregos e anexos.</p>
    <p>11. Gastos de anuncios (cláusula 10ª.1 do PCAP): serán por conta do que resulte contratista e en contía máxima de 3.500,00 €. </p>
    <p>Carballo, 21 de novembro de 2014</p>
    <footer><p>Luis Menor Pérez<br>Presidente do Consorcio Provincial contra Incendios e Salvamento da Coruña</p></footer>

