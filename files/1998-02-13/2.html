---
date: '1998-02-13'
id: E112
page: 1
number: 30
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de xaneiro de 1998 pola que se lle autoriza unha unidade de
  educación especial ó centro privado María Assumpta, de Noia (A Coruña).
range: Orde
url: 'https://www.xunta.gal/dog/Publicados/1998/19980213/AnuncioE112_gl.html'
---
<p>Examinado o expediente instruído por instancia do titular do centro privado María Assumpta de Noia (A Coruña), no que se solicita a autorización dunha unidade de educación especial.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria, que informa favorablemente.</p>
<p>Vistos o Real decreto 334/1985, do 6 de marzo, de ordenación da educación especial (BOE do 16); a orde ministerial do 30 de xaneiro de 1986 (BOE do 4 de febreiro); o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitarias (BOE do 26); o Decreto 320/1996, do 26 de xullo (DOG do 6 de agosto), de ordenación da educación de alumnos e alumnas con necesidades educativas especiais; o Decreto 133/1995, do 10 de maio, sobre autorización de centros docentes privados para impartir ensinanzas de réxime xeral non universitarias (DOG do 22) e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autorizarlle unha unidade de educación especial ó centro privado María Assumpta de Noia, quedando a composición resultante segundo se especifica no anexo.</p>
<p>Santiago de Compostela, 26 de xaneiro de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: Noia.</p>
<p>Localidade: Noia.</p>
<p>Enderezo: Avda. Vizconde de S. Alberto, s/n.</p>
<p>Código do centro: 15010769.</p>
<p>Denominación específica: María Assumpta.</p>
<p>Títular: Hijas de Jesús.</p>
<p>Composición resultante:</p>
<p>a) Centro de educación infantil: 5 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria: 8 unidades de educación secundaria obrigatoria.</p>
<p>d) Centro de formación profesional: 3 unidades de formación profesional de primeiro grao da rama administrativa e comercial; Profesión: administrativo.</p>
<p>e) Centro de educación especial: 1 unidade.</p>

