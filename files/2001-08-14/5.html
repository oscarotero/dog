---
date: '2001-08-14'
id: D2D2
page: 10
number: 157
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 189/2001, do 5 de xullo, polo que se declara a urxente ocupación, para
  efectos de expropiación forzosa, polo Concello de Barro, dos bens e dereitos
  necesarios para a realización das obras do proxecto de traída de augas de
  Agudelo (concello de Barro-Pontevedra).
range: Decreto
url: 'https://www.xunta.gal/dog/Publicados/2001/20010814/AnuncioD2D2_gl.html'
---
<p>O Concello de Barro, en sesión celebrada o día 3 de xullo de 2000, aprobou o proxecto de traída de augas de Agudelo e na sesión do día 25 de xaneiro de 2001, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte do concello foi remitida a documentación complementaria para a correcta tramitación do expe</p>
<p>diente con data de entrada no rexistro xeral da Consellería de Xustiza, Interior e Relacións Laborais o día 27 de febreiro de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emtiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 1 de febreiro de 2001.</p>
<p>A Dirección Xeral de Calidade e Avaliación Ambiental da Consellería de Medio Ambiente, emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 30 de marzo de 2001.</p>
<p>A Dirección Xeral de Patrimonio da Consellería de Cultura, Comunicación Social e Turismo, emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 20 de xuño de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque segundo sinala o concello trátase de abastecer e sanear de auga á parroquia de Agudelo, dada a escaseza manifesta desta para a subministración domiciliaria e a que na estación estival secan moitos dos pozos artesáns que subministran auga ás vivendas da zona. Tamén a seguridade na execución da obra obriga a que esta sexa executada antes da tempada estival.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais logo de deliberación do Consello da Xunta de Galicia na súa reunión do día cinco de xullo de dous mil un</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Barro para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto da traída de augas de Agudelo.</p>
<p>Santiago de Compostela, cinco de xullo de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

