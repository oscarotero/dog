---
date: '2001-08-14'
id: D302
page: 10
number: 157
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 31 de xullo de 2001, da Dirección Xeral de Obras Públicas, pola
  que se somete a información pública o Plan sectorial da rede viaria de Ferrol,
  Fene, Neda, Narón, Ares, Mugardos e Cabanas, declarado como de incidencia
  supramunicipal por acordo do Consello da Xunta de Galicia do 19 de xullo de
  2001.
range: Resolución
url: 'https://www.xunta.gal/dog/Publicados/2001/20010814/AnuncioD302_gl.html'
---
<p>O Consello da Xunta de Galicia acordou, na súa reunión do 19 de xullo de 2001, declara-lo Plan rede viaria de Ferrol, Fene, Neda, Narón, Ares, Mugardos e Cabanas, como de incidencia supramunicipal, para os efectos previstos na Lei 10/1995, do 23 de novembro, de ordenación do territorio de Galicia, e do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
<p>Polo tanto, en cumprimento do disposto no artigo 25.3º da citada lei e no artigo 13.2º do decreto dictado en aplicación desta, sométese a información pública o Plan rede viaria de Ferrol, Fene, Neda, Narón, Ares, Mugardos e Cabanas, por un prazo de dous meses contado a partir da publicación desta resolución no Diario Oficial de Galicia, para o fin de que os interesados poidan examinalo, en horas hábiles de oficina, na Dirección Xeral de Obras Públicas, no servicio provincial de estradas da Coruña e nos concellos de Ferrol, Fene, Neda, Narón, Ares, Mugardos e Cabanas, e presentar ante a dirección xeral de Obras Públicas as alegacións que consideren pertinentes.</p>
<p>Santiago de Compostela, 31 de xullo de 2001.</p>
<p>Agustín Hernández Fernández de Rojas</p>
<p>Director xeral de Obras Públicas</p>

