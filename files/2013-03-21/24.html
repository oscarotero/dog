---
date: '2013-03-21'
id: CA04-010313-0011
page: 8627
number: 57
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 18 de febreiro de 2013, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Tordoia (expediente IN407A 92/2011).
range: Resolución
url: >-
  https://www.xunta.gal/dog/Publicados/2013/20130321/AnuncioCA04-010313-0011_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: recuamento LMTS e CT Casaldabade, Pontepedra.</p>
    <p>Situación: concello de Tordoia.</p>
    <p>Características técnicas: </p>
    <p>Tramo liña eléctrica de media tensión aérea a 20 kV, cunha lonxitude de 0,064 km, con orixe no apoio nº 11 da LMT MEI-823, tramo entre a derivada ao CT Bedrobe e o CS Castenda, condutor tipo LA 56/54,6 mm², e final no apoio nº 12 proxectado da LMT MEI-823, tramo entre a derivada ao CT Bedrobe e o CS Castenda.</p>
    <p>Tramo liña de media tensión aérea derivada ao CTI Casaldabade a 20 kV, cunha lonxitude de 0,003 km, con orixe no apoio nº 12 proxectado da LMT MEI-823, tramo entre a derivada ao CT Bedrobe e o CS Castenda da LMT 56/54,6 mm², e final no CTI Casaldabade proxectado.</p>
    <p>Centro de transformación intemperie, cunha potencia de 50 kVA e unha relación de transformación de 20.000/400-230 V. </p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución e do anexo I da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 18 de febreiro de 2013</p>
    <footer><p>Susana Vázquez Romero<br>Xefa territorial da Coruña</p></footer>

