---
date: '2013-03-21'
id: G2188-280213-0001
page: 8595
number: 57
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (407/2012).
range: Edicto
url: >-
  https://www.xunta.gal/dog/Publicados/2013/20130321/AnuncioG2188-280213-0001_gl.html
---
<p>Inmaculada Marín Gómez, secretaria xudicial substituta do Xulgado de Primeira Instancia número 5 de Vigo, certifico que neste xulgado se tramita peza de medidas provisionais número 407/2012 na cal se ditou o seguinte:</p>
    <p>Auto.</p>
    <p>Vigo, 26 de febreiro de 2013</p>
    <p>Seguen feitos e razoamentos xurídicos.</p>
    <p>Parte dispositiva:</p>
    <p>Dispoño acordar as seguintes medidas provisionais coetáneas:</p>
    <p>Primeira. Atribúese a garda e custodia da filla menor á Sra. Arce Villa, sendo a patria potestade compartida entre ambos os proxenitores.</p>
    <p>Segunda. O Sr. da Costa Coimbra satisfará en concepto de alimentos a favor da súa filla a cantidade de 500 euros mensuais, que ingresará dentro dos cinco primeiros días de cada mes na conta corrente que a nai designe para o efecto e que será actualizada anualmente conforme a variación do índice de prezos ao consumo que indique o Instituto Nacional de Estatística ou organismo que o substitúa.</p>
    <p>Terceira. Ambos os dous proxenitores satisfarán por metade os gastos extraordinarios que xere a menor, tendo esta consideración, entre outros, os médicos non cubertos polo sistema sanitario público, e non tendo esa consideración os libros ou material escolar, matrícula escolar, comedor, transporte nin uniformes.</p>
    <p>Non se fai especial pronunciamento en canto ás custas.</p>
    <p>Notifíquese esta resolución ás partes e ao Ministerio Fiscal, facéndolles saber que é firme.</p>
    <p>Así, por este auto, acórdao, mándao e asínao María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia) e o seu partido.</p>
    <p>E para que conste e sirva de notificación a Avelar da Costa Coimbra, en ignorado paradoiro, expido e asino o presente.</p>
    <p>Vigo, 28 de febreiro de 2013</p>
    <footer><p>A secretaria xudicial substituta</p></footer>

