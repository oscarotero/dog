---
date: '2013-03-21'
id: G0168-280213-0001
page: 8613
number: 57
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1396/2012).
range: Edicto
url: >-
  https://www.xunta.gal/dog/Publicados/2013/20130321/AnuncioG0168-280213-0001_gl.html
---
<p>Marta Yanguas del Valle, secretaria xudicial do Xulgado do Social número 4 da Coruña (reforzo), fago saber que no procedemento despedimento/cesamentos en xeral 1396/2012 deste xulgado do social, seguido por instancia de María Teresa González Fiaño contra a empresa Graublan Ibérica, S.L., Servicio Integral de Limpieza y Mantenimiento Titán, S.L. e Lymerc Ibérica, S.L., sobre despedimento, se ditou resolución, cuxo encabezamento e parte dispositiva son do seguinte teor literal:</p>
    <p>«Sentenza.</p>
    <p>A Coruña, 22 de febreiro de 2012.</p>
    <p>Ana Rodríguez Piorno, maxistrada xuíza do Xulgado do Social número 4 da Coruña, en funcións de reforzo, ditou esta resolución nos autos de procedemento sobre despedimento 1396/2012, en que foi demandante María Teresa González Fiaño, representada pola letrada Sra. Garrido Fernández, e demandadas as empresas Graublan Ibérica, S.L., Servicio Integral de Limpieza y Mantenimiento Titán, S.L. e Lymerc Ibérica, S.L. Da mesma maneira foi citado o Fondo de Garantía Salarial (Fogasa). </p>
    <p>Dispoño que debo estimar e estimo a demanda interposta por María Teresa González Fiaño contra as empresas Graublan Ibérica, S.L., Servicio Integral de Limpieza y Mantenimiento Titán, S.L. e Lymerc Ibérica, S.L. e, en consecuencia, declaro improcedente a extinción do contrato laboral da demandante e condeno a empresa Graublan Ibérica, S.L. a que, no prazo de 5 días desde a notificación desta sentenza, opte entre a readmisión da traballadora nas mesmas condicións que rexían no momento de se producir o despedimento, co aboamento dos salarios de tramitación que, desde a data do despedimento ata a desta sentenza, ascenden á cantidade de 4.041,78 euros, aos cales se lles deberán engadir os que se devindiquen ata a súa notificación, a razón de 38,13 euros diarios, e a extinción da relación laboral, con aboamento a María Teresa González Fiaño da cantidade de 2.554,71 euros, en concepto de indemnización.</p>
    <p>Da mesma maneira, debo absolver e absolvo, por desistencia, as empresas Servicio Integral de Limpieza y Mantenimiento Titán, S.L. e Lymerc Ibérica, S.L. de cantas pretensións se exerceron na súa contra no referente a este procedemento.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado, ou representante, dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao anunciar o recurso, ter consignado a cantidade obxecto da condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Inscríbase no libro de rexistro da súa clase.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe».</p>
    <p>E para que conste e lle sirva de notificación a Graublan Ibérica, S.L., Servicio Integral de Limpieza y Mantenimiento Titán, S.L. e Lymerc Ibérica, S.L., en ignorado paradoiro, expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 28 de febreiro de 2013</p>
    <footer><p>A secretaria xudicial</p></footer>

