---
date: '2013-03-21'
id: G2358-280213-0001
page: 8603
number: 57
agency: Xulgado do Social número 1  de Lugo
section: V. Administración de xustiza.
title: EDICTO (91/2013).
range: Edicto
url: >-
  https://www.xunta.gal/dog/Publicados/2013/20130321/AnuncioG2358-280213-0001_gl.html
---
<p>Rafael González Alió, secretario xudicial do Xulgado do Social número 1 de Lugo, fai saber que no procedemento número 91/2013 deste xulgado do social, seguido por instancia de Manuel Jesús Rodríguez Blanco contra as empresas Reguera Trans, S.L. e Explotaciones Agrícolas Ifre, S.L., sobre despedimento, se expediu a seguinte cédula de citación:</p>
    <p>Cédula de citación.</p>
    <p>Tribunal que ordena citar: Xulgado do Social número 1 de Lugo.</p>
    <p>Asunto en que se acorda: despedimento/cesamentos en xeral 91/2013.</p>
    <p>Persoa que se cita: Reguera Trans, S.L. e Explotación Agrícola Ifre, S.L., como partes demandadas.</p>
    <p>Obxecto da citación.</p>
    <p>Asistir nesa condición ao acto de conciliación e, se é o caso, xuízo, concorrendo a tales actos coas probas de que se intente valer e tamén, se a parte contraria o pide e o tribunal o admite, contestar as preguntas que se lle formulen na práctica da proba de interrogatorio.</p>
    <p>Lugar, día e hora en que debe comparecer.</p>
    <p>Deben comparecer o día 3 de abril de 2013, ás 10.30 horas na sede do Xulgado do Social número 1 de Lugo, sita na planta 4, sala 9, Edificio dos Xulgados ao acto de conciliación perante o secretario xudicial e, en caso de non avinza, ás 10.30 horas do mesmo día, na planta 4, sala 9, Edificio dos Xulgados ao acto de xuízo.</p>
    <p>Prevencións legais.</p>
    <p>1º A incomparecencia do demandado, debidamente citado, non impedirá a celebración dos actos de conciliación e, se é o caso, xuízo, continuando este sen necesidade de declarar a súa rebeldía (artigo 83.3 da LPL/LXS).</p>
    <p>2º Fáiselle saber que a parte demandante indicou que acudirá ao acto do xuízo con avogado para a súa defensa e/ou representación, procurador ou graduado social para a súa representación, o que se lle comunica para os efectos oportunos.</p>
    <p>3º Debe asistir ao xuízo con todos os medios de proba de que se intente valer (artigo 82.2 da LPL/82.3 LXS) e, no caso de que se admita a proba de interrogatorio solicitada pola outra parte, deberá comparecer e contestar o interrogatorio ou, en caso contrario, poderán considerarse recoñecidos como certos na sentenza os feitos a que se refiren as preguntas, sempre que o interrogado interviñese neles persoalmente e a súa fixación como certos lle resulte prexudicial en todo ou en parte.</p>
    <p>Conforme dispón o artigo 91.3 da LXS, o interrogatorio das persoas xurídicas realizarase con quen legalmente as represente e teña facultades para responder a tal interrogatorio.</p>
    <p>Se o representante en xuízo non interviñese nos feitos deberá achegar a xuízo a persoa coñecedora directa deles. Con tal fin, a parte interesada poderá propoñer a persoa que se deba someter ao interrogatorio xustificando debidamente a necesidade de tal interrogatorio persoal.</p>
    <p>Poderán así mesmo solicitar, polo menos con cinco días de antelación á data do xuízo, aquelas probas que, tendo que realizarse nel, requiran dilixencias de citación ou requirimento (artigo 90.2 da LPL/90.3 LXS).</p>
    <p>4º Advírteselle que a parte demandante solicitou como probas o seu interrogatorio como demandado.</p>
    <p>Para tal efecto indícaselle que, se non comparece, se poderán ter por certos os feitos da demanda en que interviñese persoalmente e lle resultasen en todo ou en parte prexudiciais (artigo 91.2 da LPL/LXS).</p>
    <p>Ao ter a condición de persoa xurídica ponse no seu coñecemento que o interrogatorio das persoas xurídicas privadas se realizará con quen legalmente as represente e teña facultades para responder a tal interrogatorio. Se o representante en xuízo non interviñese nos feitos deberá achegar a xuízo a persoa coñecedora directa deles. Con tal fin a parte interesada poderá propoñer a persoa que se deba someter ao interrogatorio xustificando debidamente a necesidade do dito interrogatorio persoal.</p>
    <p>A declaración das persoas que actuasen nos feitos litixiosos en nome do empresario, cando sexa persoa xurídica privada, baixo a responsabilidade deste, como administradores, xerentes ou directivos, soamente se poderá acordar dentro do interrogatorio da parte por cuxa conta actuasen e en calidade de coñecedores persoais dos feitos, en substitución ou como complemento do interrogatorio do representante legal, salvo que, en función da natureza da súa intervención nos feitos e posición dentro da estrutura empresarial, por non prestar xa servizos na empresa ou para evitar indefensión, o xuíz ou tribunal acorde a súa declaración como testemuñas.</p>
    <p>5º Debe comunicar a esta oficina xudicial un domicilio para a práctica de actos de comunicación e calquera cambio de domicilio que se produza durante a substanciación deste proceso, cos apercibimentos do artigo 53.2 da LXS (artigo 53.2 da LXS/155.5 parágrafo 1º da LAC), e fáiselle saber que, en aplicación de tal mandato, no primeiro escrito ou comparecencia perante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación.</p>
    <p>O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean sendo utilizados como instrumentos de comunicación co tribunal.</p>
    <p>6º Tamén deberá comunicar, e antes da súa celebración, a existencia dalgunha causa legal que xustifique a suspensión dos actos de conciliación e/ou de xuízo a que se lle convoca (artigo 83 da LPL/LXS 183 da LAC).</p>
    <p>7º As partes poderán formalizar conciliación en evitación do proceso por medio de comparecencia perante a oficina xudicial, sen esperar á data de sinalamento, así como someter a cuestión aos procedementos de mediación que puidesen estar constituídos de acordo co disposto no artigo 63 desta lei, sen que isto supoña a suspensión salvo que de común acordo o soliciten ambas as partes, xustificando a submisión á mediación e polo tempo máximo establecido no procedemento correspondente que non poderá exceder os quince días. </p>
    <p>Lugo, 20 de febreiro de 2013</p>
    <footer><p>O secretario xudicial</p></footer>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de citación ás empresas Reguera Trans, S.L. e Explotaciones Agrícolas Ifre, S.L., expídese o presente edicto.</p>
    <p>Lugo, 28 de febreiro de 2013</p>
    <footer><p>O secretario xudicial</p></footer>

