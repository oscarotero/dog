---
date: '2013-03-21'
id: L178-010313-0001
page: 8686
number: 57
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual dos artigos 109 e 124 e
  do capítulo IX do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2013/20130321/AnuncioL178-010313-0001_gl.html
---
<p>O Pleno da Corporación, na sesión ordinaria que tivo lugar o día 31 de xaneiro de 2013 adoptou, entre outros, o seguinte acordo:</p>
    <p>a) Aprobar inicialmente a modificación puntual da normativa urbanística do Plan xeral de ordenación municipal no que atinxe ao réxime de fóra de ordenación (capítulo IX –artigos 218, 219 e 220– e 124.1), así como á redacción do artigo 109.2.d), segundo o proxecto formulado polo Concello de Santiago de Compostela a través dos servizos técnicos da Área de Urbanismo.</p>
    <p>b) Someter o acordo a información pública durante o prazo de dous meses, mediante anuncio no taboleiro de edictos do Concello, no <em>Diario Oficial de Galicia</em>, e en dous xornais dos de maior difusión na provincia. Simultaneamente outorgarase audiencia aos municipios limítrofes.</p>
    <p>O presente acordo determina automaticamente, por aplicación do disposto no artigo 77.2 da LOUG, a suspensión do outorgamento das licenzas para todas aquelas actuacións que poidan resultar incompatibles coa nova ordenación proposta, durante o prazo máximo de dous anos, contado desde a aprobación inicial. </p>
    <p>Durante o prazo de dous meses, contado a partir do día seguinte ao da publicación deste anuncio no <em>Diario Oficial de Galicia</em>, os interesados poderán consultar o expediente no Servizo de Planeamento e Xestión e formular as alegacións que xulguen oportunas.</p>
    <p>Santiago de Compostela, 15 de febreiro de 2013</p>
    <footer><p>María Pardo Valdés<br>Concelleira delegada de Urbanismo, Vivenda, Rehabilitación e Cidade Histórica</p></footer>

