---
date: '2017-06-12'
id: G0424-160317-0013
page: 28514
number: 110
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de marzo de 2017, da Xefatura Territorial de Lugo, pola que
  se somete a información pública a solicitude de autorización administrativa e
  aprobación do proxecto de execución da infraestrutura gasista cuxo proxecto
  leva por título Punto de entrega de gas natural MOP 16/4 bar a Gas Galicia
  SDG, S.A. no lugar de Conturiz (Lugo), promovida pola empresa Gas Natural
  Redes Distribución Gas SDG, S.A. (expediente IN627A 2017/1-2).
range: Resolución
url: >-
  https://www.xunta.gal/dog/Publicados/2017/20170612/AnuncioG0424-160317-0013_gl.html
---
<p>Para os efectos previstos nos artigos 73 da Lei 34/1998, do 7 de outubro, do sector de hidrocarburos, e 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese ao trámite de información pública a solicitude de autorización administrativa e aprobación do proxecto de execución da infraestrutura gasista cuxo proxecto leva por título Punto de entrega de gas natural MOP 16/4 bar a Gas Galicia SDG, S.A. no lugar de Conturiz (Lugo), que promove a empresa Gas Natural Redes Distribución Gas SDG, S.A.</p>
    <p>Peticionario:</p>
    <p>Gas Natural Redes Distribución Gas SDG, S.A., con CIF nº A-66560152 e con enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Antecedentes:</p>
    <p>Mediante Orde do 14 de outubro de 1993 a Consellería de Industria e Comercio outorgou a Gas Galicia SDG, S.A. a concesión administrativa para a prestación do servizo público de subministración de gas natural para usos domésticos, comerciais e industriais nos termos municipais de Lugo e Vilalba.</p>
    <p>Esta concesión administrativa transformouse en autorización administrativa cando entrou en vigor da Lei 34/1998, do 7 de outubro, do sector de hidrocarburos, porque, segundo o establecido na súa disposición adicional sexta, todas as concesións para actividades incluídas no servizo público de subministración de gases combustibles por canalización quedan extinguidas e substituídas de pleno dereito por autorizacións administrativas.</p>
    <p>O 29 de xuño de 2016 a empresa Gas Galicia SDG, S.A. presentou a solicitude de autorización administrativa e aprobación do proxecto de execución da infraestrutura gasista que leva por título Extensión da rede de distribución de gas natural I0-12 no lugar de Conturiz (Lugo), que completou o 17 de agosto de 2016 coa presentación da solicitude de declaración de utilidade pública e que incluía este punto de entrega e que non chegou a ser autorizada pola Dirección Xeral de Enerxía e Minas (DXEM).</p>
    <p>O 11 de xaneiro de 2017 a empresa solicitou desistir desa solicitude por ter chegado a acordo co propietario afectado para a instalación da ERM e por considerar necesario dividir o proxecto en dous: un para o punto de entrega de gas natural (promovido por Gas Natural Redes Distribución Gas SDG, S.A.) e outro para a extensión de rede ata os puntos de consumo (promovido por Gas Galicia SDG, S.A.). Esta desistencia foi estimada por resolución da DXEM do 27 de xaneiro de 2017.</p>
    <p>Obxecto da petición:</p>
    <p>O 11 de xaneiro de 2017 a empresa Gas Natural Redes Distribución Gas SDG, S.A. presentou a nova solicitude de autorización administrativa e aprobación do proxecto de execución da infraestrutura gasista cuxo proxecto leva por título Punto de entrega de gas natural MOP 16/4 bar a Gas Galicia SDG ,S.A. no lugar de Conturiz (Lugo).</p>
    <p>Descrición das instalacións: </p>
    <p>O proxecto de referencia prevé a instalación dunha antena de aproximación, unha estación de regulación e medida (ERM) e a canalización de saída en MOP 4 bar no lugar de Conturiz (Lugo).</p>
    <p>O alcance das instalacións de gas obxecto deste proxecto resúmense nos seguintes puntos:</p>
    <p>– Execución dunha antena de aproximación en MOP 16 bar, desde o gasoduto de gas natural á EDAR de Lugo ata a ERM que se vai instalar, cunha lonxitude de 10 m e en tubaxe de aceiro de 4” de diámetro no lugar de Chousa do Costado.</p>
    <p>– Instalación dunha ERM 16/4 Q 1000-D, na superficie delimitada pola parcela de referencia catastral 27900A537000310000WB , polígono 537, parcela 31, de 4.248 m2, situada ao sueste do núcleo urbano, no lugar de Chousa do Costado.</p>
    <p>– Execución dunha canalización de gas de saída da ERM en MOP 4 bar, en tubaxe de PE de 110 mm de diámetro.</p>
    <p>– Instalación de 2 válvulas de corte para a regulación e control do fluxo de gas na canalización de entrada e saída da ERM. A válvula localizada na canalización de saída sobre as coordenadas X: 620.852, Y: 4.758.779 (UTM 29, ETRS 89) será o punto de inicio da rede de distribución de Gas Galicia SDG, S.A.</p>
    <p>Termo municipal afectado:</p>
    <p>A solicitude afecta o termo municipal de Lugo, na provincia de Lugo.</p>
    <p>Orzamento:</p>
    <p>O orzamento das instalacións ascende á cantidade de quince mil oitocentos sete euros con setenta e catro céntimos (15.807,74 €).</p>
    <p>O que, de acordo coa normativa invocada, se fai público para coñecemento xeral e para que aquelas persoas que se consideren afectadas polo proxecto titulado Punto de entrega de gas natural MOP 16/4 bar a Gas Galicia SDG, S.A. no lugar de Conturiz (Lugo), poidan examinalo nesta xefatura territorial, con enderezo na rolda da Muralla, 70, 27071 Lugo, e presentar as alegacións que consideren oportunas no prazo de 20 días a partir do seguinte á publicación deste anuncio.</p>
    <p>Lugo, 10 de marzo de 2017</p>
    <footer><p>Pilar Fernández López<br>Xefa territorial de Lugo</p></footer>

