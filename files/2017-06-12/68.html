---
date: '2017-06-12'
id: L128-220517-0002
page: 28572
number: 110
agency: Concello de Corcubión
section: VI. Anuncios. b) Administración local.
title: ANUNCIO da aprobación inicial do Plan especial de reforma interior en Quenxe.
range: Anuncio
url: >-
  https://www.xunta.gal/dog/Publicados/2017/20170612/AnuncioL128-220517-0002_gl.html
---
<p>Mediante Resolución da Alcaldía 101/2013, do 22 de marzo, foi aprobado inicialmente o Plan especial de reforma interior en Quenxe, parcela con referencia catastral 4542806MH8544S0001LI, situada a carón da avenida Rosalía de Castro (estrema ao oeste) e da praia de Quenxe (estrema ao leste), e na que se sitúa o actual Museo Marítimo, presentado por Federico Castro-Rial Schuler, en representación de Inmobiliaria Sicar, S.L, redactado por Iceacsa.</p>
    <p>Redactado un novo proxecto co obxecto de atender as consideracións indicadas polos diferentes organismos sectoriais, e considerando que o dito documento introduce modificacións substanciais, con respecto ao aprobado inicialmente, mediante a Resolución da Alcaldía 138/2017, do 17 de abril, e de conformidade co previsto no artigo 75.1.c) da Lei 2/2016, do 10 de febreiro, do solo de Galicia, acordouse abrir un novo trámite de información pública para que, durante o prazo de dous meses, contados a partir da última das publicacións no <em>Diario Oficial de Galicia</em>, e nun dos xornais de maior difusión da provincia, as persoas interesadas examinen o expediente na Secretaría do Concello e formulen as alegacións que xulguen pertinentes.</p>
    <p>Corcubión, 17 de abril de 2017</p>
    <footer><p>Manuel Insua Insua<br>Alcalde</p></footer>

