---
date: '1998-03-11'
id: 8B92
page: 2
number: 48
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 75/1998, do 20 de febreiro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto 32 P.O.L.
  94-Complementario. Becerreá. Acceso ó polígono industrial de Becerreá, 1ª
  fase.
range: Decreto
url: 'https://www.xunta.gal/dog/Publicados/1998/19980311/Anuncio8B92_gl.html'
---
<p>A Deputación Provincial de Lugo, en sesión celebrada o día 26 de setembro de 1994, acordou aprobalo proxecto de 32 P.O.L. 94 - Complementario. Becerreá. Acceso ó polígono industrial de Becerreá, 1ª fase e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A deputación remitiu a documen</p>
<p>tación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 10 de decembro de 1997 baixo o número 17495.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 29 de xullo de 1996, nº 7578.</p>
<p>Considérase necesaria a declaración de urxente ocupación dos bens e dereitos necesarios para a realización das obras do proxecto técnico sinalado, porque se trada de obras de gran interese provincial xa que figuran incluídas nun plan de obras e servicios.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vinte de febreiro de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de 32 P.O.L. 94 - Complementario. Becerreá. Acceso ó polígono industrial de Becerreá, 1ª fase.</p>
<p>Santiago de Compostela, vinte de febreiro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

