---
date: '2002-04-08'
id: 61F6
page: 4
number: 67
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (696/2001).
range: Edicto
url: 'https://www.xunta.gal/dog/Publicados/2002/20020408/Anuncio61F6_gl.html'
---
<p>Eu, Rafael González Alió, secretario do Xulgado do Social número un dos de Lugo, dou fe e testemuño de que nos autos de xuízo número 696/2001, seguidos por instancia de Beatriz Fernández Fernández contra a empresa José Vázquez Pardo, sobre reclamación de cantidade, se dictou a sentencia cun encabezamento e decisión que di:</p>
<p>Sentencia. Lugo, 29 de xaneiro de 2002.</p>
<p>Vistos por María de los Ángeles Andrés Vega, maxistrada-xuíza do Xulgado do Social número un dos de Lugo, estes autos de xuízo verbal número 696/2001, sobre reclamación de cantidade, no que son partes, como demandante, Beatriz Fernández Fernández, representada polo letrado José Soto Carballada e, como parte demandada, a empresa José Vázquez Pardo, que non compareceu malia estar citada en legal forma.</p>
<p>Decido que estimando substancialmente a demanda interposta por Beatriz Fernández Fernández contra a empresa José Vázquez Pardo, debo condenar e condeno a empresa demandada a lle aboar á demandante a cantidade de dous mil cincocentos trinta e oito euros con dezanove céntimos de euro (2.538, 19 euros), polos conceptos expresados no segundo dos feitos probados desta resolución.</p>
<p>Notifíqueselles esta sentencia ás partes, coa advertencia de que contra ela cabe interpor recurso de suplicación para ante a Sala do Social do Tribunal Superior de Xustiza de Galicia, na Coruña, dentro dos cinco días seguintes ó da súa notificación, por conducto deste xulgado do social, logo do depósito das cantidades obxecto de condena, e cos requisitos esixidos no artigo 189 e seguintes do texto refundido da Lei de procedemento laboral e, en especial, o disposto no artigo 228 do citado corpo legal, consistente en que será indispensable que o recorrente</p>
<p>que non gozase do beneficio de xustiza gratuíta acredite, ó anuncia-lo recurso de suplicación, ter consignado na conta de depósitos e consignacións, nº 2322-69- nº de autos 696/2001, que este xulgado do social ten aberta no Banco Bilbao-Vizcaya desta cidade, na rúa da Raíña nº 1, a cantidade obxecto da condena. Poderá substituírse a consignación en metálico polo aseguramento mediante aval bancario, no que deberá facerse consta-la responsabilidade solidaria do avalista. O xustificante de consignación en metálico ou, de se-lo caso, o documento de aseguramento, nos que deberá consta-lo número do procedemento, quedará baixo a custodia do secretario, que expedirá testemuño destes para a súa unión ós autos, facilitando o oportuno recibo, mailo depósito de 25.000 pesetas prevido para esta clase de recursos, que deberá constituírse na mesma conta nº 2322-65 nº de autos 696/2001 do Banco Bilbao-Vizcaya, que para o efecto e baixo a denominación de recurso de suplicación existe, e deberán </p>
<p>entregarse os xustificantes na secretaría deste xulgado ó tempo de interpo-lo recurso, no caso de se-la empresa demandada quen o interpuxese, de conformidade co disposto no artigo 227 do referido texto legal.</p>
<p>Así, por esta miña sentencia, pronúncioo, mándoo e asínoo, María de los Ángeles Andrés Vega. Rubricado.</p>
<p>Publicación. A anterior sentencia foi lida e publicada pola maxistrada que a subscribe, que estaba celebrando audiencia pública no día da súa data, do que eu, secretario, certifico. Rafael González Alió. Rubricado.</p>
<p>Concorda ben e fielmente co orixinal, e para que sirva de notificación en forma á empresa José Vázquez Pardo, en ignorado paradoiro, expido e asino este edicto para a súa inserción no Diario Oficial de Galicia.</p>
<p>Lugo, 4 de marzo de 2002.</p>
<p>Rubricado</p>

