---
date: '2002-04-08'
id: 618A
page: 4
number: 67
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 22 de marzo de 2002 pola que se convocan unhas xornadas sobre
  coñecemento e aplicación do Regulamento taurino.
range: Resolución
url: 'https://www.xunta.gal/dog/Publicados/2002/20020408/Anuncio618A_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2002, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas sobre coñecemento e aplicación do Regulamento taurino, que deberán desenvolverse conforme as seguintes bases:</p>
<p>Obxectivos.</p>
<p>-Coñecer e interpreta-lo Regulamento taurino no nivel de presidentes e delegados gobernativos de corridas de touros.</p>
<p>-Saber cáles son as operacións previas ó propio festexo, o desenvolvemento deste e as operacións finais unha vez rematado o festexo.</p>
<p>-Adquirir un coñecemento básico sobre a figura do touro bravo, o seu fenotipo e características morfolóxicas, así como os seus encastes.</p>
<p>Destinatarios.</p>
<p>Alcaldes e concelleiros de cidades ou vilas da nosa comunidade autónoma nas que se celebren ou poidan celebrarse festexos taurinos.</p>
<p>Técnicos do cadro de persoal dos concellos que se atopen no caso anterior e que dun xeito ou doutro participen nos festexos taurinos (veterinarios, asesores, etc.).</p>
<p>Membros das forzas e corpos de seguridade, e en especial membros da Unidade do C.N.P. adscrita á Comunidade Autónoma de Galicia.</p>
<p>Membros de colectivos relacionados con esta temática e que teñan interese en ampliar ou actualizarse nela (críticos, membros e directivos de peñas, etc.).</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan é de 80.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 7 de maio de 2002, ás 14 horas.</p>
<p>3. As instancias deberán enviarse á sede da Academia Galega de Seguridade: avenida da Cultura, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común.</p>
<p>Datas.</p>
<p>As xornadas celebraranse o día 10 de maio de 2002 en horario das 10 ás 13.30 horas e das 16.30 ás 19.30 horas.</p>
<p>Relación de admitidos.</p>
<p>A relación de admitidos publicarase o día 8 de maio de 2002 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Salón de actos da Academia Galega de Seguridade, sito na avda. da Cultura, s/n, no concello da Estrada.</p>
<p>Certificado de participación.</p>
<p>Ó remate das xornadas entregaráselle un certificado de asistencia a aquelas persoas que acrediten a súa participación continuada a elas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>A Estrada, 22 de marzo de 2002.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

