---
date: '2002-04-08'
id: '6292'
page: 4
number: 67
agency: CONCELLO DE CEDEIRA
section: VI. ANUNCIOS
title: Anuncio de concurso con procedemento aberto.
range: Anuncio
url: 'https://www.xunta.gal/dog/Publicados/2002/20020408/Anuncio6292_gl.html'
---
<p>Obxecto: é a contratación por concurso, con procedemento aberto, da subministración dun equipo varredoira-aspiradora conforme as características que figuran no prego de prescricións técnicas, debendo así mesmo o adxudicatario recolle-la máquina varredoira vial propiedade do concello (ANTOLI 1500 L), ofertando por esta.</p>
<p>Orzamento: 48.080,97 euros.</p>
<p>Garantía provisional: 2% do orzamento.</p>
<p>Fianza definitiva: 4% do prezo de adxudicación.</p>
<p>Pregos e proxectos: rexerá o prego de cláusulas administrativas particulares que figura no expediente, aprobado na Comisión de Goberno municipal con data do 20-2-2002.</p>
<p>Presentación de proposicións: no Rexistro Xeral de Entrada de documentos do concello, das nove ás trece horas, dentro do prazo dos 15 días naturais</p>
<p>contados a partir do día seguinte ó da última publicación deste anuncio no DOG, ou da publicación do prego de cláusulas no BOP, en tres sobres pechados e asinados polo licitador ou persoa que o represente, e coa documentación esixida na cláusula III.2 do prego de cláusulas.</p>
<p>Apertura de proposicións: en acto público, ás 18 horas do primeiro mércores hábil seguinte á data en que remate o prazo de presentación de proposicións.</p>
<p>Proposicións: presentaranse axustadas ó seguinte modelo:</p>
<p>«Don/Dª.... con DNI nº... natural de... provincia de..., maior de idade e con domicilio en... r/... teléfono... actuando en nome (propio ou da empresa á que represente), manifesta que, coñecedor do anuncio publicado no (Boletín Oficial del Estado ou...), de data... conforme con tódolos requisitos e condicións que se esixen para adxudicar mediante concurso o contrato de... e do prego de cláusulas administrativas e de prescricións técnicas que rexerá o dito concurso e na representación que posúe, comprométese a asumi-lo cumprimento do dito contrato polo prezo alzado de... euros, segundo orzamento desagregado, que se xunta, das unidades que compoñen a subministración. Lugar, data, sinatura e selo».</p>
<p>Cada licitador non poderá presentar máis que unha soa proposición, calquera que sexa o número de dependencias onde esta poida ser presentada. Tampouco poderá subscribir ningunha proposta en agrupación temporal con outras, se xa o fixo individualmente, ou figurar en máis dunha unión temporal. A contravención deste principio dará lugar automaticamente á desestimación de tódalas proposicións por el presentadas.</p>
<p>Así mesmo, ofrece pola recollida da máquina varredoira actualmente propiedade do concello, marca ANTOLI 1500 L, o prezo de... euros.</p>
<p>Os gastos derivados deste anuncio serán por conta do adxudicatario.</p>
<p>Cedeira, 28 de febreiro de 2002.</p>
<p>Xoán Xosé Rodríguez Pérez</p>
<p>Alcalde-presidente</p>

