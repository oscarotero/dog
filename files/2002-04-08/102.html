---
date: '2002-04-08'
id: 62CA
page: 4
number: 67
agency: 'SOCIEDADE DE IMAXE E PROMOCIÓN TURÍSTICA DE GALICIA, S.A.'
section: VI. ANUNCIOS
title: >-
  Anuncio do 8 de marzo de 2002 para a convocatoria dunha praza de persoal
  laboral fixo para a Sociedade de Imaxe e Promoción Turística de Galicia, S.A.
range: Anuncio
url: 'https://www.xunta.gal/dog/Publicados/2002/20020408/Anuncio62CA_gl.html'
---
<p>A Sociedade de Imaxe e Promoción Turística de Galicia, S.A. anuncia a convocatoria para a contratación laboral fixa da seguinte praza:</p>
<p>A. Posto: adxunto/a Área de Edicións e Publicacións (REF: ADE-TUR).</p>
<p>1. Funcións principais: baixo a supervisión do xefe de área, desempeñará labores relacionados coa elaboración de edicións turísticas así como a supervisión das publicacións destinadas á promoción turística, entre outras.</p>
<p>2. Prazas: 1-xornada completa.</p>
<p>3. Requisitos:</p>
<p>-FP II ou equivalente.</p>
<p>-Coñecemento específico sobre recursos turísticos de Galicia.</p>
<p>-Dominio de inglés e galego falado e escrito.</p>
<p>-Dominio de Word'2000, Excel'2000 e Access'2000.</p>
<p>4. Valorarase:</p>
<p>-Coñecemento doutros idiomas.</p>
<p>-Coñecemento de aplicacións informáticas e tratamento de imaxes e/ou maquetación.</p>
<p>-Currículum vitae.</p>
<p>-Experiencia profesional no sector turístico.</p>
<p>-Experiencia profesional en edicións.</p>
<p>5. Probas que hai que realizar:</p>
<p>-Proba oral e escrita de inglés e galego.</p>
<p>-Proba de informática (Word'2000, Excel'2000, Access'2000).</p>
<p>-Proba de coñecementos turísticos (anexo I).</p>
<p>-Entrevista persoal.</p>
<p>B. Documentación que hai que presentar:</p>
<p>-Currículum vitae.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite a titulación esixida, así como a formación complementaria e/ou experiencia que se desexe xuntar para ser valorada, así como certificado de vida laboral.</p>
<p>C. Lugar e prazo de presentación de solicitudes:</p>
<p>-As solicitudes faranse chegar a Turgalicia-Área Económica e de Persoal. Estrada Santiago-Noia, km 3, A Barcia 15896 Santiago de Compostela, indicando no sobre a referencia do posto ó que se opta.</p>
<p>-O prazo de presentación de solicitudes será de 10 días naturais contados a partir do seguinte ó da publicación deste anuncio no Diario Oficial de Galicia.</p>
<p>D. Selección:</p>
<p>Expirado o prazo de presentación de solicitudes, o comité de selección designado para a praza ofertada publicará as listas previas de admitidos e excluídos no proceso de selección.</p>
<p>O mecanismo de selección desta praza consistirá na realización das probas especificadas no punto A.5. cunha puntuación máxima do 50% sobre o total posible, valoración de méritos cunha puntuación máxima do 40% e unha entrevista persoal cunha puntuación máxima do 10%.</p>
<p>E. Elaboración de listas para a cobertura de prazas temporais:</p>
<p>A lista da praza convocada, ordenada pola suma das puntuacións de cada un dos exercicios superados polos candidatos, con todos aqueles aspirantes que</p>
<p>aprobasen alomenos as dúas primeiras probas do proceso de selección, utilizarase para a cobertura de prazas temporais da mesma categoría, que poidan ir xurdindo na sociedade, conforme o establecido no artigo 7.2º da Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación.</p>
<p>Para a contratación de persoal laboral da lista mencionada no parágrafo anterior, Turgalicia instará o primeiro da lista, mediante telegrama, para que compareza nas súas dependencias, e, se é o caso, acepte a praza ofertada. No caso de non presentarse, entenderase que renuncia a ela, procedéndose por parte da sociedade ó chamamento do seguinte da lista, decaendo, o candidato que renunciou a praza, de tódolos dereitos que puidesen derivarse da súa participación neste proceso.</p>
<p>Os candidatos que sexan chamados para unha contratación serán excluídos das listas durante o tempo de duración do contrato, e, una vez finalizado este, pasarán a ocupa-lo mesmo lugar que tiñan na lista no caso de contratos de duración inferior a seis meses, e pasarán ó derradeiro lugar da lista no caso de contratos superiores a seis meses.</p>
<p>En tódolos contratos temporais superiores a seis meses, establecerase un período de proba.</p>
<p>Santiago de Compostela, 8 de marzo de 2002.</p>
<p>Heriberto Verdés Vilaseca</p>
<p>Director xerente da Sociedade de Imaxe</p>
<p>e Promoción Turística de Galicia, S.A.</p>
<p>ANEXO I</p>
<p>Adxunto/a área de edicións e publicacións</p>
<p>1. Folclore. Romarías e festas populares. Feiras. Crenzas.</p>
<p>2. A gastronomía. Os viños. Principais aspectos da cociña e da viticultura de Galicia. Festas gastronómicas.</p>
<p>3. Áreas naturais no litoral: rías, illas e praias, zonas húmidas e areais, acantilados.</p>
<p>4. Áreas naturais de interior: as montañas, os vales fluviais, os bosques e lagoas.</p>
<p>5. Costa norte e rías altas. Especial significación da Costa da Morte.</p>
<p>6. As rías baixas.</p>
<p>7. A Galicia interior.</p>
<p>8. Arquitectura relixiosa en Galicia. Estilos arquitectónicos.</p>
<p>9. Arquitectura civil e popular. Usos e estilos.</p>
<p>10. Historia de Galicia. Principais feitos históricos.</p>
<p>11. Rutas turísticas. Amplo coñecemento do Camiño de Santiago.</p>
<p>12. Infraestructura turística. Turismo rural, interior e costa.</p>

