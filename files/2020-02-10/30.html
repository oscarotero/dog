---
date: '2020-02-10'
id: G2345-210120-0001
page: 9011
number: 27
agency: Xulgado do Social número 2 da Coruña
section: V. Administración de xustiza.
title: EDICTO de notificación de sentenza (DSP 181/2019).
range: Edicto
url: >-
  https://www.xunta.gal/dog/Publicados/2020/20200210/AnuncioG2345-210120-0001_gl.html
---
<p>Eu, Paloma Recalde Álvarez, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 181/2019 deste xulgado do social, contra a empresa Rodríguez y Baña, S.L., sobre despedimento, ditouse a seguinte resolución, cuxa parte dispositiva se xunta:</p>
    <p>Na cidade da Coruña o 17 de xaneiro de 2020.</p>
    <p>Lara Munín Sánchez, xuíza substituta do Xulgado do Social número 2 da Coruña, tras ver os presentes autos sobre despedimento, por instancia de Francisco Javier Varelea Imia, que comparece representado pola letrada Sra. López Rey, contra a empresa Rodríguez y Baña, S.L. e o Fondo de Garantía Salarial, que non comparece, ditou a seguinte</p>
    <p>Sentenza</p>
    <p>Antecedentes de feito</p>
    <p>Primeiro. A parte demandante, Francisco Javier Varela Imia, presentou o 22.2.2019 demanda, que por quenda correspondeu a este Xulgado do Social número 2 da Coruña, en que, tras expoñer os feitos e alegar os fundamentos de dereito que considerou pertinentes, remataba suplicando que se ditase sentenza conforme o pedido.</p>
    <p>Segundo. Admitida a trámite a devandita demanda, sinalouse para a celebración do acto de xuízo o día 15.1.2020 e este celebrouse na data sinalada en todas as súas fases co resultado que consta na correspondente gravación audiovisual. Unha vez concluso o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decido que, estimando a demanda interposta por Francisco Javier Varela Imia contra a empresa Rodríguez y Baña, S.L., declaro improcedente o despedimento de que foi obxecto o 4.2.2019 e condénoa a que, no prazo de cinco días contados desde a notificación desta resolución, opte entre readmitir o demandante no seu posto de traballo ou indemnizalo pola extinción da relación laboral coa cantidade -s. e. ou o. - de dezaseis mil catrocentos corenta e tres euros e trinta céntimos (16.443,30 €), e con aboamento, só en caso de que se opte pola readmisión, dos salarios de tramitación deixados de percibir desde a data do despedimento ata a notificación da presente resolución, en contía de sesenta euros e corenta céntimos (60,40 €) diarios, advertindo que a antedita opción deberá efectuarse no prazo dos cinco días seguintes á notificación da presente resolución.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza que deberá ser anunciado por comparecencia, ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación.</p>
    <p>Advírtase igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta no Banco Santander a nome desta oficina xudicial.</p>
    <p>En todo caso, o recorrente deberá designar letrado ou graduado social para a tramitación do recurso, no momento de anuncialo.</p>
    <p>Así por esta sentenza, pronúncioo, mándoo e asínoo.</p>
    <p>E para que sirva de notificación en legal forma a Rodríguez y Baña, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 21 de xaneiro de 2020</p>
    <footer><p>A letrada da Administración de xustiza</p></footer>

