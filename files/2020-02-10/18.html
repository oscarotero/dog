---
date: '2020-02-10'
id: O90-231219-0002
page: 8968
number: 27
agency: Axencia Galega de Desenvolvemento Rural
section: III. Outras disposicións.
title: >-
  EXTRACTO da Resolución do 19 de decembro de 2019 pola que se aproba o Plan
  marco de mellora de camiños municipais de acceso a parcelas agrícolas
  2020-2021, cofinanciado co Fondo Europeo Agrícola de Desenvolvemento Rural
  (Feader), ao abeiro do Programa de desenvolvemento rural (PDR) de Galicia
  2014-2020 (código de procedemento MR701E).
range: Resolución
url: >-
  https://www.xunta.gal/dog/Publicados/2020/20200210/AnuncioO90-231219-0002_gl.html
---
<p>BDNS (Identif.): 494655.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Entidades beneficiarias</em></p>
    <p>Todos os concellos de Galicia.</p>
    <p>Segundo. <em>Obxecto</em></p>
    <p>Regular o procedemento de concesión das axudas tramitadas ao abeiro do Plan marco: mellora de camiños municipais de acceso a parcelas agrícolas 2020-2021, cofinanciado co Fondo Europeo Agrícola de Desenvolvemento Rural (Feader), ao abeiro do PDR de Galicia 2014-2020.</p>
    <p>Terceiro. Bases reguladoras</p>
    <p>Resolución do 19 de decembro de 2019 pola que se aproba o Plan marco de mellora de camiños municipais de acceso a parcelas agrícolas 2020-2021, cofinanciado co Fondo Europeo Agrícola de Desenvolvemento Rural (Feader), ao abeiro do Programa de desenvolvemento rural (PDR) de Galicia 2014-2020 (código de procedemento MR701E).</p>
    <p>Cuarto. <em>Contía</em></p>
    <p>A contía global da convocatoria é de 11.974.836 €, distribuída en dúas anualidades:</p>
    <p>2020: 5.987.418 €.</p>
    <p>2021: 5.987.418 €.</p>
    <p>Este crédito está cofinanciado nun 75 % polo Fondo Europeo Agrícola de Desenvolvemento Rural (Feader) no marco da submedida 4.3 «Investimentos en infraestruturas destinadas ao desenvolvemento, modernización ou adaptación da agricultura e a silvicultura», do Programa de desenvolvemento rural de Galicia 2014-2020, nun 7,5 % por fondos do Ministerio de Agricultura, Pesca e Alimentación (MAPA) e nun 17,5 % por fondos propios da Xunta de Galicia. </p>
    <p>Quinto. <em>Prazo de presentación de solicitudes</em></p>
    <p>O prazo para presentar as solicitudes será dun (1) mes, contado a partir do día seguinte ao da publicación no DOG da Resolución do 19 de decembro de 2019 pola que se aproba o Plan marco: mellora de camiños municipais de acceso a parcelas agrícolas 2020-2021, cofinanciado co Fondo Europeo Agrícola de Desenvolvemento Rural (Feader), ao abeiro do PDR de Galicia 2014-2020.</p>
    <p>Entenderase como último día do prazo o correspondente ao mesmo ordinal do día da publicación. Se o último día do prazo for inhábil, entenderase prorrogado ao primeiro día hábil seguinte.</p>
    <p>Sexto. <em>Outros datos</em></p>
    <p>A concesión de axudas tramitarase en réxime de concesión directa, ao abeiro do artigo 19.4.c) da Lei 9/2007, do 13 de xuño, de subvencións de Galicia, en relación cos artigos 36.1.c) e 40 do Decreto 11/2009, do 8 de xaneiro, polo que se aproba o regulamento da citada lei. </p>
    <p>A axuda financiará o 100 % dos gastos subvencionables. A porcentaxe de axuda calcularase sobre o importe dos gastos subvencionables ata o límite do importe asignado a cada concello. </p>
    <p>Santiago de Compostela, 19 de decembro de 2019</p>
    <footer><p>Miguel Ángel Pérez Dubois<br>Director xeral da Axencia Galega de Desenvolvemento Rural</p></footer>

