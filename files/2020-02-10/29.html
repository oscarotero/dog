---
date: '2020-02-10'
id: G2303-210120-0001
page: 9009
number: 27
agency: Xulgado de Primeira Instancia e Instrución número 1 de Verín
section: V. Administración de xustiza.
title: EDICTO (257/2018).
range: Edicto
url: >-
  https://www.xunta.gal/dog/Publicados/2020/20200210/AnuncioG2303-210120-0001_gl.html
---
<p>Neste órgano xudicial tramítase procedemento de familia garda, custodia e alimentos de fillo menor non matrimonial non consensuado 257/2018, seguido por instancia de Sandra Monras Fábregas, contra Vítor Manuel da Silva Martins, en situación de rebeldía procesual, sobre alimentos, garda e custodia de menores, nos que se ditou sentenza cuxo encabezamento e resolución son do teor literal seguinte: </p>
    <p>«Sentenza</p>
    <p>Na vila de Verín a dezaseis de outubro de dous mil dezanove.</p>
    <p>Vistos por Purificación González López, xuíza do Xulgado de Primeira Instancia e Instrución número 1 de Verín, os presentes autos sobre medidas definitivas paterno-filiais seguido neste xulgado por instancia de Sandra Monras Fábregas, representada polo procurador Sr. Álvarez Blanco, baixo a dirección letrada de Marta Arias Regueiro, e sendo demandado Vítor Manuel da Silva Martins, en situación procesual de rebeldía, con intervención do Ministerio Fiscal, sobre adopción de medidas definitivas paterno-filiais.</p>
    <p>Acordo as seguintes medidas definitivas respecto as relacións paterno-filiais que incumben o menor...:</p>
    <p>1. Atribúese o exercicio da patria potestade sobre o menor... a súa nai Sandra Monras Fábregas. Suspendese provisionalmente o exercicio da patria potestade do proxenitor Vitor Manuel da Silva Martins sobre o seu fillo menor... así como o réxime de visitas respecto a este.</p>
    <p>2. A garda e custodia do menor... atribúese a súa nai Sandra.</p>
    <p>3. O pai do menor..., Vítor Manuel da Silva Martins, deberá aboar como pensión de alimentos a favor do seu fillo a suma mensual de cento setenta e cinco euros (175 €), que deberá facer efectiva por meses anticipados dentro dos cinco primeiros días de cada mes, na conta bancaria que a nai designe, que será actualizada o primeiro de xaneiro de cada ano segundo as variacións do índice de prezos de consumo que publique o Instituto Nacional de Estatística ou calquera outro organismo público que o substitúa. Así mesmo, o pai deberá pagar o 50 % de todos os gastos extraordinarios do menor para garantir a súa adecuada educación e saúde. As ditas cantidades serán aboadas desde a data de interposición desta demanda.</p>
    <p>4. En canto a vivenda conxugal, o uso e desfrute do domicilio familiar atribúese ao menor e á súa nai, sendo vivenda en aluguer a que viñan usando durante a convivencia os proxenitores do menor, situada...</p>
    <p>Modo de impugnación: recurso de apelación, que se interpoñerá ante o tribunal que ditou a resolución que se impugne dentro do prazo de vinte días contados desde o día seguinte ao da notificación daquela.</p>
    <p>Verín, 21 de xaneiro de 2020</p>
    <footer><p>O letrado da Administración de xustiza</p></footer>

