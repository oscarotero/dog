---
date: '1999-01-21'
id: AF76
page: 757
number: 13
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de decembro de 1998, da Dirección Xeral de Industria, pola
  que se somete a información pública o estudio de impacto ambiental e o plan de
  restauración da solicitude da concesión de explotación denominada Bouza,
  número 2.569-Fracción II, da provincia de Pontevedra.
range: Resolución
url: 'https://www.xunta.gal/dog/Publicados/1999/19990121/AnuncioAF76_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG nº 188, do 25 de setembro), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de trinta días hábiles, contados a partir da publicación da presente resolución, o estudio de impacto ambiental e plan de restauración da solicitude de concesión de explotación derivada do permiso de investigación Bouza nº 2.569-Fracción II, situada en terreos dos concellos de Pontevedra e Ponte-Caldelas, provincia de Pontevedra, e solicitado por Fernández y Martínez de Granitos, S.L.</p>
<p>Para os efectos informativos porase á disposición dos administrados que o soliciten un exemplar del para consulta nas oficinas desta dirección xeral así como nas dependencias da Delegación Provincial de Industria correspondente e as alegacións formularanse durante o prazo sinalado nas mesmas oficinas.</p>
<p>Santiago de Compostela, 14 de decembro de 1998.</p>
<p>Joaquín del Moral Crespo</p>
<p>Director xeral de Industria</p>

