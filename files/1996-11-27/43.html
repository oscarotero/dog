---
date: '1996-11-27'
id: BEEE
page: 10
number: 232
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 8 de novembro de 1996, da Dirección Xerencia do Hospital
  Montecelo de Pontevedra, pola que se anuncia o concurso público para a
  adquisición de uniformes de persoal e lencería para pacientes e asistencia,
  con destino a cubrir necesidades do Hospital Montecelo, polo procedemento
  aberto e trámite de urxencia. (Expediente 34/1996).
range: Resolución
url: 'https://www.xunta.gal/dog/Publicados/1996/19961127/AnuncioBEEE_gl.html'
---
<p>A Dirección Xerencia do Hospital Montecelo, en virtude das atribucións que lle foron delegadas conforme o establecido no artigo 7 da Orde de 22 de maio de 1996 (DOG do 6 de xuño de 1996), da Consellería de Sanidade e Servicios Sociais, con</p>
<p>voca o concurso público nº 34/1996, polo procedemento aberto e trámite de urxencia seguinte:</p>
<p>Obxecto e orzamento: a adquisición de uniformes de persoal e lencería para pacientes e asistencia do Hospital Montecelo, con destino a cubrir necesidades do hospital, por un orzamento de quince millóns de pesetas (15.000.000 de ptas.). Imposto sobre o valor engadido, incluído.</p>
<p>Prazo de execución: os bens obxecto do presente concurso público entregaranse no prazo de trinta días contados a partir da data de formalización do contrato.</p>
<p>Documentos de interese para os licitadores: o prego de cláusulas administrativas particulares e de prescricións técnicas, e demais documentación complementaria, poderá ser solicitada na sección de concursos do Hospital Montecelo, lugar de Mourente, s/n., 36071 Pontevedra, nos días laborables desde as 9 ata as 14 horas, ou por teléfono (986) 80 00 17, ou fax (986) 80 00 01, durante o prazo de admisión das proposicións.</p>
<p>Fianzas: o dous por cento do orzamento da licitación, que se constituirá conforme o disposto no prego de cláusulas administrativas particulares.</p>
<p>Solvencia económica e financieira: as empresas licitadoras acreditarán a sua solvencia económico-financeira por calquera dos medios previstos no artigo 16 da Lei 13/1995, de contratos das administracións públicas.</p>
<p>Solvencia técnica: acreditarase por algún dos medios previstos no artigo 18 da Lei 13/1995 de contratos das administracións públicas.</p>
<p>Criterios de adxudicación: os especificados no prego de cláusulas (p. 11).</p>
<p>Clasificación: non se esixe.</p>
<p>Presentación das proposicións: as proposicións presentaranse en man, en sobres pechados e asinados polo licitador ou persoa que o represente, no rexistro xeral do Hospital Montecelo, antes das catorce horas do décimo terceiro día natural contado a partir do seguinte ó da publicación desta resolución no DOG, ou por correo na forma indicada no artígo 100 do Regulamento xeral de contratos do Estado.</p>
<p>Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital Montecelo, ás dez horas do décimo primeiro día natural contado a partir do seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar no día hábil seguinte.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Variantes: admitirase a presentación de dúas variantes ou alternativas por cada concepto.</p>
<p>Anuncios: o importe dos anuncios do presente concurso público serán por conta dos adxudicatarios.</p>
<p>Pontevedra, 8 de novembro de 1996.</p>
<p>Rafael Pérez-Santamarina Feijóo</p>
<p>Director xerente do Hospital Montecelo de Pontevedra</p>
<p>96-8730</p>

