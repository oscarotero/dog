---
date: '1995-09-13'
id: '4292'
page: 6937
number: 176
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 23 de xuño de 1995, da Delegación Provincial de Lugo, pola que
  se autoriza e se declara de utilidade pública o establecemento da instalación
  eléctrica que se cita. (Expediente número 4274 A.T.).
range: Resolución
url: 'https://www.xunta.gal/dog/Publicados/1995/19950913/Anuncio4292_gl.html'
---
<p>Visto o expediente incoado na sección de industria desta delegación provincial por petición de Barras Eléctricas Galaico-Asturianas, S.A. (Begasa), con domicilio na r/ Cidade de Viveiro, 4-1º-Lugo, no que solicita autorización e declaración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2617/1966, sobre autorización de instalacións eléctricas, e no capítulo III do regulamento aprobado polo Decreto 2619/1966, sobre expropiación forzosa e sancións en</p>
<p>materia de instalacións eléctricas, e conforme o disposto no Real decreto 2634/1980, do 31 de xullo, sobre transferencia de competencia da Administración do Estado á Xunta de Galicia en materia de industria, esta delegación provincial resolveu, autorizar a Begasa a instalación eléctrica que ten como características principais as seguintes:</p>
<p>Liñas de media tensión a 20 kV, de 42 e 378 m de lonxitude, con conductor LA-56 de 55 mm de sección, con apoios de formigón e torres metálicas. Dous centros de transformación de 50 e 100 kVA-20.000/380-220 V, en torres metálicas ó remate da L.M.T., nos lugares de Caxido e A Rúa. Rede de baixa tensión, en conductor R.Z.-95-50-25, en apoios de formigón ou grampados en fachadas, para mellora do servicio eléctrico nos lugares de Caxido, Castro, Barral de Cima e A Rúa, no concello de Mondoñedo.</p>
<p>Declara-la utilidade pública da instalación eléctrica que se autoriza para os efectos sinalados na Lei 10/1966, sobre expropiación forzosa e sancións en materia de instalacións eléctricas, e no seu regulamento de aplicación, do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo IV do citado Decreto 2617/1966, do 20 de outubro.</p>
<p>Lugo, 23 de xuño de 1995.</p>
<p>Jesús Bendaña Suárez</p>
<p>Delegado provincial de Lugo</p>
<p>95-04900</p>

