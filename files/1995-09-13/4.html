---
date: '1995-09-13'
id: '4296'
page: 6938
number: 176
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de xuño de 1995, da Delegación Provincial de Pontevedra, pola
  que se dispón a inscrición no rexistro e a publicación no Diario Oficial de
  Galicia do convenio colectivo da empresa Compañía del Frío Alimentario, S.A.
  (Cofralim).
range: Resolución
url: 'https://www.xunta.gal/dog/Publicados/1995/19950913/Anuncio4296_gl.html'
---
<p>Visto el expediente do convenio colectivo para a empresa Compañía del Frío Alimentario, S.A. (Cofralim), da provincia de Pontevedra, que tivo entrada nesta delegación provincial o día 28-2-1995, subscrito en representación da parte económica por unha representación da empresa, e da parte social polos delegados de persoal en data 14-2-1995. De conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de mayo, sobre rexistro e depósito de convenios colectivos de traballo e Real decreto 2412/1982, de 24 de xullo, sobre traspaso de funcións e servicios da Administración do Estado á Comunicade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no BOP e no Diario Oficial de Galicia (DOG).</p>
<p>Vigo, 28 de xuño de 1995.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo entre a empresa Compañia del Frío Alimentario, S.A (Cofralim) e os seus traballadores do centro de Vigo.</p>
<p>Disposicións xerais.</p>
<p>Artigo 1º.-Ámbito funcional e persoal.</p>
<p>O presente convenio colectivo regulará a partir da data da súa entrada en vigor as relacións laborais entre a empresa Cofralim, centro de traballo de Vigo, e o persoal do seu cadro, coa excepción do delegado da empresa.</p>
<p>Artigo 2º.-Ámbito territorial.</p>
<p>Este convenio será de aplicación no centro de traballo de Vigo.</p>
<p>Artigo 3º.-Ámbito temporal.</p>
<p>O presente convenio entrará en vigor o día 1 de xaneiro de 1995 e terá unha duración de dous anos; rematará o 31 de decembro de 1996. O convenio prorrogarase tacitamente agás que algunha das partes o denunciase dentro dos tres últimos meses da súa vixencia.</p>
<p>Artigo 4º.-Incremento salarial.</p>
<p>Ano 1995: as retribucións correspondentes ó ano 1995 son as recollidas no anexo I.</p>
<p>Ano 1996: a retribución salarial correspondente ó ano 1996, para todo o persoal na súa retribución fixa, será o que se determine no anexo II.</p>
<p>Na parte variable aplicaranse as mesmas porcentaxes de comisión que en 1995 e cos mesmos criterios que en 1995, recollidos no anexo I.</p>
<p>Artigo 5º.-Vinculación á totalidade.</p>
<p>As condicións pactadas neste convenio forman un todo orgánico e indivisible e non poderá ser aplicado só parcialmente.</p>
<p>Artigo 6º.-Comisión paritaria.</p>
<p>O coñecemento e os conflictos derivados da aplicación e interpretación das condicións pactadas no presente convenio realizaranse a través da comisión</p>
<p>paritaria que queda constituída e formada polos seguintes membros:</p>
<p>Representantes da empresa:</p>
<p>Xefe de zona: José Antonio Gutiérrez Figar.</p>
<p>Delegado: Guillermo Araújo Pardo.</p>
<p>Representantes do persoal: Mª del Carmen Valcárcel Vilas.</p>
<p>José Antonio Álvarez Vázquez.</p>
<p>Artigo 7º</p>
<p>Ámbalas partes asinantes conveñen en lle dar coñecemento á citada comisión de cantos detalles, discrepancias e conflictos puidesen producirse como consecuencia da interpretación e aplicación do convenio, para que a mesma emita o seu dictame previo á presentación de tales casos ante as xurisdiccións correspondentes.</p>
<p>Organización do traballo.</p>
<p>Artigo 8º</p>
<p>A organización técnica e práctica do traballo correspóndelle á dirección da empresa, dentro das normas e orientacións legais vixentes. Sen merma da autoridade recoñecida á dirección da empresa, o delegado de persoal terá a función de asesoramento, orientación e proposta no referente á organización e racionalización do traballo.</p>
<p>Artigo 9º</p>
<p>A empresa, tendo en conta que o contido fundamental dos postos de traballo de promotores e autovendas se realiza fóra do centro de traballo, é dicir, na rúa, e en virtude do dereito, recoñecido nas disposicións legais, de poder adopta-las medidas que coide máis oportunas de vixilancia e control para verifica-lo cumprimento polo traballador das súas obrigas e deberes laborais, aplica o réxime de traballo a tarefa, tanto para efectos da súa realización como para efectos de retribución.</p>
<p>Artigo 10º</p>
<p>A determinación do traballo a tarefa afecta soamente a promotores e autovendas e será efectuado pola empresa fixando para cada categoría profesional a tarefa a realizar, nun período determinado de tempo, atendendo ás características e particularidades de cada ruta e tendo en conta, entre outros factores, o número de visitas a realizar. En consecuencia, para a realización do traballo a tarefa, a empresa fixará a hora de iniciación da xornada, que rematará unha vez realizada a misión diaria asignada.</p>
<p>Se o traballador considerase excesiva a tarefa asignada porao en coñecemento do seu xefe inmediato. Contra a decisión deste poderá recorrer á dirección da empresa, en por si ou a través do delegado de persoal. A dirección resolverá no prazo de dez días. Contra tal resolución poderá recorrerse ante o organismo laboral competente (comisión paritaria, etc.) sen prexuízo de continuar cumprindo as instruccións recibidas ata que se resolva definitivamente o que proceda.</p>
<p>Para o resto do persoal, é dicir, administrativos e camaristas, dado que o contido fundamental destes postos de traballo se realiza no interior do centro de traballo, a empresa aplica o réxime de traballo de xornada partida ou xornada continuada, tanto para efectos da realización do mesmo, como para efectos da retribución.</p>
<p>Definición dos postos de traballo.</p>
<p>Artigo 11º</p>
<p>Os contidos dos diferentes postos traballo consignados no presente convenio son meramente enunciativos, dada a diversidade de traballos que habitualmente debe de realizar cada categoría profesional, e non supoñen a obriga de ter provistas tódalas prazas se a necesidade do volume da empresa non o require.</p>
<p>Equivalencia: para efectos do disposto no artigo 39 do Estatuto dos traballadores, que regula a mobilidade funcional no cadro de persoal, acórdanse as seguintes equivalencias entre os grupos profesionais que se citan:</p>
<p>-Grupo de vendas: as categorías de promotores, autovendas e prevendistas.</p>
<p>-Grupo almacén-cámara: as categorías de camaristas e peóns de almacén.</p>
<p>-Grupo de administración: as categorías correspondentes a todo o persoal administrativo.</p>
<p>Artigo 12º</p>
<p>Promotor: é o que presta os seus servicios para realizar actividades de promoción, captación de clientes e prospección de vendas e publicidade, sendo responsable dun grupo de persoal e funcións, ocupándose de aplicar e facer aplica-las normas de traballo para consegui-los obxectivos sinalados nos plans xerais da empresa, tanto nos aspectos comerciais como administrativos e mantemento de vehículos e demais medios comerciais, velando polo exacto cumprimento dos mesmos e informando en todo momento ós seus inmediatos superiores de canto sexa de interese no desenvolvemento das funcións dos seus subordinados.</p>
<p>Encargarase do adestramento do persoal do seu grupo. Por necesidades transitorias ou imprevistas, ou por inexistencia de postos de traballo, a empresa poderá destina-lo traballador a realizar funcións correspondentes a unha categoría inferior, durante o tempo estricto en que subsistan as expresadas circunstancias e conservando sempre o salario e demais emolumentos correspondentes á súa categoría. Como expresión do anteriormente indicado témo-los traballos de autovendista, descarga de camións de fábrica, distribución de conservadoras, illas, quioscos, etc.</p>
<p>Artigo 13º</p>
<p>Autovenda: é o que presta os seus servicios para efectua-la distribución dos productos ós clientes da empresa conducindo o vehículo que se lle asigne, afectuando os traballos de carga e descarga do mesmo, cobramento de contado e crédito e liquidación da mercancía, actividades de promoción e prospección de</p>
<p>vendas e publicidade, control dos medios concedidos en poder de clientes, visitando a tódolos clientes de cada ruta, informando diariamente ós seus superiores da súa xestión, coidando do mantemento e conservación do vehículo.</p>
<p>Por necesidades organizativas, as funcións detalladas no parágrafo anterior poderán ser asignadas a productos distintos. En tal suposto, quedarán encadrados nesta categoría tanto o productor que realice actividades de promoción e prospección de vendas e publicidade, como o que se encarga de efectua-la distribución e conseguinte cobramento e liquidación da mercancía, carga e descarga do camión, etc.</p>
<p>Por necesidades transitorias ou imprevistas ou por inexistencia de postos de traballo, a empresa poderá destina-lo traballador a realizar funcións correspondentes a unha categoría inferior durante o tempo que subsistan as expresadas circunstancias e conservando sempre o salario e demais emolumentos correspondentes á súa categoría. Como expresión do anteriormente indicado témo-los traballos de descarga dos camións de fábrica, distribución de conservadoras, illas, quioscos, etc., limpeza do almacén, conservadoras, etc.</p>
<p>Artigo 14º</p>
<p>Administrativo: é o que presta os seus servicios en calidade de administrativo, para realizar operacións administrativas e, en xeral, as puramente mecánicas, inherentes ó labor administrativo.</p>
<p>Os distintos cometidos asignados a esta categoría ou especialidade son meramente enunciativos, dada a diversidade de traballos que de cotío debe de realizar este traballador. Xa que logo, estará disposto a realizar cantos traballos inspirados no principio de boa fe lle ordenen os seus superiores dentro dos cometidos propios da organización.</p>
<p>Por necesidades transitorias ou imprevistas ou por inexistencia de postos de traballo, a empresa poderá destina-lo traballador a realizar funcións correspondentes a unha categoría inferior durante o tempo en que subsistan as expresadas circunstancias e conservando sempre o salario e demais emolumentos correspondentes á súa categoría.</p>
<p>Artigo 15º</p>
<p>Camarista: é o que presta os seus servicios como camarista para:</p>
<p>-Descarga-las subministracións ó depósito e a súa introducción na cámara ou almacén.</p>
<p>-Ter perfectamente ordenados os productos no interior da cámara ou almacén.</p>
<p>-Servir e carga-los pedidos que lle efectúen os promotores, autovendistas ou posibles clientes que se acerquen a comprar ó mesmo depósito.</p>
<p>-A limpeza, orde do almacén e vixilancia das instalacións.</p>
<p>-A limpeza e distribución das conservadoras, illas, quioscos, etc.</p>
<p>Os distintos cometidos asignados a esta categoría ou especialidade son meramente enunciativos, dada a diversidade de traballos que de cotío debe de realizar este traballador. Xa que logo, estará disposto a realizar cantos traballos, inspirados no principio de boa fe, lle ordenen os seus superiores dentro dos cometidos propios da organización.</p>
<p>Determinación das condicións económicas.</p>
<p>Artigo 16º</p>
<p>A empresa aplica o réxime retributivo de traballo a tarefa para promotores e autovendas, segundo a táboa do anexo I.</p>
<p>Durante os anos 1995 e 1996 aplicarase o sistema de comisións que se recolle no anexo I.</p>
<p>A empresa reserva para si a capacidade de introducir modificacións no sistema de comisións por razóns de estratexia retributiva, incorporación de novos productos, cambio de sistemas de vendas, etc.</p>
<p>A retribución do traballo a tarefa comporase de dúas partes:</p>
<p>Unha, en concepto de soldo fixo, correspondente á categoría profesional do traballador afectado, o contido da cal se recolle no artigo 12º e 13º.</p>
<p>E outra, en concepto de comisións que retribuirán:</p>
<p>a) A forma en que se desenvolve a tarefa.</p>
<p>b) Os desfases de tempo, en cómputo anual, que puidesen resultar na realización da tarefa.</p>
<p>Artigo 17º</p>
<p>O anexo I recolle, igualmente, a retribución pactada ó resto do persoal, de acordo coa súa categoría profesional.</p>
<p>Artigo 18º</p>
<p>Así mesmo, recóllese no anexo I os diferentes conceptos económicos como son:</p>
<p>A compensación por comida, segundo a categoría profesional, sempre que por razóns de traballo se produza o desprazamento do persoal afectado, de forma que non poidan comer no domicilio ou lugar habitual.</p>
<p>A compensación por gardas en domingos e festivos que será igual para tódalas categorías profesionais.</p>
<p>Xornada laboral.</p>
<p>Artigo 19º</p>
<p>A duración da xornada ordinaria de traballo será de 1.797 horas ano de traballo efectivo, medidas en cómputo anual.</p>
<p>Artigo 20º</p>
<p>Dado o carácter eminentemente estacional da venda de xelados e conxelados, dado que está establecida a xornada anual en 1.797 hora efectivas de traballo, a empresa flexibilizará a xornada laboral atendendo as necesidades de traballo de acordo coas disposicións legais sobre a materia.</p>
<p>Artigo 21º</p>
<p>A xornada laboral adaptarase ás necesidades do centro de traballo, seguindo como norma xeral a hora de entrada en campaña ás 8 da mañá e as 8.30 fóra de campaña.</p>
<p>Para estes efectos fíxase o período de campaña desde o 1º de abril ó 30 de setembro, ambos incluídos, período no que se traballarán 16 sábados completos a determinar no depósito.</p>
<p>A hora de iniciación da xornada poderá ou non se-la mesma para as diferentes categorías profesionais.</p>
<p>Artigo 22º</p>
<p>Dado que o 80% das vendas de xelado se efectúan no período de campaña, traballarase os 16 sábados determinados no artigo anterior.</p>
<p>Queda exceptuado o persoal administrativo, dado que a índole do seu traballo o permite, de forma que os 16 sábados determinados no artigo 21º acabarán a súa xornada ás 14 horas.</p>
<p>Como compensación, non se traballará ningún sábado do resto do ano. Ademais disto e para favorece-la compensación, engadiranse tres días máis de festa ás vacacións regulamentarias sempre fóra do período de campaña.</p>
<p>Artigo 23º</p>
<p>As festas laborables, que terán carácter retribuído, e non recuperable son catorce ó ano, de acordo coas disposicións legais sobre a materia.</p>
<p>A relación concreta das festas neste centro de traballo figura como anexo III a este convenio.</p>
<p>Artigo 24º.-Traballo en domingos e festivos.</p>
<p>En principio non cabe o traballo en domingos e festivos do persoal, coas seguintes excepcións:</p>
<p>Para promotores:</p>
<p>a) Cando por necesidades transitorias, estea realizando a función de autovendista, dándose as circunstancias que obrigan a facer ruta.</p>
<p>b) Cando sexa nomeado responsable da garda, como responsable da apertura do depósito e peche do mesmo, así como da liquidación da venda e mercancía.</p>
<p>Para autovendas:</p>
<p>a) Cando por circunstancias imprevisibles de forza maior ou avarías de máquinas ou vehículos non puidese ser atendido o traballo imprescindible programado.</p>
<p>b) En distribución o persoal estrictamente necesario para atender servicios especiais limitados, tales como quioscos, feiras e festexos locais, espectáculos deportivos e análogos.</p>
<p>O espírito que inspira esta normativa do traballo en domingos e festivos baséase na vontade de reduci-las gardas ó mínimo necesario.</p>
<p>Vacacións.</p>
<p>Artigo 25º</p>
<p>O persoal desfrutará dun período anual de descanso de 30 días naturais e serán concedidos fóra do período de campaña, dada a especial intensificación do traballo nesta época.</p>
<p>Varios.</p>
<p>Artigo 26º.-Roupa de traballo.</p>
<p>A empresa facilitaralles ós seus traballadores a seguinte roupa de traballo, que quedará sempre como propiedade da empresa:</p>
<p>Autovendas:</p>
<p>Dúas camisas e dous pantalóns que terán unha duracion de un ano.</p>
<p>Unha cazadora térmica que se renovará cando sexa necesario.</p>
<p>Camarista:</p>
<p>Un equipo especial térmico que lle evite ó organismo os cambios bruscos de temperatura entre a da cámara e a ambiental, que se renovará cando sexa necesario.</p>
<p>Persoal administrativo:</p>
<p>Dúas batas a todo aquel que se comprometa a usalas.</p>
<p>Baixas por enfermidade, accidente non laboral ou accidente de traballo.</p>
<p>Artigo 27º</p>
<p>A empresa aboará un complemento equivalente á contía necesaria para que, sumado á prestación correspondente, acade a totalidade do salario que percibía de promedio mensual durante os últimos doce meses.</p>
<p>O aboamento deste complemento terá unha duración máxima de doce meses e empezará a devengarse unha vez transcorridos dous meses de producida a enfermidade ou o accidente, de tal forma que o último mes de aboamento sexa o mes 14 a partir da enfermidade ou accidente.</p>
<p>Non obstante, a empresa poderá verifica-lo estado de enfermidade ou accidente do traballador que sexa alegado por este para xustifica-las súas faltas de asistencia ó traballo, mediante recoñecemento a cargo do persoal médico designado pola empresa. A negativa do traballador ós ditos recoñecementos poderá determina-la suspensión dos dereitos económicos que puidesen existir a cargo da empresa polas ditas situacións.</p>
<p>Artigo 28º.-Normas supletorias.</p>
<p>En todo o non previsto neste convenio haberá que aterse ó disposto no Estatuto dos traballadores e demais disposicións legais de rango superior.</p>
<p>Artigo 29º.-Garantía do posto de traballo.</p>
<p>Os traballadores que se vexan privados de carné de conducir por un máximo de ata tres meses e este lles sexa necesario para o exercicio da súa profesión habitual na empresa, manterán a mesma categoría e remuneración salarial normal, cando a retirada do dito carné de conducir sexa motivada por infracción ó códi</p>
<p>go de circulación que non revista o carácter de imprudencia temeraria por reincindencia. Durante o período de retirada de carné, a empresa poderá destina-lo traballador afectado a outras tarefas que non resulten vexatorias para el.</p>
<p>Artigo 30º.-Faltas, sancións e premios.</p>
<p>Acórdase manter nun futuro a mesma tipificación aplicada ata o de agora, é dicir, os artigo 67 a 76, ambos incluídos, da ordenanza de traballo de comercio.</p>
<p>ANEXO I</p>
<p>CONDICIÓNS ECONÓMICAS ANO 1995</p>
<table><tbody><tr><td></td></tr>
<tr><td>Importe
Bruto anual</td><td>Salario mensual bruto
(14 mensualidades)</td></tr>
<tr><td></td></tr>
<tr><td>Categoría</td><td>(Sen antigüidade)</td></tr>
<tr><td>Penosidade</td><td>Soldo base</td><td>Plus actividade</td></tr>
<tr><td></td></tr>
</tbody></table>
<table><tbody><tr><td>Promotor</td><td>2.356.830</td><td>36.641</td><td>131.704</td></tr>
<tr><td></td></tr>
<tr><td>Autovendista</td><td>1.970.120</td><td>30.053</td><td>110.670</td></tr>
<tr><td></td></tr>
<tr><td>Administrativo</td><td>1.963.039</td><td>24.211</td><td>116.006</td></tr>
<tr><td></td></tr>
<tr><td>Camarista</td><td>2.124.104</td><td>19.790</td><td>28.890</td><td>103.042</td></tr>
<tr><td></td></tr></tbody></table>
<p>1. As mensualidades aboaranse en:</p>
<p>-12 meses naturais.</p>
<p>-2 extraordinarias (xullo e decembro).</p>
<p>2. O devengo das 2 mensualidades extraordinarias serán:</p>
<p>-Paga de xullo: do 1 de xaneiro ó 30 de xuño.</p>
<p>-Paga de decembro: do 1 de xullo ó 31 de decembro de cada ano, en ámbolos casos.</p>
<p>Plus de penosidade.</p>
<p>Os camaristas percibirán un plus de penosidade do 15% sobre o soldo base e plus de actividade durante cada unha das 14 pagas. Sobre o incentivo de campaña non se aplicará o plus de penosidade.</p>
<p>PLUS DE PENOSIDADE</p>
<p>COMPENSACIÓN POR COMIDA</p>
<table><tbody><tr><td></td></tr>
<tr><td>Categoría</td><td>Importe por comida</td><td>Observacións</td></tr>
<tr><td></td></tr>
</tbody></table>
<table><tbody><tr><td>Promotor</td><td>1.200</td></tr>
<tr><td></td></tr>
<tr><td>Autovenda</td><td>1.100</td></tr>
<tr><td></td></tr></tbody></table>
COMPENSACIÓN POR GARDAS EN FESTIVOS
<p>Para todo o persoal: 8.330 ptas.</p>
<p>Persoal de nova incorporación.</p>
<p>O persoal de nova incorporación á empresa, terá que aterse en todo o que a este convenio se refire, ás condicións especiais con el pactadas para o primeiro ano da icorporación á empresa, por estar en perído de formación e información, tanto na retribu</p>
<p>ción fixa como variable e demais circunstancias de traballo con el convidas.</p>
<p>SISTEMA DE COMISIÓNS SOBRE VENDAS NETAS COBRADAS</p>
<table><tbody><tr><td></td></tr>
<tr><td>Campaña</td><td>Non campaña</td></tr>
<tr><td></td></tr>
<tr><td>Abril a setembro</td><td>Outubro a marzo</td></tr>
<tr><td></td></tr>
<tr><td>% Contado</td><td>% Crédito</td><td>% Contado</td><td>% Crédito</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Promotores con dous camións</td></tr>
<tr><td>Xelado</td><td>1,10</td><td>0,80</td><td>2,15</td><td>1,70</td></tr>
<tr><td>Verduras, Preco y Pes.</td><td>1,10</td><td>0,80</td><td>1,10</td><td>0,80</td></tr>
<tr><td>Pastelería</td><td>1,10</td><td>0,80</td><td>1,10</td><td>0,80</td></tr>
<tr><td></td></tr>
<tr><td>Promotores con tres camións</td></tr>
<tr><td>Xelado</td><td>0,95</td><td>0,70</td><td>1,80</td><td>1,45</td></tr>
<tr><td>Verduras, Preco e Pesc.</td><td>0,95</td><td>0,70</td><td>0,95</td><td>0,70</td></tr>
<tr><td>Pastelería</td><td>0,95</td><td>0,70</td><td>0,95</td><td>0,70</td></tr>
<tr><td></td></tr>
<tr><td>Autovendas</td></tr>
<tr><td>Xelado</td><td>2,15</td><td>1,70</td><td>4,00</td><td>3,20</td></tr>
<tr><td>Verduras, Preco e Pesc.</td><td>2,50</td><td>2,00</td><td>2,50</td><td>2,00</td></tr>
<tr><td>Pastelería</td><td>2,50</td><td>2,00</td><td>2,50</td><td>2,00</td></tr>
<tr><td></td></tr></tbody></table>
<p>Notas:</p>
<p>1. Grandes clientes:</p>
<p>-Ata o 10% de desconto se adxudica o 100% da venda a promotores e autovendas.</p>
<p>-Do 10 ó 15% de desconto se adxudica:</p>
<p>65% da venda a promotores e autovendas</p>
<p>35% da venda ó depósito.</p>
<p>-Do 15 ó 20% de desconto se adxudica:</p>
<p>50% da venda a promotores e autovendas.</p>
<p>50% da venda ó depósito.</p>
<p>2. Promotores con catro camións:</p>
<p>A porcentaxe de comisións será o mesmo que para o caso do promotor con tres camións.</p>
<p>A cifra de vendas sobre a que se aplicará o sistema de comisións determinarase mediante a seguinte operación aritmética:</p>
<p>(Suma de vendas dos 4 camións/4) x 3 = Cifra de vendas sobre a que se aplicará o sistema de comisións.</p>
<p>3. Promotores con cinco camións:</p>
<p>A porcentaxe de comisións será o mesmo que para o caso do promotor con 3 camións.</p>
<p>A cifra de vendas sobre a que se aplicará o sistema de comisións determinarase mediante a seguinte aritmética:</p>
<p>(Suma de vendas dos 5 camións/5) x 3 = Cifra de vendas sobre a que se aplicará o sistema de comisións.</p>
<p>4. O tipo de comisión está incrementado de forma que mensualmente se recibe a parte proporcional correspondente ó período de vacacións, percibíndose,</p>
<p>xa que logo, no dito período unicamente a retribución fixa.</p>
<p>5. A base de liquidación de comisións sobre a que se aplicará os diferentes tipos de comisión será a de vendas de contado máis as vendas de crédito cobradas, máis as vendas a crédito ás cadeas nacionais que se sinalan a seguir:</p>
<p>Pryca</p>
<p>Grupo Eroski</p>
<p>Agape (Flunch)</p>
<p>Alcampo</p>
<p>Simago</p>
<p>Gruma</p>
<p>Makro</p>
<p>Continente</p>
<p>Garcia Leon, S.A.</p>
<p>Corte Ingles/Hipercor</p>
<p>Mercadona</p>
<p>Ifa Española</p>
<p>Sebastian de la Fuente</p>
<p>CMD</p>
<p>Geser</p>
<p>Oliver y Berenguer</p>
<p>Jumbo</p>
<p>ITM Iberica</p>
<p>Leclerc</p>
<p>Unigro</p>
<p>Vima (Vivo-Maesa)</p>
<p>Unagras</p>
<p>Euromadi (Centra-Spar-Selex)</p>
<p>ANEXO II</p>
<p>CONDICIÓNS ECONÓMICAS ANO 1996</p>
<table><tbody><tr><td></td></tr>
<tr><td>Importe
Bruto anual</td><td>Salario mensual bruto
(14 mensualidades)</td></tr>
<tr><td></td></tr>
<tr><td>Categoría</td><td>(Sen antigüidade)</td></tr>
<tr><td>Soldo base</td><td>Plus actividade</td></tr>
<tr><td></td></tr>
</tbody></table>
<table><tbody><tr><td>Promotor</td><td>2.356.830+(IPC 1995+0,4%)</td></tr>
<tr><td></td></tr>
<tr><td>Autovendista</td><td>1.970.120+(IPC 1995+0,4%)</td></tr>
<tr><td></td></tr>
<tr><td>Administrativo</td><td>1.963.030+(IPC 1995+0,4%)+27.060</td></tr>
<tr><td></td></tr>
<tr><td>Camarista</td><td>2.124.104+(IPC 1995+0,47%)+27.600</td></tr>
<tr><td></td></tr></tbody></table>
<p>1. As 14 mensualidades aboaranse en:</p>
<p>-12 meses naturais.</p>
<p>-2 extraordinarias (xullo e decembro) de cada ano, en ámbolos casos.</p>
<p>Plus de penosidade.</p>
<p>Os camaristas percibirán un plus de penosidade do 15% sobre o soldo base e plus de actividade durante as 14 mensualidades. Sobre o incentivo de campaña non se aplicará o plus de penosidade.</p>
<p>COMPENSACIÓN POR COMIDA</p>
<table><tbody><tr><td></td></tr>
<tr><td>Categoría</td><td>Importe por comida</td><td>Observacións</td></tr>
<tr><td></td></tr>
</tbody></table>
<table><tbody><tr><td>Promotor año 1996</td><td>1200 + IPC 1995</td></tr>
<tr><td></td></tr>
<tr><td>Autovenda</td><td>1100 + IPC 1995</td></tr>
<tr><td></td></tr></tbody></table>
<p>COMPENSACIÓN POR GARDAS EN FESTIVOS</p>
<p>Para todo o persoal: 8.330 + (IPC 1995 + 0,4%) ptas.</p>
<p>Persoal de nova incorporación.</p>
<p>O persoal de nova incorporación á empresa terá que aterse en todo o que a este convenio se refire, ás condicións especiais con el pactadas para o primeiro ano da incorporación, tanto na retribución fixa como variable e demais circunstancias de traballo con el convidas.</p>
<p>Incentivos 1996.</p>
<p>Administrativas: 213.240 (IPC + 0,40%) + 2.940</p>
<p>Camaristas: 184.680 + (IPC 95 + 0,40%) + 2.400</p>
<p>Sábados campaña a traballar 1995.</p>
<p>Será (16) sábados a traballar.</p>
<p>Comprenderá os dezaseis sábados de maior venda. Fixarase na delegación e distribuiranse entre o persoal de tal maneira que a delegación dea servicio durante o maior número de sábados posibles, dentro do período de campaña estipulado pola empresa entre o 1 de abril e o 30 de setembro.</p>
<p>Calendario de vacacións 1995</p>
<p>NomePeríodo</p>
<p>Álvaro Posada SánchezDo 25-9 ó 24-10-1995</p>
<p>Enrique Souto DomínguezDo 30-10 ó 29-11-1995</p>
<p>José A. Álvarez VázquezDo 25-9 ó 24-10-1995</p>
<p>José E. Escudero CerviñoDo 30-10 ó 29-11-1995</p>
<p>Jorge Juan Collada PérezDo 28-11 ó 27-12-1995</p>
<p>Casiano Areal PumarDo 1-9 ó 30-9-1995</p>
<p>Mª del Carmen Valcárcel VilasSegundo calendario xeral</p>
<p>ANEXO III</p>
<p>FESTAS LABORABLES DE CARÁCTER RETRIBUÍDO E NON RECUPERABLES 1995</p>
<p>6 de xaneiro, Epifanía do Señor</p>
<p>13 de abril, Xoves Santo</p>
<p>14 de abril, Venres Santo</p>
<p>1 de maio, Festa do traballo</p>
<p>17 de maio, Día das Letras Galegas</p>
<p>25 de xullo, Santiago Apóstolo</p>
<p>15 de agosto, Asunción da Virxe</p>
<p>12 de outubro, Festa Nacional de España</p>
<p>1 de novembro, Tódolos Santos</p>
<p>6 de decembro, Día da Constitución Española</p>
<p>8 de decembro, Inmaculada Concepción</p>
<p>25 de decembro, Natividade do Señor</p>
<p>Festas de carácter local:</p>
<p>27 de marzo, Reconquista de Vigo</p>
<p>16 de agosto, San Roque</p>
<p>Incentivo de campaña para o persoal administrativo 1995.</p>
<p>Obxectivo do incentivo:</p>
<p>O obxectivo do incentivo é premia-la corrección e a puntualidade na execución dos traballos administrativos e remunera-lo posible exceso de tempo que puidese derivarse da súa realización, de acordo cos criterios que a seguir se especifican:</p>
<p>-Características do incentivo:</p>
<p>1. Será do mes de abril ó mes de setembro, ambos incluídos.</p>
<p>2. A autorización para o pagamento deberá conter tanto a sinatura do delegado correspondente como da auditoría.</p>
<p>3. Os criterios de valoración para decidi-la procedencia ou non do pagamento será establecidos proximamente na forma habitual, xunto cos obxectivos quincenais e mensuais.</p>
<p>Importe do incentivo:</p>
<p>1. O incentivo terá carácter quincenal e estará vixente durante os meses arriba citados.</p>
<p>2. O seu importe será de 17.770 ptas. por quincena e persoa.</p>
<p>3. O pagamento do incentivo realizarase a través da nómina do mes seguinte.</p>
<p>Incentivos de campaña para o persoal de cámara 1995.</p>
<p>Obxectivo do incentivo:</p>
<p>O obxectivo do incentivo é premia-la forma en que o persoal de cámara realiza o traballo e o posible exceso que puidese derivarse da súa realización, de acordo cos criterios que a seguir se especifican.</p>
<p>Características do incentivo:</p>
<p>1. Será do mes de abril ó mes de setembro, ambos incluídos.</p>
<p>2. Será responsabilidade do delegado, sen necesidade de pedir autorización, a decisión sobre se procede ou non o seu aboamento.</p>
<p>3. Os criterios que valorará o delegado será os seguintes:</p>
<p>a) Existencias:</p>
<p>Funcionamento das notas de envío segundo normas.</p>
<p>Funcionamento das follas de carga segundo normas.</p>
<p>Orde e limpeza da cámara.</p>
<p>b) Delegación:</p>
<p>Orde e limpeza da nave.</p>
<p>c) Conservadores e quioscos.</p>
<p>Orde e limpeza.</p>
<p>Control das entradas e saídas e colaboración na súa colocación.</p>
<p>d) Colaboración co delegado.</p>
<p>Importe do incentivo.</p>
<p>1. O incentivo terá carácter quincenal e estará vixente durante os meses arriba citados.</p>
<p>2. O seu importe será de 15.390 ptas. por quincena e persoa.</p>
<p>3. O pagamento do incentivo realizarase a través da nómina do mes seguinte.</p>
<p>Calendario laboral horario de traballo persoal administrativo 1995.</p>
<p>Horario do 1 de maio ó 31 de agosto de 1995.</p>
<p>De luns a venres: 86 x 8,75=752,50 horas</p>
<p>Sábados: 16 x 6 horas = 96 horas</p>
<p>Horario resto do ano 1995</p>
<p>De luns a venres: 136x7,00 horas = 952,00 horas</p>
<p>Sábados = festa</p>
<p>Total: 1.800,50 horas</p>
<p>Notas: sobran 3,5 horas</p>
<p>-As horas de entrada e saída no período do 1 maio ó 31 de agosto, serán seguintes: 8.30 a 13 / 16 a 20</p>
<p>-As horas de entrada e saída durante o resto do ano serán as seguintes: 8.30 a 13 / 16 a 19.</p>
<p>Calendario laboral horario de traballo.</p>
<p>Persoal camarista 1995.</p>
<p>-Horario do 1 de abril ó 30 de setembro de 1995:</p>
<p>De luns a venres: 125 x 8.50 horas = 1.062,25 horas.</p>
<p>Sábados: 16 x 8 horas = 128 horas.</p>
<p>Horario non campaña do 1 de xaneiro ó 31 de marzo e do 1 de outubro ó 31 de decembro de 1995.</p>
<p>De luns a venres: 97 x 6,25 horas = 606,25 horas.</p>
<p>Sábados: festa.</p>
<p>Total: 1.796,75 horas.</p>
<p>Nota: faltan 0,25 horas.</p>
<p>-As horas de entrada e saída no período do 1 de abril ó 30 de setembro serán as seguintes: 8.30 a 13 / 16 a 20.</p>
<p>-As horas de entrada e saída durante o resto do ano serán as seguintes: 8.30 a 13 / 16 a 19.</p>
<p>Calendario laboral horario de traballo.</p>
<p>Persoal promotores e autovendas 1995.</p>
<p>Horario en campaña do 1 de abril ó 30 de setembro de 1995.</p>
<p>-De luns a venres de traballo a tarefa a razón de 8.50 horas x 125 días: 1.062,50 horas.</p>
<p>-Sábados de traballo a tarefa a razón de 8.00 horas x 16 días: 128,00 horas.</p>
<p>Horario non campaña do 1 de xaneiro ó 31 de marzo e do 1 de outubro ó 31 de decembro de 1995:</p>
<p>-De luns a venres de traballo a tarefa a razón de 6.25 horas x 97 días: 606,25 horas.</p>
<p>-Sábados: festa.</p>
<p>Total: 1.796,75 horas.</p>
<p>Nota: faltan 0,25 horas.</p>
<p>-A hora de entrada no período do 1 de abril ó 30 de setembro será a seguinte: 8 a 13 / 16 a 20.</p>
<p>-A hora de entrada durante o resto do ano será a seguinte: 8.30 a 13/16 a 19.</p>
<p>-A xornada rematará unha vez realizada a misión diaria.</p>
<p>5027</p>

