---
date: '2003-10-23'
id: 1E09A
page: 13
number: 206
agency: CONCELLO DE MONDOÑEDO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2003/20031023/Anuncio1E09A_gl.html'
---
<p>Pola Comisión Municipal de Goberno, en sesión que tivo lugar o día 9 de setembro de 2003, acordouse presentar aprobación ó prego de cláusulas administrativas particulares que rexerá a contratación, polo sistema de concurso, en procedemento aberto, para subministración a este concello dunha máquina varredora, por un orzamento total de 120.202,42 euros, e sometelo á exposición pública na secretaría xeral do concello (praza do Concello nº 1), de 9.00 a 14.00 horas, durante o prazo de 26 días naturais contados desde a publicación do presente anuncio no BOP ou no DOG, co fin de que os interesados poidan examinalo e presenta-las alegacións que consideren oportunas.</p>
<p>Ó mesmo tempo, anúnciase o concurso para a adxudicación da mencionada subministración, durante o mesmo prazo, se ben a licitación quedará aprazada en caso de que se presentasen reclamacións contra o modelo de prego de referencia.</p>
<p>Obxecto da licitación: a subministración mediante concurso en procedemento aberto dunha máquina varredora para este concello, cun orzamento de contrata de 120.202,42 euros (IVE incluído).</p>
<p>Tipo de licitación máximo: coincidirá co orzamento de contrata (IVE incluído), podendo ser mellorado á baixa.</p>
<p>Fianzas: a fianza provisional establécese no 2% do orzamento de contrata e a definitiva será do 4% do prezo de adxudicación.</p>
<p>Presentación de proposicións: na secretaría xeral do concello, de 9.00 a 14.00 horas, durante o prazo de 26 días naturais, contado desde a publicación do presente anuncio no BOP ou DOG.</p>
<p>Apertura de proposicións: farase na casa do concello, ás 13.00 horas do décimo día hábil seguinte ó de remate de presentación de proposicións. Se coincide en sábado trasladarase ó primeiro día hábil seguinte.</p>
<p>Exposición del expediente: o prego de cláusulas administrativas e o resto da documentación do expediente poderase examinar na secretaría xeral do concello en horas de oficina.</p>
<p>Modelo de proposicións: os licitadores formularán as súas ofertas axustándose ó modelo recollido no anexo do prego de condicións.</p>
<p>Mondoñedo, 17 de setembro de 2003.</p>
<p>Luis Rego Valcarce</p>
<p>Alcalde</p>

