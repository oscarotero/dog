---
date: '2019-03-27'
id: G2410-060319-0002
page: 16137
number: 60
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 46/2019).
range: Edicto
url: >-
  https://www.xunta.gal/dog/Publicados/2019/20190327/AnuncioG2410-060319-0002_gl.html
---
<p>María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 46/2019 deste xulgado do social, seguido por instancia de Patricia Vilacoba Val contra o Instituto Español de Formación Laboral e Profesional, S.L., Fogasa, se ditaron as seguintes resolucións cuxa parte dispositiva é do teor literal seguinte:</p>
    <p>Auto.</p>
    <p>Maxistrada xuíza: Ana María Souto González.</p>
    <p>Santiago de Compostela, un de marzo de dous mil dezanove</p>
    <p>Parte dispositiva.</p>
    <p>Dispoño: despachar orde xeral de execución da sentenza 25/2019 de data 21 de xaneiro ditada no procedemento PO 98/2016 a favor da parte ejecutante, Patricia Vilacoba Val, fronte ao Instituto Español de Formación Laboral e Profesional, S.L. e Fogasa, parte executada, por importe de 1.990,33 euros en concepto de principal (1.495,10 euros en concepto de salarios debidos, pagas extra e complemento de transporte, máis 495,23 euros en concepto de xuro de mora) máis outros 199,03 euros que se fixan provisionalmente en concepto de xuros que, de ser o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Contra este auto poderase interpor recurso de reposición, que se interporá ante este órgano xudicial no prazo dos tres días hábiles seguintes á súa notificación, no que, ademais de alegar as posibles infraccións en que puidese incorrer a resolución e o cumprimento ou incumprimento dos presupostos e requisitos procesuais exixidos, poderase deducir a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que acaeceren con posterioridade á constitución do título, a non ser a compensación de débedas admisible como causa de oposición á execución.</p>
    <p>Así o acorda e asina a maxistrada. Dou fe.</p>
    <p>A maxistrada A letrada da Administración de xustiza.</p>
    <p>Decreto.</p>
    <p>Letrada da Administración de xustiza: María Teresa Vázquez Abades.</p>
    <p>Santiago de Compostela, un de marzo de dous mil dezanove.</p>
    <p>Parte dispositiva.</p>
    <p>Acordo, en cumprimento do requisito que se contén no artigo 276.3 e previamente á estimación na presente ejecutoria da pervivencia da declaración de insolvencia da parte executada Instituto Español de Formación Laboral e Profesional, S.L., dar audiencia previa á parte demandante Patricia Vilacoba Val e ao Fondo de Garantía Salarial, por termo de 15 días para que poidan sinalar a existencia de novos bens e do seu resultado acordarase o procedente.</p>
    <p>Modo de impugnación: contra a presente resolución cabe recurso directo de revisión, que se deberá interpor ante quen dita a resolución no prazo de tres días hábiles seguintes á súa notificación, con expresión da infracción cometida nela a xuízo do recorrente, artigo 188 LXS, locais e os organismos autónomos dependentes deles.</p>
    <p>A letrada da Administración de xustiza.</p>
    <p>Para que lle sirva de notificación en legal forma ao Instituto Español de Formación Laboral e Profesional, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Santiago de Compostela, 1 de marzo de 2019</p>
    <footer><p>A letrada da Administración de xustiza</p></footer>

