---
date: '2014-12-04'
id: G2185-141114-0001
page: 50049
number: 233
agency: Xulgado de Primeira Instancia número 2 de Vigo
section: V. Administración de xustiza.
title: EDICTO (2/2014).
range: Edicto
url: >-
  https://www.xunta.gal/dog/Publicados/2014/20141204/AnuncioG2185-141114-0001_gl.html
---
<p>Expediente disciplinario: 2/2014</p>
    <p>Funcionario do corpo de tramitación procesual con destino no Xulgado de Primeira Instancia e Instrución número 2 de Marín: Gonzalo González Martínez</p>
    <p>Instrutora: Mª Pilar Sández González</p>
    <p>Secretaria: Ana Isabel Pino García</p>
    <p>Pilar Sández González, secretaria xudicial do Xulgado de Primeira Instancia número 2 de Vigo e instrutora do expediente disciplinario 2/24.</p>
    <p>Anuncio:</p>
    <p>No presente procedemento disciplinario seguido fronte a Gonzalo González Martínez ditouse resolución, cuxo teor literal é o seguinte: «Recibido neste xulgado acordo de incoación de expediente disciplinario 2/2014 en relación co funcionario de tramitación procesual Gonzalo González Martínez, con último destino no Xulgado de Primeira Instancia e Instrución número 2 de Marín, fórmese o correspondente procedemento, do cal foron designadas como instrutora e secretaria as asinantes.</p>
    <p>Continúese a instrución nos termos establecidos nos artigos 28 e seguintes do Real decreto 796/2005, do 1 de xullo, polo que se aproba o Regulamento xeral de réxime disciplinario do persoal ao servizo da Administración de xustiza.</p>
    <p>Iso sobre a base do acordado pola Subdirección de Persoal de Xustiza e os feitos expostos que se refiren a abandono de posto de traballo o día 3.2.2003, sen incorporación posterior a este.</p>
    <p>Procédase a comunicar a presente resolución a Gonzalo González Martínez co fin de que poida ser oído respecto dos feitos que poidan derivar en sanción disciplinaria.</p>
    <p>Diríxase oficio á Subdirección de Persoal para que comunique a esta instrutora o domicilio que lle consta do funcionario.</p>
    <p>En previsión de que existan dificultades en canto á súa localización, procédase a efectuar indagación domiciliaria a través do punto neutro xudicial.</p>
    <p>Diríxase oficio ao Xulgado número 2 de Marín e á Delegación Provincial de Pontevedra co fin de que por parte do secretario xudicial no primeiro caso e do funcionario que corresponda no segundo se comunique se existe algunha constancia do abandono do posto de traballo desde 3.2.2003, así como da continuidade desta situación ata a data.</p>
    <p>Procédase, así mesmo, a oficiar a delegación provincial para que comunique se no xulgado se encontra actualmente algún funcionario que estivese xa a desempeñar as súas funcións na data 3.2.2003, por se fose necesaria a declaración respecto dos feitos obxecto deste expediente. Vigo, 4 de abril de 2014. Asinado. A instrutora. A secretaria».</p>
    <p>E encontrándose Gonzalo González Martínez en paradoiro descoñecido, expídese o presente co fin de que lle sirva de notificación en forma a este.</p>
    <p>Vigo, 26 de xuño de 2014</p>
    <footer><p>A instrutora                                      A secretaria</p></footer>

