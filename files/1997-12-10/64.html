---
date: '1997-12-10'
id: D81E
page: 11
number: 238
agency: CONCELLO DE VERÍN
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1997/19971210/AnuncioD81E_gl.html'
---
<p>O Pleno deste Concello, dando por finalizada a fase de elaboración, mediante acordo do 26-11-1997, aprobou o Plano xeral de ordenación municipal deste concello, así como, consonte o disposto no artigo 42.1º da Lei do solo de Galicia (LSG) someter este a información pública durante o prazo do mes seguinte á publicación deste anuncio no DOG para que os interesados o examinen e formulen alegacións en relación coas previsións que contén, para o cal teñen ó seu dispor o devandito documento nas oficinas municipais en horario normal de oficina.</p>
<p>A través do mesmo acordo, o Pleno, a teor do disposto no artigo 34 da LSG, aprobou a suspensión do procedemento de outorgamento de licencias nos seguintes termos:</p>
<p>Suspensión do outorgamento de licencias.</p>
<p>1. Ámbito: queda suspendida a concesión de licencias para obras que resulten incompatibles coas pre</p>
<p>visións do PXOM aprobado inicialmente nas unidades reparcelables en solo urbano consolidado, nos polígonos de que se compoñen as distintas áreas de reparto previstas en solo rubano non consolidade e en toda clase de terreos clasificados como solo urbanizable.</p>
<p>No solo urbano de execución directa, queda suspendida a concesión de licencias de parcelación de terreos, edificación e derruba, sempre que se modifiquen ou alteren as previsións que se conteñen no PXOM aprobado inicialmente. Nesta clase de solo, suspéndese especificamente a concesión de licencias para áticos.</p>
<p>No solo de núcleo rural e no solo rústico, a suspensión do outorgamento de licencias terá lugar só cando se modifiquen ou alteren as previsións do PXOM.</p>
<p>2. Prazo: un ano contado desde que se publique no DOG ou anuncio a que se refire o artigo 34.1º da LSG, quedando extinguida a suspensión coa aprobación definitiva do PXOM.</p>
<p>3. Efectos: expedientes sen resolver na data do acrodo de suspensión e posteriores que se promovan.</p>
<p>4. Emisión de informes: solicitarase o do equipo redactor cando o considere conveniente o órgano competente para o outorgamento de licencias.</p>
<p>5. Excepcións: deixará de aplicarse o réxime de suspensión do outorgamento de licencias urbanísticas definido anteriormente, por razóns de utilidade pública ou interese social, en particular cando se trate de promover obras para a construcción de vivendas sociais para a construcción ou ampliación de edificios adscritos á prestación de servicios sanitarios ou de desenvolvemento de actividades educativas, culturais ou, calquera outras obras de idénticas ou similares características.</p>
<p>O que se fai público para xeral coñecemento en cumprimento da normativa citada.</p>
<p>Verín, 26 de novembro de 1997.</p>
<p>O alcalde</p>
<p>Rubricado</p>
<p>9287</p>

