---
date: '2000-09-29'
id: 11C12
page: 13
number: 190
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 23 de agosto de 2000, da Delegación Provincial de Pontevedra, de
  autorización administrativa, declaración, en concreto, de utilidade pública e
  a necesidade da urxente ocupación que leva implícita, así como a aprobación do
  proxecto de execución da instalación eléctrica que se cita. (Expediente IN407A
  00/75-4).
range: Resolución
url: 'https://www.xunta.gal/dog/Publicados/2000/20000929/Anuncio11C12_gl.html'
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución da instalación eléctrica que a continuación se detalla:</p>
<p>Solicitante: Eléctrica de Catoria, S.A.</p>
<p>Enderezo social: Gondar, 36612 Catoira.</p>
<p>Denominación: L.M.T. e C.T. Fontán-Gondar.</p>
<p>Situación: Catoira.</p>
<p>Descricións técnicas: L.M.T., aérea, a 20 kV, de 385 m de lonxitude, con conductor LA-56, sobre apoios de formigón, desde un apoio que se vai substituir na L.M.T. existente ó C.T. Gondar, ata o C.T. que se proxecta en Fontán, concello de Catoira. C.T. de 250 kVA, relación de transformación 20 kV-380/220 V.</p>
<p>Resultando que con data do 15-5-2000 recíbense alegacións de Marina Bouzón López e José López Santiago, no sentido de que non existe causa para a declaración de utilidade pública, que a expropiación afecta á totalidade do predio, que existen outras formas de mellorar e que non corresponde a declaración de urxente ocupación. Alegacións que enviadas a Eléctrica de Catoira, S.A. o día 18-5-2000 son contestadas o día 5-6-2000 indicando a necesidade da obra proxectada, a obriga da subministración, e a súa calidade, que a afección éo só na parte do voo e que, en concreto, se esgotou a vía de negociación, o que obrigou á necesidade da expropiacións.</p>
<p>Considerando que trasladada a dita resposta ós alegantes, estes reafírmanse nas súas primeiras manifestacións.</p>
<p>Considerando que é certo a obriga de que as compañías eléctricas subministren enerxía a quen o solicite en condicións coa calidade regulamentaria, de acordo co regulamento de verificacións eléctricas e regularidade na subministración, e que para a potencia solicitada e a mellora da zona e recomendable a instalacións dun centro de transformación.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolve:</p>
<p>Autorizar, declarar, en concreto, de utilidade pública e a necesidade da urxente ocupación que leva implícita, así como aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra esta resolución pódese interpor recurso de alzada ante o conselleiro de Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente.</p>
<p>Pontevedra, 23 de agosto de 2000.</p>
<p>Carmen Bianchi Valcarce</p>
<p>Delegada provincial de Pontevedra</p>

