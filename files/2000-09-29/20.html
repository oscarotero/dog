---
date: '2000-09-29'
id: 11C02
page: 13
number: 190
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 18 de setembro de 2000, do Servicio Provincial de Estradas da
  Coruña, pola que se sinala a data para o levantamento das actas previas á
  ocupación -trámite de urxencia-, para a expropiación dos bens e dereitos
  afectados polas obras do proxecto: proxecto do trazado da estrada AC-101,
  treito: Ortigueira-As Pontes de García Rodríguez, (fase I), clave:
  N/AC/96.3.1, termo municipal de Ortigueira.
range: Resolución
url: 'https://www.xunta.gal/dog/Publicados/2000/20000929/Anuncio11C02_gl.html'
---
<p>O artigo 28 do vixente Estatuto de autonomía de Galicia establece no seu punto 2º, a competencia da Comunidade Autónoma de Galicia para o desenvolvemento lexislativo e execución da lexislación do Estado en materia de expropiación forzosa.</p>
<p>As obras sinaladas no encabezamento desta resolución atópanse incluídas no programa de obras que se van realizar con cargo ó programa 413-B, construcción, conservación e explotacións de estradas.</p>
<p>Con data do 4 de febreiro de 1999 procédese á aprobación do proxecto de trazado das obras: proxecto do trazado da estrada AC-101, treito: Ortigueira-As Pontes de García Rodríguez, (fase I), clave: N/AC/96.3.1, termo municipal de Ortigueira, polo director xeral de Obras Públicas, por delegación do conselleiro de Política Territorial, Obras Públicas e Vivenda.</p>
<p>Con data do 7 de outubro de 1999, a Xunta de Galicia procedeu á declaración de utilidade pública e urxente ocupación dos bens e dereitos necesarios para efectos de expropiación para a mencionada obra por Decreto 272/1999, publicado no DOG nº 208, do 27 de outubro de 1999.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do regulamento para a súa aplicación, este servicio, no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados, para que comparezan no lugar, data e hora que se citan, para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, e os prexuízos derivados da rápida ocupación, sen prexuízo de se trasladar ó lugar dos predios se o consideran necesario.</p>
<p>Casa do Concello de Ortigueira</p>
<p>Data: 17 de outubro de 2000.</p>
<p>Horario: 10 horas ás 13.30 horas.</p>
<p>De: Alonso Lage, Olegario a Corgos García, Carmen.</p>
<p>Data: 18 de outubro de 2000.</p>
<p>Horario: 10 horas ás 13.30 horas.</p>
<p>De: Corral Iglesias, Manuel a Gómez Rivera, Manuel Servando.</p>
<p>Data: 19 de outubro de 2000.</p>
<p>Horario: 10 horas ás 13.30 horas.</p>
<p>De: Gómez Sueiras, Raquel a Motor Club Ortegal.</p>
<p>Data: 20 de outubro de 2000.</p>
<p>Horario: 10 horas ás 13.30 horas.</p>
<p>De: Muíños Pérez, Hdos. Ofelia a Ramil Sierra, Felicita e outra.</p>
<p>Data: 23 de outubro de 2000.</p>
<p>Horario: 10 horas ás 13.30 horas.</p>
<p>De: Ramil Yáñez, Hdos. Justo a Villasuso Gómez, Manuel César.</p>
<p>A relación de titulares cos bens e dereitos afectados, así como o plano parcelario correspondente, estarán expostos no Concello de Ortigueira e no Servicio Provincial de Estradas na Coruña (praza Luís Seoane, s/n 8ª planta) 15071 A Coruña.</p>
<p>Ó dito acto deberán acudi-los titulares afectados, persoalmente ou ben representados pola persoa debidamente autorizada para actuar no seu nome e achega-los documentos acreditativos da súa titularidade, documento nacional de identidade e último recibo da contribución; poden acompañarse, pola súa conta, se o consideran oportuno, dos seus peritos e notario.</p>
<p>Así mesmo, e no cumprimento do establecido no artigo 56 do regulamento da Lei de expropiación forzosa, ábrese información pública durante o prazo de 15 días hábiles, contados a partir do seguinte ó da publicación desta resolución no Boletín Oficial del Estado ou ata o momento do levantamento das actas previas á ocupación correspondente, co fin de que os interesados poidan formular por escrito, ante o Servicio Provincial de Estradas da Coruña, as alegacións que coiden pertinentes, co obxecto de emendar posibles erros padecidos ó relaciona-los bens afectados pola urxente ocupación.</p>
<p>A Coruña, 18 de setembro de 2000.</p>
<p>José Luis Rodríguez Alonso</p>
<p>Enxeñeiro xefe provincial de Estradas da Coruña</p>

