---
date: '2013-04-30'
id: G0165-160413-0001
page: 13632
number: 83
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 3 de abril de 2013, do Xurado Provincial de Clasificación de Montes
  Veciñais en Man Común de Pontevedra, polo que se inicia a tramitación do
  expediente de clasificación do monte denominado Grobas, solicitados a favor
  dos veciños da parroquia de Millerada, do concello de Forcarei, e se abre un
  período dun mes para a práctica de alegacións.
range: Anuncio
url: >-
  https://www.xunta.gal/dog/Publicados/2013/20130430/AnuncioG0165-160413-0001_gl.html
---
<p>Na reunión que tivo lugar polo Xurado Provincial de Clasificación de Montes Veciñais en Man Común de Pontevedra o 1 de abril de 2013 deu conta a secretaria do xurado, no punto 5-1º da orde do día, da sentenza pronunciada pola Sala do Contencioso- Administrativo do TSXG sec. 2 no recurso de apelación 4612/11, interposto contra a sentenza do Xulgado do Contencioso número 1 de Pontevedra recaída no P.O. 270/10 promovido por José Antonio Colmenero Fernández, José Antonio Gago Torrado, Ramón Barcala Rodríguez, Manuel Aurelio Colmenero Guzmán e José María Fonseca Moretón, contra a resolución desestimatoria, por silencio administrativo, dos recursos de reposición formulados polos recorrentes fronte á Resolución do xurado do 16 de marzo de 2009.</p>
    <p>Co obxecto de dar cumprimento á decisión da sentenza o Xurado Provincial de Clasificación de Montes Veciñais en Man Común de Pontevedra acordou iniciar os trámites para a clasificación como veciñal en man común do seguinte monte:</p>
    <p>Concello: Forcarei.</p>
    <p>Parroquia: Millerada.</p>
    <p>Nome do monte: Grobas.</p>
    <p>Cabida: 200,2 ha (superficie alegada na solicitude). </p>
    <p>– Lindes:</p>
    <p>Norte: MVMC de Noveliza, da Parroquia de Acibeiro.</p>
    <p>Sur: MVMC de Vilariño, da Parroquia de Millerada.</p>
    <p>Leste: Concello de Lalín.</p>
    <p>Oeste: MVMC de Fixó-Portela e montes particulares de Rolas, da Parroquia de Millerada.</p>
    <p>Encravados:</p>
    <p>Existe un encravado, situado no SO, cunha superficie de 7,8 ha, formado pola agrupación de 25 persoas físicas, baixo a denominación de comunidade de propietarios do monte Grobas, cuxo representante é Victoria Madriñán Santorum.</p>
    <p>O que se pon en coñecemento de todos os interesados, para efectos de abrir un período dun mes de duración para que se poida examinar o expediente e aducir durante este tempo o que se estime procedente en relación cos montes de referencia, así como aportar cantas alegacións, documentos ou información estimen convenientes e, se é o caso, propoñer proba na que se concretan os medios de que pretendan valerse, de conformidade co disposto no artigo 11 da Lei 13/1989, do 10 de outubro, de montes veciñais en man común, e no artigo 23 do Decreto 260/1992, do 4 de setembro, polo que se aproba o Regulamento para a execución da dita lei. </p>
    <p>Pontevedra, 3 de abril de 2013</p>
    <footer><p>Víctor Abelleira Argibay<br>Instrutor</p></footer>

