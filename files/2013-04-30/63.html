---
date: '2013-04-30'
id: G0165-160413-0004
page: 13634
number: 83
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 11 de abril de 2013, da Xefatura Territorial de Ourense, polo que
  se comunica a aprobación do acordo de concentración parcelaria da zona da
  Graña (Xunqueira de Ambía).
range: Anuncio
url: >-
  https://www.xunta.gal/dog/Publicados/2013/20130430/AnuncioG0165-160413-0004_gl.html
---
<p>Ponse en coñecemento de todos os interesados na concentración parcelaria da zona da Graña (Xunqueira de Ambía-Ourense), declarada de utilidade pública e urxente execución polo Decreto 246/2001, do 20 de setembro (DOG nº 196, do 9 de outubro), o seguinte:</p>
    <p>Primeiro. Con data do 2 de abril de 2013, o director xeral de Desenvolvemento Rural aprobou o acordo de concentración parcelaria da zona da Graña (Xunqueira de Ambía-Ourense), logo de introducir no proxecto as modificacións oportunas á vista do resultado da enquisa deste último.</p>
    <p>Segundo. O acordo de concentración seralle notificado individualmente a cada un dos afectados e estará exposto ao público no Concello de Xunqueira de Ambía e na zona. Os documentos que se poden examinar no citado concello refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Para o caso de que se tivesen formulado alegacións ao proxecto, as resolucións destas serán as modificacións reflectidas nas fichas de atribucións do acordo.</p>
    <p>Terceiro. No prazo de trinta días, que se contarán desde o día seguinte ao da notificación persoal ou da publicación no Diario Oficial de Galicia para os que non puidesen ser notificados individualmente, poderá interpoñerse recurso de alzada perante a conselleira do Medio Rural e do Mar, no Rexistro da Xefatura Territorial do Medio Rural e do Mar (rúa Florentino L. Cuevillas, 4-6, baixo, Ourense); no Rexistro da Consellería (San Caetano, s/n, Santiago de Compostela) ou en calquera das dependencias a que fai referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, por si mesmos ou por representación, e farán constar no escrito un enderezo dentro do termo municipal para os efectos das notificacións que procedan.</p>
    <p>Advírtese, ademais, que o acordo de concentración parcelaria só poderá ser obxecto de recurso de alzada de se infrinxiren as formalidades prescritas para a súa elaboración e publicación ou de non se axustaren ás bases (artigos 36, 38, 40 e 41 da Lei de concentración parcelaria para Galicia, do 14 de agosto de 1985, modificada pola Lei 12/2001, do 10 de setembro).</p>
    <p>Ourense, 11 de abril de 2013</p>
    <footer><p>Yago Borrajo Sánchez<br>Xefe territorial de Ourense</p></footer>

