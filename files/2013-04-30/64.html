---
date: '2013-04-30'
id: G0165-170413-0001
page: 13636
number: 83
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 12 de abril de 2013, da Xefatura Territorial de Lugo, polo que se
  fai público o comezo do deslindamento parcial do monte veciñal en man común
  dos veciños de Pradeda, concello de Guntín.
range: Anuncio
url: >-
  https://www.xunta.gal/dog/Publicados/2013/20130430/AnuncioG0165-170413-0001_gl.html
---
<p>Acordada pola Consellería do Medio Rural e do Mar a práctica do deslindamento parcial do monte veciñal en man común de Pradeda, pertencente aos veciños da parroquia de Pradeda, no concello de Guntín, conforme o disposto no Regulamento de montes, do 22 de febreiro de 1962, e na Lei de montes 7/2012, do 28 de xuño, esta xefatura acordou sinalar a data do 10 de setembro de 2013, ás 10.00 horas, no lugar denominado Alto de Guntín, para comezar as operacións de apeo que levará a cabo o enxeñeiro de montes Fernando Rengifo Méndez-Núñez.</p>
    <p>Fíxase un prazo de 45 días naturais, desde a publicación do anuncio, para que as comunidades e particulares afectados presenten no Servizo de Montes e Industrias Forestais de Lugo, sito na rolda da Muralla, nº 70 (Edificio Multiúsos), os documentos que consideren oportunos en defensa dos seus intereses, advertíndolles que pasado o mencionado prazo non se admitirá ningún outro, e que os que non se tivesen presentado non poderán formular reclamacións sobre propiedade no expediente de deslindamento. </p>
    <p>Así mesmo, advírtese que os interesados que non asistan persoalmente ou lexitimamente representados á práctica do apeo non poderán despois formular reclamacións contra el. </p>
    <p>Co obxecto de facilitar a devolución dos documentos orixinais, recoméndase a presentación de dúas copias simples co fin de poder devolver aqueles unha vez que teñan producido os efectos debidos no expediente.</p>
    <p>Lugo, 12 de abril de 2013</p>
    <footer><p>José Ramón Losada Fernández<br>Xefe territorial de Lugo</p></footer>

