---
date: '1999-09-27'
id: FAE2
page: 11
number: 187
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 23 de setembro de 1999 pola que se autoriza o inicio de actividades do
  centro educativo Monteledo (Ourense).
range: Orde
url: 'https://www.xunta.gal/dog/Publicados/1999/19990927/AnuncioFAE2_gl.html'
---
<p>En virtude do disposto no artigo 29 da Lei 4/1993, do 14 de abril, de servicios sociais e do artigo 6 do Decreto 243/1995, do 28 de xullo, polo que se regula o réxime de autorización e acreditación de centros de servicios sociais; os centros de servicios sociais propios da Comunidade Autónoma crearanse mediante decreto precisándose orde da consellería competente para o inicio das súas actividades.</p>
<p>Mediante Decreto 212/1999, do 15 de xullo, creouse o centro educativo Monteledo (Ourense), procedendo concede-lo permiso de inicio das súas actividades.</p>
<p>Polo exposto e en uso das facultades que me son atribuídas polo Decreto 488/1997, do 26 de decembro, polo que se establece a estructura orgánica desta consellería e o Decreto 117/1999, do 23 de abril, polo que se modifica o Decreto 488/1997, e a disposición final do Decreto 212/1999, do 15 de xullo,</p>
<p>DISPOÑO:</p>
<p>Artigo único.-Autorízase o inicio de actividades do centro educativo Monteledo (Ourense), sito no barrio de Montealegre s/n, Ourense, coas condicións que figuran no anexo.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 23 de setembro de 1999.</p>
<p>Manuela López Besteiro</p>
<p>Conselleira de Familia e Promoción do Emprego, Muller e Xuventude</p>
<p>ANEXO</p>
<p>Provincia: Ourense.</p>
<p>Localidade: Ourense.</p>
<p>Domicilio: barrio de Montealegre, s/n.</p>
<p>Tipoloxía: centro de menores, carácter residencial, reeducación, réxime pechado.</p>

