---
date: '2001-09-04'
id: E306
page: 11
number: 171
agency: 'SOCIEDADE DE IMAXE E PROMOCIÓN TURÍSTICA DE GALICIA, S.A.'
section: VI. ANUNCIOS
title: >-
  Anuncio do 2 de agosto de 2001 para a convocatoria dunha praza de persoal
  laboral fixo para a Sociedade de Imaxe e Promoción Turística de Galicia, S.A.
range: Anuncio
url: 'https://www.xunta.gal/dog/Publicados/2001/20010904/AnuncioE306_gl.html'
---
<p>A Sociedade de Imaxe e Promoción Turística de Galicia, S.A. anuncia a convocatoria para a contratación laboral fixa da seguinte praza:</p>
<p>A) Posto: xefatura da Área de Xestión Económica e Persoal (Ref.: JAEP-STG).</p>
<p>1. Funcións principais: supervisión e control da Área de Xestión Económica e Persoal desta entidade.</p>
<p>2. Praza: 1 (xornada completa).</p>
<p>3. Requisitos:</p>
<p>3.1. Formación axeitada para o correcto desempeño deste posto, acorde á experiencia que se require.</p>
<p>3.2. Experiencia en departamentos públicos en intervención de gastos.</p>
<p>A valoración deste punto realizarase en función de:</p>
<p>a) Experiencia en departamentos de fiscalización e contabilización de gastos: 1 punto por cada 6 meses.</p>
<p>b) Experiencia en unidades competentes de fomento e promoción do turismo: 1 punto por cada 6 meses.</p>
<p>c) Experiencia en tramitación de contratacións administrativas: 1 punto por cada 6 meses.</p>
<p>d) Experiencia en tramitación de convenios con outras administracións públicas, entidades privadas, asociacións: 1 punto por cada 6 meses.</p>
<p>e) Coñecemento do sistema de contabilidade pública: 1 punto.</p>
<p>f) Experiencia en órganos xestores de autorización, disposicións e pagos: 1 punto por cada 6 meses.</p>
<p>g) Experiencia en xestión orzamentaria relativa a modificación de créditos: 1 punto por cada 6 meses.</p>
<p>h) Experiencia en labores formativos: 1 punto por cada 6 meses.</p>
<p>i) Experiencia en condicións laborais dos traballadores: 1 punto cada 6 meses.</p>
<p>j) Experiencia en organismos autónomos, entes públicos ou outras fórmulas descentralizadas de xestión pública: 1 punto por cada 6 meses.</p>
<p>k) Experiencia en medios de difusión: 1 punto por cada 6 meses.</p>
<p>3.3. Entrevista persoal.</p>
<p>O mecanismo de selección consistirá nun concurso de méritos ata 20 puntos conforme coa baremación indicada no punto 3.2. e nunha entrevista persoal que se puntuará con 5 puntos. Pasarán á fase de entrevista os que acaden no concurso de méritos un mínimo de 15 puntos.</p>
<p>B) Documentación que hai que presentar:</p>
<p>Os candidatos terán que xuntar á solicitude todos aqueles documentos orixinais ou fotocopias compulsadas que acrediten os méritos que aleguen, así como, certificado de vida laboral, currículum vitae e fotografía, indicando a referencia do posto ó que optan.</p>
<p>C) Lugar e prazo de presentación de solicitudes:</p>
<p>As solicitudes faranse chegar a Turgalicia-Área Económica y de Personal. Carretera Santiago-Noia, km 3. A Barcia. 15896 Santiago de Compostela, indicando no sobre a referencia do posto ó que se opta, sendo o prazo de presentación de 15 días naturais contados a partir do seguinte ó da publicación deste anuncio no Diario Oficial de Galicia.</p>
<p>D) Selección:</p>
<p>Expirado o prazo de presentación de solicitudes e demais documentación, o comité de selección designado publicará as listas previas de admitidos e excluídos no proceso de selección.</p>
<p>Santiago de Compostela, 2 de agosto de 2001.</p>
<p>Heriberto Verdes Vilaseca</p>
<p>Director xerente de Turgalicia, S.A.</p>

