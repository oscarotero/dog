---
date: '2017-05-03'
id: O92-240417-0001
page: 21790
number: 84
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 18 de abril de 2017 pola que se adhire unha entidade financeira
  ao convenio de colaboración para o apoio ao acceso e adecuación do
  financiamento das explotacións leiteiras, subscrito coas sociedades de
  garantía recíproca e as entidades financeiras adheridas.
range: Resolución
url: >-
  https://www.xunta.gal/dog/Publicados/2017/20170503/AnuncioO92-240417-0001_gl.html
---
<p>O Consello de Dirección do Igape, na súa xuntanza do 22 de decembro de 2016, acordou por unanimidade dos seus membros asistentes a aprobación das bases reguladoras das liñas de apoio ao acceso e adecuación do financiamento das explotacións leiteiras, instrumentadas mediante convenio de colaboración entre o Instituto Galego de Promoción Económica (Igape), as sociedades de garantía recíproca e as entidades financeiras adheridas. Sendo as ditas bases publicadas mediante Resolución do 29 de decembro de 2016 (DOG núm. 249, do 30 de decembro).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>En data 23 de marzo de 2017, ratifícase a adhesión da entidade financeira Banco de Sabadell, S.A., polo que cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica e do artigo 11.1.a) do Decreto 317/1992, do 12 de novembro, polo que se aproba o regulamento do Igape,</p>
    <p>RESOLVO:</p>
    <p>Único. Engadir a entidade financeira Banco de Sabadell, S.A., á relación de entidades financeiras adheridas ao convenio de colaboración para o apoio ao acceso e adecuación do financiamento das explotacións leiteiras, subscrito entre o Instituto Galego de Promoción Económica (Igape), as sociedades de garantía recíproca e as entidades financeiras adheridas, asinado o 29 de decembro de 2016.</p>
    <p>Santiago de Compostela, 18 de abril de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

