---
date: '2003-09-01'
id: 19EEE
page: 11
number: 168
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: VI. ANUNCIOS
title: >-
  Cédula do 18 de xullo de 2003, da Delegación Provincial de Pontevedra, pola
  que se fai pública a Resolución do 24 de marzo de 2003, de revogación das
  axudas pola contratación en prácticas do expediente administrativo FM343D
  2001/399-5.
range: Cédula
url: 'https://www.xunta.gal/dog/Publicados/2003/20030901/Anuncio19EEE_gl.html'
---
<p>De conformidade co disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado polo interesado da resolución de revogación das axudas á contratación en prácticas do expediente administrativo, consonte o establecido na Orde do 10 de maio de 2001 (DOG nº 97, do 22 de maio), publícase:</p>
<p>1º. Expediente de procedemento: FM 343D 2001/399-5.</p>
<p>Orde da convocatoria: 10 de maio de 2001 (DOG nº 97, do 22 de maio).</p>
<p>Interesado: Alfredo José Cordero Goyo.</p>
<p>Enderezo: rúa Fernández Villaverde 4, 4º A, 36002 Pontevedra.</p>
<p>Asunto: resolución por delegación do delegado provincial da Consellería de Asuntos Sociais, Emprego e Relacións Laborais de data 24 de marzo de 2003, ó abeiro da Orde do 10 de maio de 2001.</p>
<p>«Resolución:</p>
<p>Examinada a solicitude de axudas pola contratación en prácticas de traballadores, presentada por Alfredo José Cordero Goyo (no seu propio nome), e tendo en conta os seguintes:</p>
<p>Antecedentes.</p>
<p>Primeiro.-A solicitude foi presentada o 13 de setembro de 2001 e estimada na resolución do delegado provincial da Consellería de Familia, Promoción do Emprego, Muller e Xuventude do 5 de xullo de 2002, pola que se lle concedeu ó interesado unha axuda por un importe total de 3.005,06 A pola contratación en prácticas dun traballador.</p>
<p>Segundo.-O pagamento da subvención concedida condicionouse á presentación da documentación e ó cumprimento das obrigas establecidas na orde de convocatoria.</p>
<p>Terceiro.-O beneficiario non achegou de forma correcta e no prazo indicado a seguinte documentación:</p>
<p>-Certificado de atoparse ó día nos pagamentos a Seguridade Social.</p>
<p>-Certificado de atoparse ó día na Axencia Estatal Tributaria.</p>
<p>-Certificado de non ter contraídas débedas coa Administración pública da Comunidade Autónoma.</p>
<p>-Declaración expresa, á data actual, comprensiva de tódalas axudas e subvencións solicitadas ou concedidas para este mesmo proxecto ou, de se-lo caso, de que non solicitou ou percibiu ningunha axuda e subvención das distintas administracións públicas.</p>
<p>Cuarto.-Na tramitación deste expediente observáronse tódolos requisitos e prescricións legais.</p>
<p>Fundamentos.</p>
<p>Primeiro.-A competencia para coñecer e resolve-la solicitude corresponde, por delegación da conselleira de Asuntos Sociais, Emprego e Relacións Laborais, a esta delegación provincial, de acordo co artigo 3 da Orde do 10 de maio de 2001 (DOG do 22 de maio) pola que se establecen os programas de fomento da contratación e da estabilidade no emprego para o ano 2001, en relación co Decreto 23/2003, do 20 de xaneiro (DOG do 21 de xaneiro), polo que se fixa a estructura orgánica dos departamentos da Xunta de Galicia.</p>
<p>Segundo.-O artigo 11 da orde reguladora determina a revogación das axudas concedidas nos casos e nos termos previstos no artigo 78 do texto refundido da Lei de réxime financeiro e orzamentario de Galicia, e no Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia.</p>
<p>Vistos os preceptos citados e demais de xeral e pertinente aplicación, esta delegación provincial</p>
<p>ACORDA:</p>
<p>Revoga-la resolución desta Delegación Provincial de Familia, Promoción do Emprego, Muller e Xuventude do 5 de xullo de 2002, pola que se lle concedeu ó interesado unha axuda por un importe total de 3.005,06 A pola contratación en prácticas dun traballador.</p>
<p>Notifíqueselles esta resolución ós interesados, facéndolles saber que pon fin á vía administrativa e que contra ela cabe formular recurso contencioso-administrativo no prazo de dous meses contados desde o día seguinte ó da notificación desta resolución, ante a Sala de Contencioso-Administrativo do Tribunal Superior de Xustiza de Galicia; así mesmo, con anterioridade e con carácter potestativo,</p>
<p>poderá interpoñerse recurso de reposición, no prazo dun mes contado desde o día seguinte ó da notificación desta resolución, ante esta Delegación Provincial da Consellería de Asuntos Sociais, Emprego e Relacións Laborais, todo isto de conformidade co establecido na Lei 29/1998, do 13 de xullo, reguladora da xurisdicción contencioso-administrativa, e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 24 de marzo de 2003. P.D. Joaquín Macías Sánchez. Delegado provincial de Pontevedra».</p>
<p>Os correspondentes expedientes figuran no Servicio de Promoción do Emprego da Delegación Provincial da Consellería de Asuntos Sociais, Emprego e Relacións Laborais en Vigo.</p>
<p>Vigo, 18 de xullo de 2003.</p>
<p>Joaquín Macías Sánchez</p>
<p>Delegado provincial de Pontevedra</p>

