---
date: '2003-09-01'
id: 19EDA
page: 11
number: 168
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 11 de agosto de 2003, da Dirección Xeral de Industria, Enerxía e
  Minas, pola que se autorizan as instalacións electromecánicas, se aproba o
  proxecto de execución, se recoñece a condición de instalación acollida ó
  réxime especial e se declara a utilidade pública, en concreto, do proxecto
  modificado do parque eólico denominado Álabe-Ventoada. (Expediente 039/EOL).
range: Resolución
url: 'https://www.xunta.gal/dog/Publicados/2003/20030901/Anuncio19EDA_gl.html'
---
<p>Examinado o expediente instruído por pedimento de Acciona Eólica de Galicia, S.A. con enderezo para efectos de notificacións en Parque Empresarial La Moraleja, avda. de Europa nº 18, 28108 Alcobendas-Madrid, sobre autorización de instalacións e utilidade pública do proxecto modificado do parque eólico denominado Álabe-Ventoada; resultan os seguintes</p>
<p>Antecedentes de feito:</p>
<p>Primeiro.-Por Resolución do 10 de outubro de 2000 da Dirección Xeral de Industria autorizáronse as instalacións electromecánicas, aprobouse o proxecto de execución e recoñeceuse a inclusión de instalación acollida ó réxime especial de producción de enerxía eléctrica do parque eólico denominado Álabe-Ventoada.</p>
<p>Segundo.-Por Resolución do 30 de novembro de 2000, da Consellería de Industria e Comercio, declarouse a utilidade pública, en concreto, das instalacións de referencia.</p>
<p>Terceiro.-O 27 de febreiro de 2002, Juan Antonio Alonso Comerma, en nome e representación de Acciona Eólica de Galicia, S.A., solicitou a autorización administrativa, aprobación de proxecto de execución e declaración de utilidade pública en concreto do proxecto modificado do parque eólico denominado Álabe-Ventoada. O modificado foi motivado pola necesidade de esperar á declaración de utilidade pública para tomar datos topográficos de campo nuns terreos nos que o propietario non permitiu o paso; unha vez realizado o replanteo, comprobouse a necesidade de introducir determinadas modificacións na posición dalgunhas infraestructuras e instalacións que contempla o cambio de posición de determinados elementos do parque cunha potencia asociada de 22,5 MW, sen modifica-la potencia autorizada. O promotor achegou a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e 2619/1966, do 20 de outubro, sobre expropiación </p>
<p>forzosa e sancións en materia de instalacións eléctricas, ambos de aplicación a este expediente en virtude do disposto na disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, de apli</p>
<p>cación a este expediente en virtude do disposto na disposición transitoria terceira do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Cuarto.-O proxecto modificado someteuse a información pública para os efectos previstos no Decreto 442/1990, do 13 de setembro, de avaliación de impacto ambiental para Galicia, Decreto 327/1991, do 4 de outubro, de avaliación de efectos ambientais para Galicia, artigos 53 e 54 da Lei 54/1997, do 27 de novembro, do sector eléctrico; decretos 2167/1966 e 2619/1966, xa mencionados, artigo 25 da Lei 10/1995, de ordenación do territorio de Galicia e o Decreto 205/1995, polo que se regula o aproveitamento da enerxía eólica en Galicia, mediante resolución da Delegación Provincial de Industria de Lugo do 4 de abril de 2002, publicada no diario El Progreso do 17 de abril, Boletín Oficial del Estado do 17 de abril, o BOP de Lugo do 19 de abril, DOG do 24 de abril de 2002, e no taboleiro de anuncios do concello de Muras e deuse coñecemento ós afectados mediante a oportuna notificación individual.</p>
<p>Durante o período de información pública presentáronse as seguintes alegacións:</p>
<p>1. José Santalla Carbajal, en nome e representación da empresa Asesoramiento y Comercialización Marpu, S.L., manifesta o seguinte:</p>
<p>a) Que non se lles comunicou en ningún momento anterior a este trámite, cuestión ningunha relativa á modificación do proxecto, malia ser unha parte especialmente interesada neste expediente, reclamando a súa condición de interesado.</p>
<p>b) Que as obras proxectadas se localizan dentro da Serra de Xistral-Cadramón, ecosistema de grande importancia recoñecido como hábitat natural e Lugar de Interese Comunitario na Rede Europea Natura 2000.</p>
<p>c) Que solicita a suspensión do procedemento en función da existencia de dous recursos contenciosos administrativos, unhas dilixencias previas e unha denuncia contra o proxecto do parque eólico Álabe-Ventoada.</p>
<p>2. Patricia Marchal Puchol, en nome e representación da empresa Asesoramiento y Comercialización Marpu, S.L. manifesta o seguinte:</p>
<p>a) Que a zona proposta para alberga-la maquinaria, como espacio natural de especial protección, está inscrita no rexistro xeral de Espacios Naturais de Galicia e na proposta galega para a súa inclusión na Rede Natura 2000.</p>
<p>b) Que o estudio de impacto ambiental ten un contido que non cumpre co establecido legalmente,</p>
<p>e non achega unha xustificación técnica da solución proposta nin propón auténticas alternativas.</p>
<p>c) Que existe afección do dominio público hidráulico e segundo o estudio de impacto ambiental «non hai modificacións significativas das afeccións descritas no estudio hidrográfico», manténdose deste xeito tódalas irregularidades denunciadas por esta empresa con anterioridade sobre o proxecto do parque Álabe-Ventoada.</p>
<p>d) Que se trata dun único parque eólico e non tres independentes (Álabe-Ventoada, Lomba e Refachón) e non se trata só dos aeroxeradores, senón de toda a infraestructura que eles levan consigo, incluíndo unha liña eléctrica de alta tensión que atraviesa a serra do Xistral.</p>
<p>3. Rafael Corral Bellas, en nome e representación do grupo ecoloxista Guerrilleiros das Fragas, manifesta:</p>
<p>a) Que cren necesaria a paralización de tódolos parques eólicos en tramitación, a suspensión do Plan Sectorial Eólico de Galicia e a creación dunha comisión de traballo no que estean representadas tódalas partes afectadas co fin de crear un Plan Eólico de Galicia consensuado por todos.</p>
<p>Quinto.-O 1 de abril de 2002 a Delegación Provincial da Consellería de Innovación, Industria e Comercio de Lugo emitiu informe favorable sobre o citado proxecto, coas seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Álabe-Ventoada</td><td>Muras (Lugo)</td><td>X</td><td>Y</td></tr>
<tr><td></td></tr>
<tr><td>611.034</td><td>4.810.987</td></tr>
<tr><td></td></tr>
<tr><td>611.248</td><td>4.811.300</td></tr>
<tr><td></td></tr>
<tr><td>612.224</td><td>4.811.300</td></tr>
<tr><td></td></tr>
<tr><td>612.862</td><td>4.811.931</td></tr>
<tr><td></td></tr>
<tr><td>611.954</td><td>4.812.333</td></tr>
<tr><td></td></tr>
<tr><td>612.265</td><td>4.812.789</td></tr>
<tr><td></td></tr>
<tr><td>613.559</td><td>4.812.270</td></tr>
<tr><td></td></tr>
<tr><td>613.700</td><td>4.812.700</td></tr>
<tr><td></td></tr>
<tr><td>614.180</td><td>4.812.000</td></tr>
<tr><td></td></tr>
<tr><td>613.960</td><td>4.811.738</td></tr>
<tr><td></td></tr>
<tr><td>612.256</td><td>4.810.551</td></tr>
<tr><td></td></tr></tbody></table>
<p>Nº de aeroxeradores: 30.</p>
<p>Potencia unitaria por aeroxerador: 750 kW.</p>
<p>Xeradores: NEG-MICON NM750/44.</p>
<p>Potencia total instalada: 22,5 MW.</p>
<p>Producción anual estimada: 77.682 MWh/ano.</p>
<p>Investimento previsto: 19.770.404,22 euros.</p>
<p>Características técnicas da infraestructura eléctrica de transformación e interconexión:</p>
<p>-30 centros de transformación de 1.000 kVA de potencia unitaria e relación de transformación</p>
<p>0,69/20 kV, instalados unitariamente en interior de torre de aeroxerador cos seus correspondentes aparellos de seccionamento, manobra e protección.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de transformación e centros de recollida de media tensión.</p>
<p>-6 centros de recollida de media tensión para optimización de transporte de enerxía dotados cada un de transformador para servicios auxiliares e dos seus correspondentes aparellos de seccionamento, manobra e protección.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de recollida de media tensión e subestación transformadora 20/132 kV.</p>
<p>-Subestación transformadora 20/132 kV para evacuación de enerxía producida no parque eólico Álabe-Ventoada, composta por un transformador principal 20/132 kV de 25/27 MVA ONAN/ONAF de potencia nominal e un transformador para servicios auxiliares 20/0,38 kV de 100 kVA de potencia nominal cos correspondentes equipos de control, seccionadores, manobra, medida e protección.</p>
<p>Sexto.-O 26 de maio de 2003, a Dirección Xeral de Calidade e Avaliación Ambiental resolveu formula-la declaración de impacto ambiental do proxecto modificado do parque eólico, publicándose no DOG do 16-7-2003.</p>
<p>Sétimo.-O 3 de xullo de 2003, Acciona Eólica de Galicia, solicita que lle sexa de aplicación o procedemento establecido no Decreto 302/2001, do 25 de outubro, xa citado.</p>
<p>Fundamentos de dereito:</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, Decreto 8/2003, do 18 de xaneiro, e o Decreto 223/2003, do 11 de abril, polo que se establece a estructura orgánica da Consellería de Innovación, Industria e Comercio, en relación co Real decreto 1955/2000, do 1 de decembro, Decreto 302/2001, do 25 de outubro, e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que consta no expediente, cabe dicir que:</p>
<p>1. A declaración de utilidade pública faise en virtude dos artigos 52 e 54 da Lei 54/1997, do 27 de novembro, do sector eléctrico.</p>
<p>2. O impacto ambiental e socioeconómico do proxecto tívose en conta á hora de formula-la declaración de impacto ambiental.</p>
<p>3. Non podemos acepta-las alegacións formuladas por José Santalla Carbajal, no nome y representación da empresa Asesoramiento y Comercialización Marpu, S.L., porque, esta non foi notificada por non estar afectada polo proxecto modificado, carecendo de obxecto a oposición o proxecto inicial xa que no vai ser executado, nos termos nos que foi aprobado.</p>
<p>4. En relación coa alegación formulada por Patricia Marchal Puchol, en nome e representación da empresa Asesoramiento y Comercialización Marpu, S.L., cabe dicir que non procede por tratarse de tres expedientes distintos os parques eólicos Álabe-Ventoada, Lomba e Refachón; cada un co seu correspondente proxecto.</p>
<p>5. Non podemos acepta-la alegación formulada por Rafael Corral Bellas, en nome e representación do grupo ecoloxista Guerrilleiros das Fragas, dado que o Plan Eólico de Galicia se aprobou definitivamente como plan sectorial de incidencia supramunicipal, por Acordo do Consello da Xunta do 1 de outubro de 1997, sendo aprobada a súa modificación mediante Acordo do Consello da Xunta do 5 de decembro de 2002 e foi tramitado de acordo coa Lei 10/1995, do 23 de novembro, de ordenación do territorio de Galicia.</p>
<p>Terceiro.-No expediente instruido para o efecto cumpríronse os trámites regulamentarios. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>1. Autorizar a Acciona Eólica de Galicia, S.A., a instalación dos equipos electromecánicos do proxecto modificado do parque eólico denominado Álabe-Ventoada, a que se situará no concello de Muras, na provincia de Lugo.</p>
<p>2. Aproba-lo proxecto de execución da dita instalación.</p>
<p>3. Declara-la utilidade pública en concreto das instalacións do proxecto modificado do parque eólico Álabe-Ventoada, o que leva implícita a necesidade de ocupación dos bens e dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Todo iso de acordo coas condicións seguintes:</p>
<p>Primeira.-As instalacións que se autorizan terán que realizarse de acordo coas especificacións e planos que figuran no proxecto modificado presentado pola empresa cun orzamento de 19.770.404,22 euros.</p>
<p>Segunda.-Para introducir modificacións nas instalacións que afecten a datos básicos do proxecto será necesaria a previa autorización desta Dirección Xeral de Industria, Enerxía e Minas. Así mesmo, a Delegación Provincial da Consellería de Innovación, Industria e Comercio de Lugo poderá auto</p>
<p>riza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Terceira.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Innovación, Industria e Comercio de Lugo inspeccionará a totalidade das obras e montaxes efectuadas e verificará o cumprimento dos compromisos contraídos por Acciona Eólica de Galicia, S.A. no seu plan eólico.</p>
<p>Cuarta.-Como requisito necesario para a aplicación á citada instalación do réxime especial, o promotor deberá inscribila mesma no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Innovación, Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema de captación e procesamento de datos de producción enerxética de Galicia regulado por Orde do 29 de xullo de 2002 (DOG do 13 de agosto).</p>
<p>Quinta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución, na declaración de impacto ambiental do 26 de maio de 2003, así como aquelas que no seu día se emitan conforme o disposto no artigo 7.1º do Decreto 442/1990, do 13 de setembro, de avaliación de impacto ambiental para Galicia.</p>
<p>Sexta.-A Administración resérvase o dereito de deixar sen efecto a esta autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Sétima.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Innovación, de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 11 de agosto de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

