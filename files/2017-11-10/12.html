---
date: '2017-11-10'
id: G2411-231017-0001
page: 51844
number: 214
agency: Xulgado do Social número 2 de Santiago de Compostela
section: V. Administración de xustiza.
title: EDICTO (874/2014)
range: Edicto
url: >-
  https://www.xunta.gal/dog/Publicados/2017/20171110/AnuncioG2411-231017-0001_gl.html
---
<p>Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fai saber que no procedemento ordinario 874/2014 deste xulgado do social, seguidos por instancia de José Alberto Martínez Espiña contra Selección y Servicios Integrales Logistics, People Trabajo Temporal ETT, S.A., Unique Interim ETT, S.A.U., Sesa Start Consultores, S.A., Randstad Project Services, S.L.U. e Randstad Empleo ETT, S.A.U., Corporación Radio e Televisión de Galicia, S.A., Fondo de Garantía Salarial, sobre procedemento ordinario, se ditou a seguinte resolución, cuxa parte dispositiva se achega:</p>
    <p>Sentenza número 457/2017.</p>
    <p>Santiago de Compostela, 26 de setembro de 2017.</p>
    <p>Vistos por Ana María Souto González, maxistrada xuíza de reforzo do Xulgado do Social número 2 de Santiago de Compostela, os presentes autos de procedemento ordinario número 874/2014, seguidos por instancia de José Alberto Martínez Espiña, asistido polo letrado Sr. Escariz Fernández contra a Corporación Radio e Televisión de Galicia, S.A., representada e asistida pola letrada Sra. Antía Celeiro Muñoz, contra Randstad Project Services, S.L.U. e Randstad Empleo ETT, S.A.U., representadas e asistidas polo letrado Jorge Juan Gándara Maeztu, e contra o Fogasa.</p>
    <p>Resolvo que estimando a demanda interposta por José Alberto Martínez Espiña contra Randstad Project Services, S.L.U. e Randstad Empleo ETT, S.A.U., e contra Corporación Radio e Televisión de Galicia, S.A., declaro que a relación laboral de José Alberto Martínez Espiña coa demandada Corporación Radio e Televisión de Galicia, S.A. ten carácter indefinido non fixo, por aplicación da opción do artigo 43 do ET, con antigüidade desde o 15 de febreiro de 1999 e categoría profesional de axudante de mantemento (nivel económico 9 do convenio colectivo da CRTVG), e, en consecuencia, debo condenar e condeno as demandadas a aterse á anterior declaración, cos efectos legais inherentes a esta.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Así o acorda, manda e asina, Ana María Souto González, maxistrada xuíza de reforzo do Xulgado do Social número 2 de Santiago de Compostela.</p>
    <p>Para que sirva de notificación en legal forma a Selección y Servicios Integrales Logistics, People Trabajo Temporal ETT, S.A., Unique Interim ETT, S.A.U., Sesa Start Consultores, S.A., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 4 de outubro de 2017</p>
    <footer><p>A letrada da Administración de xustiza</p></footer>

