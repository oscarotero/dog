---
date: '2017-11-10'
id: G0423-301017-0003
page: 51868
number: 214
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 17 de outubro de 2017, do Servizo de Mobilidade de Ourense, polo
  que se notifican os acordos de incoación de expedientes sancionadores en
  materia de transportes terrestres (expediente OU-00862-S-2017 e un máis).
range: Anuncio
url: >-
  https://www.xunta.gal/dog/Publicados/2017/20171110/AnuncioG0423-301017-0003_gl.html
---
<p>A persoa titular do Servizo de Mobilidade de Ourense acordou a incoación do expediente sancionador OU-00862-S-2017 e outro máis por infracción da normativa sobre transporte terrestre.</p>
    <p>Intentada a notificación do acordo de incoación por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, a notificación efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia. En consecuencia, mediante este anuncio notifícanselles os acordos de incoación ditados ás persoas interesadas.</p>
    <p>Son informadas de que os expedientes sancionadores se atopan á súa disposición nas oficinas do Servizo de Mobilidade de Ourense.</p>
    <p>Outorgáselles un prazo de quince (15) días hábiles, contado desde o día seguinte ao da publicación deste anuncio no BOE, para alegaren o que consideren conveniente, presentando ou propoñendo as probas que consideren oportunas.</p>
    <p>No suposto de que decidan voluntariamente pagar a sanción antes de que transcorran trinta días contados desde o seguinte ao da publicación do presente anuncio no BOE, a súa contía reducirase nun 30 % na forma prevista no artigo 146.3 da Lei 16/1987, do 30 de xullo, de ordenación dos transportes terrestres. A realización do dito pagamento implica a conformidade cos feitos denunciados, a renuncia a formular alegacións por parte da persoa interesada e a terminación do procedemento sancionador.</p>
    <p>Ourense, 17 de outubro de 2017</p>
    <footer><p>Ángel Míguez López<br>Xefe do Servizo de Mobilidade de Ourense</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Matrícula</td>
       <td>Denunciado
        DNI/CIF</td>
       <td>Infracción denunciada
        Data-Hora-Estrada-p.q.</td>
       <td>Precepto cualificador</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>OU-00862-S-2017
        2302-GDF</td>
       <td>Olga Elvira Vázquez Pacho
        44484261F</td>
       <td>A realización de transportes de produtos alimenticios ou mercadorías perecedoiras utilizando un vehículo que careza do certificado de conformidade para o transporte de mercadorías perecedoiras ou telo caducado ou falseado.
        7.4.2017; 13.00; Leiro r/ Gabino Bugallal, 66</td>
       <td>Artigo 141.21 da LOTT</td>
       <td>Artigo 143.1.d) da LOTT</td>
       <td>401 euros</td>
      </tr>
      <tr>
       <td>OU-00863-S-2017
        2302-GDF</td>
       <td>Olga Elvira Vázquez Pacho
        44484261F</td>
       <td>Realizar o transporte de mercadorías perecedoiras sen levar no vehículo as marcas de identificación e indicacións regulamentarias ou levalas en lugares distintos aos establecidos.
        7.4.2017; 13.00; Leiro r/ Gabino Bugallal, 66</td>
       <td>Artigo 142.16 da LOTT</td>
       <td>Artigo 143.1.a) da LOTT</td>
       <td>100 euros</td>
      </tr>
     </tbody>
    </table>

