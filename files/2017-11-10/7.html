---
date: '2017-11-10'
id: CA01-061117-0002
page: 51837
number: 214
agency: Consellería de Facenda
section: IV. Oposicións e concursos.
title: >-
  ORDE do 6 de novembro de 2017 pola que se amplía o prazo de realización do
  quinto exercicio do proceso selectivo para o ingreso no corpo superior da
  Administración xeral da Comunidade Autónoma de Galicia, subgrupo A1, escala
  superior de estatísticos/as.
range: Orde
url: >-
  https://www.xunta.gal/dog/Publicados/2017/20171110/AnuncioCA01-061117-0002_gl.html
---
<p>A Orde da Consellería de Facenda do 12 de abril de 2016 (DOG núm. 84, do 3 de maio), pola que se convoca o proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de estatísticos/as dispón na base II.1.1.5 que o prazo máximo para a realización do quinto exercicio será de 40 días hábiles contados desde o remate do exercicio anterior.</p>
    <p>O cuarto exercicio da fase de oposición, correspondente ao proceso selectivo que se cita, foi realizado o día 14 de setembro de 2017.</p>
    <p>Diversas cuestións de carácter organizativo impiden o cumprimento do prazo a que se fai referencia no parágrafo primeiro, polo que, consonte a proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <p class="dog-titulo">DISPÓN:</p>
    <p>A ampliación do prazo de realización do quinto exercicio do proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de estatísticos/as en vinte días hábiles.</p>
    <p>Contra este acordo de ampliación de prazo non cabe recurso ningún, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 6 de novembro de 2017</p>
    <footer><p>Valeriano Martínez García<br>Conselleiro de Facenda</p></footer>

