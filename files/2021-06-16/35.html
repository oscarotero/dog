---
date: '2021-06-16'
id: G0596-250521-0003
page: 30096
number: 113
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 25 de maio de 2021, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Ares (expediente IN407A 2021/46-1).
range: Resolución
url: >-
  https://www.xunta.gal/dog/Publicados/2021/20210616/AnuncioG0596-250521-0003_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: ICE MNRW Ares I, S.L.</p>
    <p>Domicilio social: Paseo da Castellana, 93, 14 andar, 28046 Madrid. </p>
    <p>Denominación: proxecto RBTS, LMTS e 2 CT compactos de 400 kVA na avenida dos Castros, 14, 15624 Ares (A Coruña).</p>
    <p>Situación: avenida dos Castros, 14, 15624 Ares.</p>
    <p>Características técnicas: </p>
    <p>Liña de alta tensión soterrada de 15 kV, con inicio e fin na liña de distribución VDC711, entre os CT15CI98 e o 15CVP3, logo de entrar e saír nos CT proxectados, condutor RHZ1 2OL 12/20 kV 3×(1×240 mm2) Al, lonxitude 104 m (entrada e saída).</p>
    <p>Dous centros de transformación compactos de manobra exterior, non prefabricados, en edificio de obra civil. Con celas prefabricadas de seccionamento, seccionamento con telecontrol, protección con seccionador e fusible (24 kV, 400 A) e transformador de 400 kVA, refrixeración natural, en baño de aceite mineral e relación de transformación 15 /0,40 kV.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p> O prazo de vixencia desta autorización é dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>A presente autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal en que puidese incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se consideren pertinente.</p>
    <p>A Coruña, 25 de maio de 2021</p>
    <footer><p>Isidoro Martínez Arca<br>Xefe territorial da Coruña</p></footer>

