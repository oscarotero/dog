---
date: '2012-08-20'
id: G1096-030812-0003
page: 33305
number: 157
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 30 de xullo de 2012 pola que se notifica a incoación do expediente
  de reposición da legalidade urbanística IU3/52/2012 e a orde de suspensión de
  obras ditada no expediente IU3/52/2012-S1.
range: Cédula
url: >-
  https://www.xunta.gal/dog/Publicados/2012/20120820/AnuncioG1096-030812-0003_gl.html
---
<p>A inspectora urbanística acordou o 3 de maio de 2012 dar traslado a María Rosario dos Santos Raúl do acordo de incoación de expediente de reposición da legalidade urbanística IU3/52/2012 e da orde de suspensión de obras ditadas no expediente IU3/52/2012-S1, en relación coas obras realizadas en solo rústico, sen a preceptiva autorización urbanística autonómica, consistentes na construción dunha edificación no lugar de Queizás, Camiño do Río, no termo municipal de Verín.</p>
    <p>Ao non poderse realizar a notificación persoal do traslado de ambos os acordos, mediante esta cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle á interesada o devandito traslado.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber á interesada que o texto íntegro do traslado dos acordos que se notifican se encontra ao seu dispor nas dependencias da Axencia de Protección da Legalidade Urbanística, sita no Edifício Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán dende o día seguinte ao da publicación desta cédula. Transcorrido o devandito prazo a notificación entenderase producida.</p>
    <p>En relación co acordo de incoación, a interesada dispón dun prazo de 15 días hábiles, contados a partir do día seguinte a aquel en que se producise a notificación desta cédula, para alegar e presentar os documentos e informacións que estime pertinentes e, se é o caso, propoñer proba concretando os medios dos que pretenda valerse.</p>
    <p>En relación coa orde de suspensión de obras, infórmase de que esta resolución pon fin á vía administrativa e contra esta a interesada pode interpoñer recurso de reposición no prazo dun mes, contado a partir do día seguinte a aquel en que se producise a notificación desta cédula, ante a directora da Axencia de Protección da Legalidade Urbanística, ou ben, se non exercita o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira da Lei 29/1998, reguladora da xurisdición contencioso-administrativa.</p>
    <p>Para que conste, e lle sirva de notificación á citada interesada, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 30 de xullo de 2012</p>
    <footer><p>P.S. (Artigo 3 do Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

