---
date: '2000-04-05'
id: '7932'
page: 4
number: 67
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 30 de marzo de 2000 pola que se convocan unhas Xornadas sobre
  ordenación do litoral.
range: Resolución
url: 'https://www.xunta.gal/dog/Publicados/2000/20000405/Anuncio7932_gl.html'
---
<p>Dentro do Plan de actividades da Escola Galega de Administración Pública para o 2000 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas Xornadas sobre ordenación do litoral, convocatoria que se desenvolverá conforme as seguintes bases:</p>
<p>1. Obxectivos.</p>
<p>Promove-lo coñecemento do novo modelo de ordenación e xestión do litoral marítimo que se está a poñer en funcionamento pola Comisión Europea, e que xa se está a desenvolver en Francia con gran éxito, así como analiza-la incidencia que ten en sectores estratéxicos como o turismo, as actividades portuarias e a protección ambiental dos recursos costeiros.</p>
<p>2. Contido.</p>
<p>Trataranse estes temas:</p>
<p>-Introducción ó réxime xurídico do litoral.</p>
<p>-O programa de demostración de xestión do litoral da Comisión Europea.</p>
<p>-O modelo de ordenación do litoral francés.</p>
<p>-O reparto de competencias en materia de ordenación do litoral.</p>
<p>-Ordenación do turismo no litoral.</p>
<p>-Ordenación e xestión das praias.</p>
<p>-A protección ambiental do litoral.</p>
<p>-A incidencia da actividade portuaria sobre o litoral.</p>
<p>-A ordenación do litoral na Comunidade Autónoma de Galicia.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse no salón de actos do Centro de Innovación e Servicios de Galicia (CIS) de Ferrol (A Cabana, s/n, da citada cidade) os días 25 e 26 de abril de 2000.</p>
<p>5. Inscrición.</p>
<p>-Prazo: remata o mércores, día 19 de abril de 2000.</p>
<p>-Tramitación de solicitudes: as solicitudes irán dirixidas ó director da Escola Galega de Adminis</p>
<p>tración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscricións fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando, o día 24 de abril, por teléfono, de 10 a 14.45 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 30 de marzo de 2000.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

