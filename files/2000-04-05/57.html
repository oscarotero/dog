---
date: '2000-04-05'
id: '79E2'
page: 4
number: 67
agency: CONCELLO DA CORUÑA
section: VI. ANUNCIOS
title: Anuncio (PPA 7/1999).
range: Anuncio
url: 'https://www.xunta.gal/dog/Publicados/2000/20000405/Anuncio79E2_gl.html'
---
<p>A Comisión de Goberno, na sesión celebrada o 17 de xaneiro de 2000, adoptou, entre outros, o seguinte acordo:</p>
<p>1. Modifica-lo ámbito do sector S-7, delimitado polo plan xeral, excluíndo do ámbito do solo cualificado como sisitema xeral ferroviario, deixando incluída a zona de afección ferroviaria.</p>
<p>2. Aproba-la delimitación de dous polígonos para a execución do plan parcial: un situado ó oeste do Coliseo, cun sistema de xestión por ocupación directa, e outro que engloba o resto do ámbito, cun sistema de actuación por compensación.</p>
<p>3. Aprobar inicialmente o Plan Parcial do Sector S-7, Someso, recinto ferial, presentado por Antonio Fontela Ramil, en representación da Comisión Xestora do Sector S-7.</p>
<p>4. Ó documento de aprobación definitiva deberá incorporarse como anexo dunha ordenanza de estética que permita un tratamento coherente das distintas zonas nas que se propón o desenvolvemento.</p>
<p>5. Ordena-la publicación deste acordo na forma legalmente prevista.</p>
<p>O que se fai público para xeral coñecemento, con fin de que á vista do expediente se poidan formula-las alegacións oportunas durante o prazo dun mes contado a partir do día seguinte ó da publicación deste anuncio no Diario Oficial de Galicia. O expediente pode consultarse en horario laboral de 12 a 14 horas, de luns a venres, na oficina de Planeamento do Servicio de Urbanismo, sito na Avenida da Marina, 18.</p>
<p>A Coruña, 21 de marzo de 2000.</p>
<p>Salvador Fernández Moreda</p>
<p>Concelleiro delegado de Urbanismo</p>

