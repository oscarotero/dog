---
date: '2000-04-05'
id: 792E
page: 4
number: 67
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 28 de marzo de 2000 pola que se convocan seis cursos e oito
  xornadas de formación en materia de consumo.
range: Resolución
url: 'https://www.xunta.gal/dog/Publicados/2000/20000405/Anuncio792E_gl.html'
---
<p>No uso das atribucións outorgadas pola Lei 4/1987, do 27 de maio, de creación da Escola Galega de Administración Pública, e pola Lei 10/1989, do 10 de xullo, de modificación da anterior, convócanse, en colaboración co Instituto Galego de Consumo, os cursos e xornadas indicados no anexo I da presente resolución, que se desenvolverán de conformidade coas seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos e xornadas deberá presentar, cuberta en tódolos epígrafes que correspondan, a instancia que, como modelo, se recolle no anexo II desta resolución.</p>
<p>2. A falsidade ou a ocultación de datos esenciais para a selección dos aspirantes dará lugar á exclusión automática do curso que se solicita, así como á imposibilidade de participar en ningún curso no ano seguinte.</p>
<p>3. O prazo de presentación de instancias será de quince días contados desde o seguinte ó da publicación da presente resolución.</p>
<p>4. As solicitudes de admisión ó curso axustaranse ó modelo recollido no anexo II desta resolución e dirixiranse á Escola Galega de Administración Pública, Polígono das Fontiñas, rúa de Madrid, 2-4, 15707 Santiago de Compostela. As instancias presentaranse no rexistro da EGAP, pero poderanse utilizar, así mesmo, os sistemas previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>Poderá participa-lo persoal que cumpra os requisitos específicos esixidos para cada actividade do referido anexo I.</p>
<p>Terceira.-Selección.</p>
<p>1. Os criterios selectivos que se utilizarán serán os recollidos no anexo I para cada unha das actividades programadas.</p>
<p>2. As relacións de seleccionados para participar nos cursos publicaranse nos taboleiros de anuncios da EGAP e do Centro de Información Administrativa e Atención ó Cidadán e, se é o caso, nas delegacións provinciais da Consellería da Presidencia e Administración Pública.</p>
<p>Cuarta.-Certificado de asistencia.</p>
<p>Outorgaráselle certificado de asistencia ós alumnos que participen con regularidade nas actividades programadas. É obrigatoria a asistencia e a puntualidade a tódalas sesións previstas dos cursos. Toda inasistencia á clase deberá ser xustificada debidamente polo interesado, se ben a falta de asistencia, aínda que sexa xustificada, a máis do 15% das horas lectivas programadas impedirá a expedición das correspondentes certificacións de participación e dará lugar á baixa no curso coa perda de tódolos dereitos.</p>
<p>Quinta.-Modificacións.</p>
<p>1. A EGAP poderá modifica-lo desenvolvemento das actividades anunciadas co fin de adaptalas ás necesidades da Administración, así como ás distintas continxencias que poidan xurdir.</p>
<p>2. No suposto de que o número de instancias recibidas sexa inferior ó 50% das prazas convocadas, a EGAP reserva para si o dereito a suspende-la realización do curso de que se trate, utilizando para estes efectos os medios de notificación ós interesados previstos na normativa vixente.</p>
<p>Santiago de Compostela, 28 de marzo de 2000.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>* Xornadas sobre campañas de inspección 2000.</p>
<p>1. Obxectivos.</p>
<p>A análise das estratexias de actuación e unificación de criterios no desenvolvemento das campañas de inspección e autonómicas para o ano 2000.</p>
<p>2. Destinatarios.</p>
<p>Responsables de control de mercado da Comunidade Autónoma.</p>
<p>3. Desenvolvemento.</p>
<p>3.1. Nº de edicións: 8.</p>
<p>3.2. Duración: 4 horas cada edición.</p>
<p>3.3. Lugares e datas de realización:</p>
<p>Nos servicios provinciais do Instituto Galego de Consumo.</p>
<p>A Coruña: 17 de abril e 2 de outubro de 2000.</p>
<p>Lugo: 18 de abril e 3 de outubro de 2000.</p>
<p>Ourense: 19 de abril e 4 de outubro de 2000.</p>
<p>Pontevedra: 24 de abril e 5 de outubro de 2000.</p>
<p>4. Contido.</p>
<p>Análise dos protocolos das campañas de inspección autonómicas e nacionais.</p>
<p>* Curso: aluguer e compra de vivenda.</p>
<p>1. Obxectivos.</p>
<p>Profundar no estudio da normativa vixente polo que se refire ó aluguer e compra de vivenda.</p>
<p>2. Destinatarios.</p>
<p>Persoal do Instituto Galego de Consumo con responsabilidades no control de mercado.</p>
<p>3. Desenvolvemento.</p>
<p>3.1. Duración: 12 horas.</p>
<p>3.2. Lugar e datas de realización:</p>
<p>Santiago de Compostela: os días 11 e 12 de abril de 2000.</p>
<p>3.3. Horario: día 11 de 10 a 14 e de 15.30 a 19.30 h, día 12 de 10 a 14 h.</p>
<p>4. Contido.</p>
<p>Lei 38/1999, de ordenación da edificación. Lei 8/1999, de reforma da Lei 49/1960, sobre propiedade horizontal. Compra e aluguer.</p>
<p>* Curso: procedemento sancionador.</p>
<p>1. Obxectivos.</p>
<p>Unificar criterios e perfecciona-los métodos legais de actuación de conformidade co establecido na normativa vixente.</p>
<p>2. Destinatarios.</p>
<p>Persoal do Instituto Galego de Consumo con responsabilidades no control de mercado</p>
<p>3. Desenvolvemento.</p>
<p>3.1. Duración: 20 h.</p>
<p>3.2. Lugar e datas de realización:</p>
<p>Santiago de Compsotela: os días 6, 7 e 8 de xuño de 2000.</p>
<p>3.3. Horario: de 10 a 14 h e de 16 a 19 h.</p>
<p>4. Contido.</p>
<p>O procedemento sancionador. Interesados: termos e prazos. Actuacións previas. Fase de instrucción. Proposta de resolución. Recursos.</p>
<p>* Curso: aluguer e compra de vivenda.</p>
<p>1. Obxectivos.</p>
<p>Profundar no estudio da normativa vixente polo que se refire ó aluguer e compra de vivenda.</p>
<p>2. Destinatarios.</p>
<p>Persoal das administracións autonómica e local con responsabilidades na información ó consumidor e asociacións de consumidores.</p>
<p>3. Desenvolvemento.</p>
<p>3.1. Duración: 8 h.</p>
<p>3.2. Lugares e datas de realización:</p>
<p>A Coruña: 26 de abril de 2000.</p>
<p>Lugo: 9 de maio de 2000.</p>
<p>Ourense: 11 de maio de 2000.</p>
<p>Pontevedra: 10 de maio de 2000.</p>
<p>4. Contido.</p>
<p>A problemática do consumidor como arrendatario da vivenda. Información previa á compra da vivenda. As garantías na compra de vivenda. Os seguros e a vivenda.</p>
<p>* Curso: deseño de actividades de información e de formación.</p>
<p>1. Obxectivos.</p>
<p>Proporcionar técnicas e procedementos para unha mellor información e formación do cidadán en materia de consumo.</p>
<p>2. Destinatarios.</p>
<p>Persoal das administracións autonómica e local con responsabilidades na información ó consumidor e asociacións de consumidores.</p>
<p>3. Desenvolvemento.</p>
<p>3.1. Duración: 12 h.</p>
<p>3.2. Lugar e datas de realización:</p>
<p>Santiago de Compostela: os días 15 e 16 de maio de 2000.</p>
<p>3.3. Horario: de 10 a 13 h e de 16 a 19 h.</p>
<p>4. Contido.</p>
<p>A calidade na atención ó cidadán. Organización de sistemas de información de consumo: entrada, tratamento e difusión de información. Deseño de actividades formativas.</p>
<p>* Curso: arbitraxe de consumo.</p>
<p>1. Obxectivos.</p>
<p>Proporcionarlles unha información xurídica e técnica ás persoas designadas para actuaren como árbitros e ás que no futuro poidan actuar, para resolve-los litixios de consumo, a través da vía arbitral.</p>
<p>2. Destinatarios.</p>
<p>Persoal da Administración autonómica e das asociacións de consumidores que actúen ou poidan actuar como árbitros nos distintos colexios arbitrais da Xunta Arbitral de Consumo de Galicia.</p>
<p>3. Desenvolvemento.</p>
<p>3.1. Duración: 20 h.</p>
<p>3.2. Lugar e datas de realización:</p>
<p>Santiago de Compostela: os días 11, 12, 13, 14, e 15 de setembro de 2000.</p>
<p>3.3. Horario: de 16 a 20 h.</p>
<p>4. Contido.</p>
<p>ORD 636/1993. A súa interpretación. Peritaxes e informes. Telefonía. Reparación de automóbiles. Tinturerías. Vivenda. Transportes e comunicacións.</p>
<p>* Curso: liberalización dos servicios básicos.</p>
<p>1. Obxectivos.</p>
<p>Emitir informe sobre as consecuencias para o consumidor coa liberalización dos servicios económicos de interese xeral. Profundar e avanzar nos coñecementos sobre o tema logrados nas anteriores edicións.</p>
<p>2. Destinatarios.</p>
<p>Persoal das administracións autonómica e local e das asociacións de consumidores, con preferencia dos asistentes ós realizados anteriormente.</p>
<p>3. Desenvolvemento.</p>
<p>3.1. Duración: 12 h.</p>
<p>3.2. Lugar e datas de realización:</p>
<p>Santiago de Compostela: os días 17 e 18 de outubro de 2000.</p>
<p>3.3. Horario: 18 a 20 h.</p>
<p>4. Contido.</p>
<p>A liberalización nas subministracións de auga e de electricidade, o seu alcance e a súa repercusión nos consumidores non cualificados. Os dereitos de peaxe e a súa repercusión no consumidor. A adhesión á arbitraxe das empresas prestadoras deste servicio. Mesa redonda: centrada no último punto.</p>

