---
date: '2000-04-05'
id: 794E
page: 4
number: 67
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 23 de marzo de 2000, da Dirección Xeral da Función Pública, pola
  que se fan públicas as listas provisionais para a cobertura con carácter
  temporal de postos de traballo reservados a persoal laboral, reguladas no
  Decreto 89/1997, do 10 de abril, correspondente á categoría 2 (axudante de
  traballos ou oficios e outros) do grupo V (lista B), de conformidade co
  establecido na Resolución do 30 de xuño de 1999.
range: Resolución
url: 'https://www.xunta.gal/dog/Publicados/2000/20000405/Anuncio794E_gl.html'
---
<p>Rematado o prazo fixado pola resolución da Dirección Xeral da Función Pública do 30 de xuño de 1999 (DOG nº 129, do 7 de xullo), de presentación de solicitudes para a elaboración das listas para a cobertura con carácter temporal de postos de traballo reservados a persoal laboral nas relacións de postos de traballo, reguladas polo Decreto 89/1997, do 10 de abril, e á vista das solicitudes presentadas para a categoría 2 (axudante de traballos ou oficios e outros) do grupo V (lista B), e unha vez elaboradas pola Comisión Permanente de Selección as listaxes provisionais na súa sesión do día 21 de marzo de 2000, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas provisionais para a cobertura, con carácter temporal, de postos de traballo reservados a persoal laboral correspon</p>
<p>dentes á categoría 2 (axudante de traballos ou oficios e outros) do grupo V (lista B), da forma que seguidamente se indica:</p>
<p>Anexo I. Figuran os solicitantes incluídos na lista con indicación da puntuación provisional.</p>
<p>Anexo II. Figuran os solicitantes excluídos con expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-Os interesados disporán dun prazo de dez días hábiles contados a partir do día seguinte ó de publicación no Diario Oficial de Galicia para a corrección de erros e, se é o caso, formula-las oportunas alegacións, que irán dirixidas á correspondente Comisión Permanente de Selección de Persoal Laboral (Dirección Xeral da Función Pública, Consellería da Presidencia e Administración Pública, edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, e se é o caso, levaranse a cabo as correccións procedentes, dándose disto a oportuna publicidade.</p>
<p>Cuarto.-Os solicitantes que figuran admitidos no anexo I (lista B) estarán obrigados, no prazo de 10 días hábiles contados a partir do día seguinte ó da publicación no Diario Oficial de Galicia das listaxes provisionais, a remitir á Dirección Xeral da Función Pública o xustificante do aboamento da taxa que a continuación se expresa:</p>
<p>-Grupo V: 3.765 ptas.</p>
<p>Así mesmo, gozarán da exención desta taxa as persoas con discapacidade igual ou superior ó 33% logo de xustificación documental.</p>
<p>Os que non o fixeran no prazo sinalado serán excluídos automaticamente das listas.</p>
<p>Estarán exentos do aboamento das taxas por dereito de inscrición na categoría correspondente os que foran admitidos no último proceso selectivo para o acceso á mesma categoría, de acordo coa base 3ª da resolución da Dirección Xeral da Función Pública do 30 de xuño de 1999 e corrección de erros do 13 de outubro de 1999.</p>
<p>Santiago de Compostela, 23 de marzo de 2000.</p>
<p>Joaquín López-Rúa Soler</p>
<p>Director xeral da Función Pública</p>

