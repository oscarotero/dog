---
date: '2014-12-29'
id: CA01-221214-0002
page: 53116
number: 248
agency: Consellería de Facenda
section: VI. Anuncios. a) Administración autonómica.
title: >-
  CÉDULA do 11 de decembro de 2014, do tribunal designado para xulgar o proceso
  selectivo extraordinario de consolidación para o ingreso no corpo
  facultativo   superior   da  Xunta   de   Galicia,   subgrupo   A1,   escala  
  de   enxeñeiros/as industriais, convocado pola Orde do 20 de xuño de 2013
  (Diario Oficial de Galicia número 122, do 28 de xuño), pola que se lle
  notifican a un aspirante os acordos do tribunal adoptados na sesión do día 17
  de novembro.
range: Cédula
url: >-
  https://www.xunta.gal/dog/Publicados/2014/20141229/AnuncioCA01-221214-0002_gl.html
---
<p>Con data do 10 de novembro de 2014, o aspirante Manuel Aurelio Colmenero Guzmán, consonte o punto II.1.2.7 da Orde de convocatoria, presentou un escrito de reclamación nos dez días hábiles posteriores ao da publicación da Resolución do 22 de outubro de 2014 deste tribunal na cal se acorda publicar as puntuacións do segundo exercicio do proceso selectivo.</p>
    <p>En resposta á devandita reclamación, este tribunal remitiu ao interesado, o día 18 de novembro de 2014, un escrito que recollía os acordos adoptados polo tribunal na sesión do día 17 de novembro. Este escrito foi enviado por correo certificado con xustificante de recepción. </p>
    <p>Ao non poderse realizar a notificación persoal destes acordos ao opositor Manuel Aurelio Colmenero Guzmán mediante o dito escrito, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado os devanditos acordos.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro do escrito que se notifica está ao seu dispor nas dependencias da Dirección Xeral da Función Pública, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Pontevedra, 19 de decembro de 2014</p>
    <footer><p>José Manuel González González<br>Presidente do tribunal</p></footer>

