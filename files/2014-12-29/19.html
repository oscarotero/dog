---
date: '2014-12-29'
id: G2210-051214-0001
page: 53091
number: 248
agency: Xulgado de Primeira Instancia e Instrución número 3 de Betanzos
section: V. Administración de xustiza.
title: EDICTO (477/2012).
range: Edicto
url: >-
  https://www.xunta.gal/dog/Publicados/2014/20141229/AnuncioG2210-051214-0001_gl.html
---
<p>Rosana Corral García, secretaria xudicial do Xulgado de PrimeIra Instancia e Instrución número 3 de Betanzos, fai saber que no presente procedemento, seguido por instancia de Banco Bilbao Vizcaya, S.A. fronte a David Fernández Miramontes, Juan Carlos Fernández Suárez, María del Carmen Miramontes Maceiras, se ditou sentenza cuxo teor literal é o seguinte:</p>
    <p>Sentenza 79/2014</p>
    <p>Betanzos, 15 de xullo de 2014</p>
    <p>Sofía Leonor Castro Verdes, xuíza titular de apoio ao Xulgado de Primeira Instancia e Instrución número 3 desta cidade, viu os autos de xuízo ordinario con número 477/2012, tramitados neste xulgado por instancia de Banco Bilbao Vizcaya Argentaria, S.A., entidade representada polo procurador dos tribunais Sr. García Brandariz, e asistida polo letrado Sr. Baltar Pombo, contra David Fernández Miramontes, Juan Carlos Fernández Suárez e María del Carmen Miramontes Maceiras, sobre contrato de préstamo de financiamento de bens mobles.</p>
    <p>Resolución </p>
    <p>Estimo parcialmente a demanda formulada polo procurador dos tribunais Sr. García Brandariz, en nome e representación de Banco Bilbao Vizcaya Argentaria, S.A., contra David Fernández Miramontes, Juan Carlos Fernández Suárez e María del Carmen Miramontes Maceiras, e condeno os demandados a aboar solidariamente á entidade demandante a cantidade de 9.824,52 euros, máis os xuros legais percibidos deSde a data de interposición da demanda, que se incrementarán en dous puntos dende a data desta sentenza ata o seu pagamento.</p>
    <p>Non se fai condena en custas. Cada unha das partes deberá satisfacer as custas xeradas á súa instancia e as comúns por metade.</p>
    <p>Notifíquese esta resolución ás partes e fágaselles saber que non é firme e que contra ela poderán interpoñer recurso de apelación ante a Audiencia Provincial da Coruña, por medio dun escrito que deberán presentar neste xulgado nun prazo de 20 días dende a súa notificación. Para a interposición do recurso será necesario constituír un depósito de 50 euros na conta de consignacións e depósitos do xulgado, de acordo co que establece a disposición adicional décimo quinta da LOPX, que será requisito para a súa admisión.</p>
    <p>Así, por esta miña sentenza, pronúncioo, mándoo e asínoo. Sofía Leonor Castro Verdes, xuíza titular de apoio deste xulgado e do seu partido.</p>
    <p>E encontrándose os devanditos demandados David Fernández Miramontes, Juan Carlos Fernández Suárez, María del Carmen Miramontes Maceiras, en paradoiro descoñecido, expídese o presente edicto co fin de que lles sirva de notificación en forma.</p>
    <p>Betanzos, 24 de outubro de 2014</p>
    <footer><p>A secretaria xudicial</p></footer>

