---
date: '2003-09-26'
id: 1B496
page: 12
number: 187
agency: 'CONSELLERÍA DE FAMILIA, XUVENTUDE, DEPORTE E VOLUNTARIADO'
section: III. OUTRAS DISPOSICIÓNS
title: >-
  Orde do 17 de setembro de 2003 pola que se fixan os prezos de inscrición para
  o congreso internacional Forovol do voluntariado social ó voluntariado
  ambiental, que levará a cabo a Dirección Xeral do Voluntariado da Consellería
  de Familia, Xuventude, Deporte e Voluntariado no mes de novembro de 2003.
range: Orde
url: 'https://www.xunta.gal/dog/Publicados/2003/20030926/Anuncio1B496_gl.html'
---
<p>Dando cumprimento ó disposto na Lei 13/1991, do 9 de decembro, procede regula-los prezos de inscrición para a asistencia ó congreso internacional Forovol do voluntariado social ó voluntariado ambiental que levará a cabo a Dirección Xeral do Voluntariado da Consellería de Familia, Xuventude, Deporte e Voluntariado.</p>
<p>A Lei 13/1991, que regula as taxas, prezos e exencións, dispón no seu artigo 6 que a contía destes será acordada por orde da consellería correspondente, logo do informe favorable da Consellería de Economía e Facenda. Por todo isto,</p>
<p>DISPOÑO:</p>
<p>Artigo único.</p>
<p>1. Os prezos privados esixibles pola inscrición no congreso internacional FOROVOL Do voluntariado social ó voluntariado ambiental, son os que se fixan</p>
<p>no anexo a esta orde e xestionarase de acordo co disposto na normativa vixente en materia de prezos privados.</p>
<p>2. Estes prezos entenderanse, se é o caso, co IVE incluído.</p>
<p>Disposición derradeira</p>
<p>Facúltase a directora xeral do Voluntariado para dictar, no ámbito das súas competencias, as resolucións precisas para o desenvolvemento desta orde.</p>
<p>Santiago de Compostela, 17 de setembro de 2003.</p>
<p>Pilar Rojo Noguera</p>
<p>Conselleira de Familia, Xuventude,</p>
<p>Deporte e Voluntariado</p>
<p>ANEXO</p>
<p>A inscrición no congreso internacional Forovol Do voluntariado social ó voluntariado ambiental, terá dúas tarifas:</p>
<p>1. Contía que deberán paga-las persoas que posúan o Carné Xove, Carné Máis, carné universitario ou título de familia numerosa.</p>
<p>-Contía por persoa: 15 euros.</p>
<p>2. Contía que deberán paga-las persoas que non se atopen nas circunstancias anteriores.</p>
<p>-Contía por persoa: 30 euros.</p>

