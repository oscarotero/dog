---
date: '2003-09-26'
id: 1B4A2
page: 12
number: 187
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Anuncio do 19 de setembro de 2003, da Dirección Xeral de Persoal, pola que
  comunica a apertura dun prazo para solicitar prazas de interinidades e
  substitucións no corpo de profesores de música e artes escénicas,
  especialidade de danza.
range: Anuncio
url: 'https://www.xunta.gal/dog/Publicados/2003/20030926/Anuncio1B4A2_gl.html'
---
<p>Comunícase que está aberto o prazo para posibles interinidades ou substitucións para o corpo e profesores de música e artes escénicas na especialidade de danza.</p>
<p>O prazo para presenta-la instancia solicitude, na consellería ou nas delegacións provinciais, será de 10 días naturais contados a partir do día seguinte ó da publicación deste anuncio no DOG.</p>
<p>O baremo axustarase ó publicado no anexo desta resolución.</p>
<p>O modelo de solicitude atópase na Consellería de Educación e Ordenación Universitaria ou nas súas delegacións provinciais.</p>
<p>A asignación da puntuación que lles corresponde ós concursantes será levada a cabo por unha comisión constituída por funcionarios destinados na Consellería de Educación e Ordenación Universitaria. Esta comisión estará cualificada na categoría pri</p>
<p>meira para efectos do previsto no Decreto 299/1990, do 24 de maio.</p>
<p>Santiago de Compostela, 19 de setembro de 2003.</p>
<p>Severino Somoza Gómez</p>
<p>Director xeral de Persoal</p>
<p>ANEXO</p>
<p>Baremo de contratación para prazas de interinidades ou substitucións no corpo de profesores de música e artes escénicas, especialidade danza.</p>
<p>1. Criterio preferente:</p>
<p>Estar en posesión do título profesional de danza clásica ou española ou certificado de estudios acreditativo da finalización destes estudios.</p>
<p>2. Méritos académicos.</p>
<p>2.1. Expediente académico.</p>
<p>- Pola nota media de notable na titulación alegada para acceso ás prazas: 1 punto.</p>
<p>- Pola nota media de sobresaínte na titulación alegada para acceso ás prazas: 2 puntos.</p>
<p>2.2. Por cada título oficial de doutor, licenciado, enxeñeiro ou arquitecto distinto ó alegado como preferente: 1 punto.</p>
<p>2.3. Por cada título oficial de diplomado, enxeñeiro técnico ou arquitecto técnico distinto ó alegado como preferente: 0,50 puntos.</p>
<p>2.4. Por cada título de profesor de conservatorio de música distinto do alegado como preferente non asumido no punto 2.2.: 0,50 puntos.</p>
<p>2.5. Polo certificado de especialista en lingua galega: 1,50 puntos.</p>
<p>2.6. Polo certificado de perfeccionamento de lingua galega: 1 punto.</p>
<p>2.7. Polo certificado de iniciación de lingua galega: 0,50 puntos.</p>
<p>Os puntos 2.5, 2.6 e 2.7 son incompatibles entre si.</p>
<p>3. Experiencia docente: ata un máximo de 6 puntos.</p>
<p>3.1. Por cada ano de experiencia docente en ensinanzas de danza en centros autorizados: 1 punto.</p>
<p>3.2. Por cada ano de experiencia docente noutras ensinanzas: 0,25 puntos.</p>
<p>4. Experiencia profesional: ata un máximo de 8 puntos (unicamente será avaliable a experiencia acadada nos últimos 12 anos).</p>
<p>4.1. Coreografías propias estreadas: ata un máximo de 7 puntos.</p>
<p>4.2. Pola participación en produccións dancísticas: ata un máximo de 3 puntos.</p>
<p>5. Outros méritos:</p>
<p>5.1. Publicacións, artigos, libros, relacionados coa especialidade: ata un máximo de 2 puntos.</p>
<p>5.2. Por cursos relacionados coa especialidade: 0,10 puntos por cada 10 horas, ata un máximo de 2 puntos.</p>
<p>De tódolos méritos alegados deberá achegarse a correspondente documentación xustificativa.</p>
<p>CONSELLERÍA DE FAMILIA,</p>
<p>XUVENTUDE, DEPORTE</p>
<p>E VOLUNTARIADO</p>

