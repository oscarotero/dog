---
date: '2017-11-14'
id: G0424-280917-0016
page: 52362
number: 216
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 22 de setembro de 2017, da Xefatura Territorial de Pontevedra,
  de autorización administrativa, declaración, en concreto, de utilidade pública
  e a necesidade da urxente ocupación que leva implícita e de autorización
  administrativa de construción dunha instalación eléctrica nos concellos de
  Salvaterra de Miño e Ponteareas (expediente IN407A 2016/616-4).
range: Resolución
url: >-
  https://www.xunta.gal/dog/Publicados/2017/20171114/AnuncioG0424-280917-0016_gl.html
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción da instalación eléctrica que a seguir se describe:</p>
    <p>Solicitante: Eléctrica de Cantoña, S.L.</p>
    <p>Domicilio social: rúa José Fernández López, 2-1º A, 36400 O Porriño.</p>
    <p>Denominación: LMTA, CT Ponte Alta.</p>
    <p>Situación: Salvaterra de Miño e Ponteareas.</p>
    <p>Características técnicas: LMT aérea a 20 kV, con condutor LA-56, de 1.100 metros de lonxitude, con orixe no apoio nº 3 da LMT O Covaíño, no Covaíño, Lira (Salvaterra de Miño) e final no centro de transformación proxectado. Centro de transformación sobre apoio metálico, de 100 kVA, con RT 20 kV/400-230 V, situado en Ponte Alta, Arcos (Ponteareas).</p>
    <p>Realizouse o trámite de información pública inserindo anuncios no DOG do 13 de febreiro, no BOP do 30 de xaneiro, no xornal <em>Faro de Vigo</em> do 14 de febreiro, no BOE do 31 de xaneiro de 2017 e nos taboleiros de anuncios dos concellos de Salvaterra de Miño e Ponteareas. Tamén se notificou individualmente aos titulares dos predios afectados pola instalación segundo a relación facilitada pola empresa peticionaria. </p>
    <p>O 5 de abril de 2017, Carmen Ocampo Romero presentou un escrito de alegacións que motivou que a empresa peticionaria presentase un proxecto modificando a traza da liña ao paso polo predio da alegante.</p>
    <p>O 19 de setembro de 2017, Carmen Ocampo Romero presenta un escrito no cal manifesta a súa vontade de deixar sen efecto as alegacións presentadas o 5 de abril e o seu consentimento para a imposición de servidumes sobre a súa parcela. A empresa peticionaria, baseándose no anterior, solicita a autorización do proxecto orixinal e desiste da autorización do proxecto modificado.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial</p>
    <p class="dog-titulo">RESOLVE:</p>
    <p>1. Conceder autorización administrativa e autorización administrativa de construción para o proxecto visado polo COETI de Vigo, expediente 216-1.573, do 18 de novembro de 2016, e declarar, en concreto, a utilidade pública e a necesidade da urxente ocupación que leva implícita dos bens afectados pola dita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>2. Aceptar a desistencia de Eléctrica de Cantoña, S.L. da solicitude de tramitación do modificado do proxecto.</p>
    <p>Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de catorce (14) meses a partir da recepción desta resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra esta resolución poderá interpoñer recurso de alzada, ante o conselleiro de Economía, Emprego e Industria, no prazo dun mes contado a partir de día seguinte ao da notificación desta resolución. Tamén poderá interpoñer calquera outro recurso que xulgue pertinente ao seu dereito.</p>
    <p>Pontevedra, 22 de setembro de 2017</p>
    <footer><p>Ignacio Rial Santomé<br>Xefe territorial de Pontevedra</p></footer>

