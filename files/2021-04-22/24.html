---
date: '2021-04-22'
id: G0596-300321-0007
page: 20446
number: 75
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 29 de marzo de 2021, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Carballo (expediente-e
  IN407A 2020/129-1).
range: Resolución
url: >-
  https://www.xunta.gal/dog/Publicados/2021/20210422/AnuncioG0596-300321-0007_gl.html
---
<p>Expediente-e: IN407A 2020/129-1.</p>
    <p>Promotora: UFD Distribución Electricidad, S.A.</p>
    <p>Denominación da instalación: subestación Carballo 66/20/15 kV blindaxe 66 kV, no lugar da Brea.</p>
    <p>Concello: Carballo.</p>
    <p>Feitos:</p>
    <p>1. O 4 de agosto de 2020, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica, co fin de acadar unha maior fiabilidade de subministración e facilitar a operación da rede de UFD.</p>
    <p>Achegan o proxecto, que inclúe memoria, plans e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>– Proxecto de execución nomeado: subestación Carballo 66-20-15 kV. Blindaxe 66 kV.</p>
    <p>– Anexo ao proxecto subestación Carballo 66-20-15 kV. Blindaxe 66 kV. Estudo xustificativo rede de terras.</p>
    <p>2. O proxecto non se someteu ao trámite de información pública, segundo o artigo 38 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, o Concello de Carballo. A empresa promotora manifestou a súa conformidade co condicionado establecido polo concello. </p>
    <p>4. Os servizos técnicos da xefatura territorial emitiron informe favorable sobre a dita solicitude. </p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, e o artigo 39.a) do Decreto 230/2021, do 11 de xaneiro, polo que se establece a estrutura orgánica da Vicepresidencia Segunda e Consellería de Economía, Empresa e Innovación.</p>
    <p>2. A lexislación a aplicar neste expediente é a que deseguido se relaciona:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. As características técnicas da instalación son as que a seguir se describen:</p>
    <p>Reforma da SET. Carballo:</p>
    <p>Substitución do parque de 66 kV existente en simple barra en intemperie con configuración en U por un con dobre barra blindada con celas tipo GIS illadas en SF6, con dobre xogo de barras, emprazadas en edificio de nova construción:</p>
    <p>– 10 posicións/celas que se van instalar: </p>
    <p>• 5 celas de posición de liña de dobre barra. Boaña, Cabana, Cogeneración Unemsa, Cogeneración Energyworks-Carballo, Bértoa e reserva (destinada á futura Bértoa 2).</p>
    <p>• 1 cela de posición interconexión de dobre barra.</p>
    <p>• 2 celas de posición de trafo (T-I e T-II) de dobre barra.</p>
    <p>• 1 cela de acoplamento transversal de dobre barra.</p>
    <p>• 1 cela de medida de tensión de barras.</p>
    <p>– Deixaranse 3 ocos de reserva para futuras posicións.</p>
    <p>– 3 TT de tensión en cada posición de secundario de trafo (T-I e T-II) de 15 kV para adecualas ao esquema unifilar actual.</p>
    <p>– O electrodo de posta a terra correspondente ao novo edificio de celas GIS será un anel soterrado de cable de cobre de 95 mm2 que se xunta á rede actual da SET.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado, </p>
    <p class="dog-titulo">RESOLVO:</p>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento, e as certificacións ou homologacións, se procede.</p>
    <p>II. Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 29 de marzo de 2021</p>
    <footer><p>Isidoro Martínez Arca<br>Xefe territorial da Coruña</p></footer>

