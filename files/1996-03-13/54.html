---
date: '1996-03-13'
id: '4292'
page: 2
number: 52
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de febreiro de 1996, da dirección médica do hospital comarcal
  de Monforte de Lemos, pola que se anuncia concurso público, por procedemento
  aberto e polo trámite de urxencia, para a contratación do servicio de
  realización de probas analíticas en laboratorio externo (C.P. 1/1996).
range: Resolución
url: 'https://www.xunta.gal/dog/Publicados/1996/19960313/Anuncio4292_gl.html'
---
<p>A dirección médica do hospital comarcal de Monforte de Lemos en virtude das atribucións que lle foron delegadas conforme ó establecido no apartado f) do artigo 7 da Orde de 15 de setembro de 1994 (DOG nº 191 do 3 de outubro), convoca el siguiente concurso:</p>
<p>I. Obxecto e orzamento.-A contratación do servicio de realización de probas analíticas en laboratorio externo por un orzamento máximo de 6 millóns de pesetas (6.000.000 de ptas.).</p>
<p>II. Forma de adxudicación.-Procedemento aberto mediante concurso público polo trámite de urxencia.</p>
<p>III. Prazo de execución.-Inmediato a partir da data da notificación da adxudicación.</p>
<p>IV. Documentación de interese para os licitadores.-O prego de cláusulas administrativas técnicas, e demsis documentación complementaria, poden ser solicitados na Secretaría da Dirección de Xestión do Hospital Comarcal, rúa Corredoira, s/n, 27400 Monforte, teléfono (982) 41 79 18, fax (982) 40 40 06, en días laborables de 9 ata as 14 horas .</p>
<p>V. Fianzas.-A fianza provisional será do 2 % do orzamento e deberá constituírse segundo o disposto no artigo 36 da Ley 13/95 de 18 de maio de contratos das administracións públicas.</p>
<p>A fianza definitiva será do 4 % do orzamento, e deberá constituírse segundo o diposto no artigo 37 da Lei 13/1995 do 18 de maio, de contratos das administracións públicas.</p>
<p>VI. Clasificación.-Non se precisa.</p>
<p>VII. Presentación das proposicións.-As proposicións deberán presentarse en man, en sobres pechados e asinados polo licitador ou persoa que o represente, no rexistro xeral do hospital, antes das 14 horas do décimo terceiro día natural contado a partir do seguinte ó da publicación no DOG ou enviadas por correo. Cando a proposición se envíe por correo, o licitador deberá xustifica-la data de imposición do envio na oficina de correos e anunciarlle ó órgano de contratación a remisión da oferta mediante fax (982) 40 40 06 ou telegrama no mesmo día, de conformidade coa lexislación vixente.</p>
<p>VIII. Apertura das proposicións.-A apertura das proposicións admitidas será realizada pola mesa de contratación, reunida en acto público na sala de xuntas anexa á dirección médica do hospital, ás 12.30 horas do décimo primeiro día natural contado a partir do seguinte ó que remate o prazo de presentación das ofertas. No caso de que o devandito día coincida en sábado ou festivo, a apertura das proposicións terá lugar no seguinte día hábil.</p>
<p>IX. Documentación que deberán aporta-los licitadores.-Deberán aporta-los documentos sinalados no prego de cláusulas administrativas particulares.</p>
<p>X. Anuncios.-O pagamento dos anuncios do presente concurso público serán por conta dos adxudicatarios do concurso.</p>
<p>Monforte de Lemos, 27 de Febreiro de 1996.</p>
<p>Eleuterio López Louzao</p>
<p>Director Médico do hospital comarcal de Monforte de Lemos</p>
<p>1811</p>

