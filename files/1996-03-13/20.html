---
date: '1996-03-13'
id: 41FE
page: 2
number: 52
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 12 de febreiro de 1996, de subvencións para as actividades e proxectos
  declarados de interese para a promoción do camiño de Santiago.
range: Orde
url: 'https://www.xunta.gal/dog/Publicados/1996/19960313/Anuncio41FE_gl.html'
---
<p>A Consellería de Cultura regulou, polo Decreto 245/1994, do 23 de xuño, o procedemento para que determinadas actividades e proxectos obteñan a declaración de interese para a promoción do Camiño de Santiago.</p>
<p>O artigo 5 de dito decreto establece que anualmente se convocarán subvencións para as ditas actividades e proxectos. Para tal fin,</p>
<p>DISPOÑO:</p>
<p>Artigo 1º.-Obxecto.</p>
<p>A presente disposición ten por obxecto promocionar e incentivar, mediante subvencións a fondo per</p>
<p>dido, aquelas actividades e proxectos declarados de interese para a promoción do Camiño de Santiago.</p>
<p>Artigo 2º.-Partida orzamentaria.</p>
<p>O libramento da contía da subvención farase con cargo á aplicación orzamentaria 10.04.121A.471.00 dos orzamentos xerais da Comunidade Autónoma de Galicia para 1996.</p>
<p>Artigo 3º.-Beneficiarios.</p>
<p>Poderán solicita-las subvencións os titulares das actividades e proxectos declarados de interese para a promoción do Camiño de Santiago.</p>
<p>Articulo 4º.-Beneficios.</p>
<p>As actividades e proxectos declarados de interese poderán ser subvencionados ata o esgotamento do crédito orzamentario previsto para o efecto.</p>
<p>A subvención farase efectiva unha vez realizada a actividade ou proxecto previsto, logo da entrega entrega da seguinte documentación:</p>
<p>a) Dossier acreditativo da realización, será condición indispensable para percibi-la subvención presenta-lo dossier antes do 31 e outubro de 1996.</p>
<p>b) Factura.</p>
<p>c) Certificación bancaria orixinal acreditativa de que a conta sinalada para o pagamento, está a nome do beneficiario.</p>
<p>Artigo 5º.-Solicitude de beneficios.</p>
<p>As solicitudes das subvencións obxecto da presente disposición, presentaranse no rexistro da Consellería de Cultura, mediante instancia dirixida á Dirección Xeral de Promoción do Camiño de Santiago.</p>
<p>A instancia deberá ir acompañada da seguinte documentación:</p>
<p>a) Número de inscrición no Rexistro de Actividades y Proxectos de Interese para a Promoción do Camiño de Santiago.</p>
<p>b) Orzamento das actividades.</p>
<p>c) Certificacións acreditativas do cumprimento das obrigas tributarias e fronte á Seguridade Social.</p>
<p>d) Certificado de non ter débedas coa Xunta de Galicia.</p>
<p>e) Fotocopia da tarxeta do CIF ou, no seu caso, do NIF.</p>
<p>Artigo 6º.-Prazo de presentación de solicitudes.</p>
<p>As solicitudes de subvención presentarase no prazo de trinta días desde a publicación desta orde no DOG.</p>
<p>Artigo 7º.-Comisión de valoración.</p>
<p>A comisión de valoración será a establecida na Orde do 7 de marzo de 1995 (DOG nº 63, do 30 de marzo), pola que se nomea a comisión de valo</p>
<p>ración das actividades e proxectos que obteñan a declaración de interese para a promoción do Camiño de Santiago.</p>
<p>Artigo 8º.-Aprobación.</p>
<p>A comisión valorará as solicitudes presentadas e elevará, no prazo de quince días, a súa proposta motivada ó conselleiro, que resolverá a convocatoria.</p>
<p>Artigo 9º.-Resolución.</p>
<p>No prazo de quince días desde a data da elevación da proposta, o conselleiro de Cultura resolverá a convocatoria. A resolución notificaráselles ós interesados segundo o establecido no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Artigo 10º.-Denegación da subvención.</p>
<p>A denegación da subvención será expresa e motivada e o interesado poderá interpoñer contra esa resolución o pertinente recurso.</p>
<p>Artigo 11º.-Recoñecemento e pagamento das subvencións.</p>
<p>As propostas de pagamento formularanse segundo a normativa vixente de aplicación, especialmente a Lei de presupostos xerais da Comunidade Autónoma de Galicia para 1996.</p>
<p>Artigo 12º.-Realización das actividades.</p>
<p>As actividades e proxectos subvencionados levaranse a cabo de conformidade co proxecto presentado e na súa realización deberá deixarse constancia de que se trata de actividades ou proxectos de interese para a promoción do Camiño de Santiago.</p>
<p>Artigo 13º.-Seguimento e modificacións.</p>
<p>A Dirección Xeral de Promoción do Camiño de Santiago, velará para que as actividades e proxectos obxeto da subvención se realicen de conformidade co disposto no artigo anterior, e poderá toma-las medidas que coide oportunas ó respecto.</p>
<p>As modificacións deberán ser autorizadas polo conselleiro de Cultura, unha vez que a comisión encargada da valoración das solicitudes, emita informe favorablemente sobre as ditas modificacións.</p>
<p>Artigo 14º.-Sancion.</p>
<p>A non realización ou a realización parcial das actividades subvencionadas, poderá comporta-la anulación total ou parcial da axuda outorgada, e a obriga de reintegra-las cantidades percibidas en concepto de subvención e os correspondentes intereses legais, sen prexuízo das demais responsabilidades nas que se incorra.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de febreiro de 1996.</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>1635</p>

