---
date: '2023-02-06'
id: V0654-310123-0001
page: 11820
number: 25
agency: 'Vicepresidencia Segunda e Consellería de Presidencia, Xustiza e Deportes'
section: IV. Oposicións e concursos.
title: >-
  ORDE do 27 de xaneiro de 2023 pola que se resolve a convocatoria pública para
  a provisión, polo sistema de libre designación, dun posto de traballo vacante
  na Axencia Turismo de Galicia, anunciada pola Orde do 20 de decembro de 2022.
range: Orde
url: >-
  https://www.xunta.gal/dog/Publicados/2023/20230206/AnuncioV0654-310123-0001_gl.html
---
<p>Convocada a provisión, polo sistema de libre designación, dun posto de traballo vacante na Axencia Turismo de Galicia, mediante a Orde do 20 de decembro de 2022, publicada no <em>Diario Oficial de Galicia</em> núm. 246, do 28 de decembro, de conformidade co establecido no artigo 92 da Lei 2/2015, do 29 de abril, do emprego público de Galicia, e nos artigos 26 e 27 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e no uso das atribucións conferidas polo artigo 17.2.c) da dita lei, a Vicepresidencia Segunda e Consellería de Presidencia, Xustiza e Deportes </p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na Axencia Turismo de Galicia, anunciada pola Orde do 20 de decembro de 2022, publicada no <em>Diario Oficial de Galicia</em> núm. 246, do 28 de decembro de 2022.</p>
    <p>Segundo. Adxudicar destino no posto de traballo que se indica e seleccionar o persoal funcionario que se relaciona no anexo desta orde, conforme o establecido nas bases da convocatoria. </p>
    <p>Terceiro. O cesamento no actual destino do persoal funcionario que obtivo praza producirase no prazo de tres días hábiles, contados a partir do seguinte ao da data da publicación desta orde no <em>Diario Oficial de Galicia</em>. </p>
    <p>O prazo para a toma de posesión do novo destino será de tres días hábiles a partir do seguinte ao do cesamento, se non implica cambio de residencia, ou de sete días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes, de conformidade co establecido no artigo 8.1 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico.</p>
    <p>O cómputo dos prazos posesorios iniciarase cando finalicen os permisos ou licenzas que, se é o caso, lles fosen concedidos aos/ás interesados/as. Nos supostos de incapacidade temporal, o cómputo do prazo iniciarase a partir da correspondente alta.</p>
    <p>Cuarto. A xefatura do centro en que cause baixa o/a funcionario/a, así como a daquel en que obteña destino, consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que pon fin á vía administrativa, as persoas interesadas poderán interpoñer recurso potestativo de reposición, ante este mesmo órgano, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou directamente recurso contencioso-administrativo, no prazo de dous meses contados desde a mesma data, ante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de xaneiro de 2023</p>
    <footer><p>O vicepresidente segundo e conselleiro de Presidencia, Xustiza e Deportes<br>P.D. (Orde do 12.11.2013, DOG nº 219, do 15 de novembro)<br>Beatriz Cuiña Barja<br>Secretaria xeral da Presidencia</p></footer>
    <h2>ANEXO</h2>
    <p>Apelidos e nome: Lestido Reboiras, Ana.</p>
    <p>DNI: ***3559**.</p>
    <p>Subgrupo: A1.</p>
    <p>Corpo ou escala: superior da Administración xeral da Comunidade Autónoma de Galicia.</p>
    <p>Denominación do posto: director/a de Competitividade.</p>
    <p>Código do posto: PX.A20.00.003.15770.001.</p>
    <p>Nivel: 30.</p>
    <p>Dependencia: Axencia Turismo de Galicia.</p>
    <p>Localidade: Santiago de Compostela.</p>
    <p>*O DNI amósase cifrado co fin de protexer os datos de carácter persoal.</p>

