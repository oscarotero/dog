---
date: '2022-10-17'
id: V0653-230922-0002
page: 55280
number: 197
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 20 de setembro de 2022, da Xefatura Territorial de Ourense, pola
  que se conceden as autorizacións administrativas previa e de construción
  dunhas instalacións eléctricas no concello de Ourense (expediente IN407A
  2022/102-3).
range: Resolución
url: >-
  https://www.xunta.gal/dog/Publicados/2022/20221017/AnuncioV0653-230922-0002_gl.html
---
<p>Visto o expediente para outorgamento das autorizacións administrativas previa e de construción das instalacións eléctricas que a seguir se describen, tal e como se recollen no proxecto asinado en Ourense polo enxeñeiro técnico industrial Antonio Javier Sabín Vázquez, colexiado nº 2233 do Coeticor, o día 23.5.2022, quen achega declaración responsable de habilitación e competencia do 25.5.2022.</p>
    <p>Solicitante: UFD Distribución de Electricidad, S.A.; CIF: A63222533.</p>
    <p>Domicilio: avenda América, núm. 38, 28028 Madrid.</p>
    <p>Denominación: repotenciación CTI, RBTA e RBTS 32AW72.</p>
    <p>Situación: lugar do Pereiro, núm. 60, concello de Ourense.</p>
    <p>Orzamento: 9.575,74 €.</p>
    <p>Características técnicas:</p>
    <p>Aumento de potencia do CT O Pereiro (32AW72), expediente núm. 02425-AT, que pasa de 25 a 50 kVA de potencia aparente e RT 20.000/400-230 V CT a intemperie sobre apoio de formigón, con material illante en aceite mineral. A parcela obxecto da subministración ten a referencia catastral: 6316107NG8961N0001EZ.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II do título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder as autorizacións administrativas previa e de construción das ditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. </p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra esta resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 20 de setembro de 2022</p>
    <footer><p>Alicia María López Míguez<br>Xefa territorial de Ourense</p></footer>

