---
date: '2022-10-17'
id: G0426-290922-0005
page: 55327
number: 197
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 27 de setembro de 2022, da Xefatura Territorial de Pontevedra,
  sobre o inicio do procedemento de deslindamento con predios particulares da
  Comunidade de Montes Veciñais en Man Común de Laxos e Cardecide, do concello
  de Cuntis.
range: Anuncio
url: >-
  https://www.xunta.gal/dog/Publicados/2022/20221017/AnuncioG0426-290922-0005_gl.html
---
<p>Una vez que se emitiu informe favorable da proposta de deslindamento con predios particulares presentada pola Comunidade de Montes Veciñais en Man Común de Laxos e Cardecide, concello de Cuntis, e de acordo co disposto no artigo 54.1 da Lei 7/2012, do 28 de xuño, de montes de Galicia, sobre o procedemento de deslindamento de montes veciñais con propiedades particulares, acórdase sinalar, para a exposición do plano e demais documentación do monte, o lugar da Casa Social do Monte Veciñal en Man Común de Laxos e Cardecide, no lugar de Laxos, no concello de Cuntis.</p>
    <p>Ábrese un prazo dun (1) mes, a partir do día seguinte ao desta publicación, para que os que se conceptúen con dereito á propiedade do monte ou de parte del e os lindeiros que desexen comparecer, poidan presentar alegacións e os títulos que acrediten a propiedade no seguinte enderezo: lugar de Laxos número 34, Cuntis; en días laborables, das 18.00 ás 20.00 horas.</p>
    <p>O que se fai público para xeral coñecemento.</p>
    <p>Pontevedra, 27 de setembro de 2022</p>
    <footer><p>Antonio Crespo Iglesias<br>Xefe territorial de Pontevedra</p></footer>

