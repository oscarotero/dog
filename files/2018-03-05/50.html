---
date: '2018-03-05'
id: O3F2-210218-0006
page: 12794
number: 45
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA do 14 de febreiro de 2018 pola que se notifica o Acordo do 21 de
  decembro de 2017 que fixa o prezo xusto do predio número vivenda CEIP Lamas de
  Abade, sito en Santiago de Compostela, relativo ao proxecto 01675 (expediente
  2017/000637).
range: Cédula
url: >-
  https://www.xunta.gal/dog/Publicados/2018/20180305/AnuncioO3F2-210218-0006_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, e dado que non foi posible practicar a notificación, </p>
    <h2>DISPOÑO:</h2>
    <p>1. Notificar mediante esta cédula a Ana María Sixto Santos o Acordo do 21 de decembro de 2017 que fixa o prezo xusto do predio número vivenda CEIP Lamas de Abade, sito en Santiago de Compostela, relativo ao proxecto 01675 (expediente 2017/000637), cuxos datos se relacionan no anexo.</p>
    <p>2. Contra esta resolución, que esgota a vía administrativa, a persoa interesada poderá interpoñer recurso potestativo de reposición, ante o mesmo órgano que a ditou, no prazo dun mes contado desde o día seguinte ao da súa notificación ou publicación desta cédula no taboleiro de edictos único (TEU) do Boletín Oficial del Estado (BOE), de acordo co previsto nos artigos 123 e 124 da Lei 39/2015. A persoa interesada, tamén, poderá interpoñer directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación desta cédula no TEU do BOE, de conformidade cos artigos 10.1.i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición, impide a interposición simultánea do recurso contencioso-administrativo, que non poderá interpoñerse ata que sexa resolto o recurso de reposición ou se entenda presuntamente desestimado. O texto íntegro do acordo referido nesta cédula está á disposición do interesado nas dependencias do Xurado de Expropiación de Galicia, con enderezo na rúa Avelino Pousa Antelo, 1, de Santiago de Compostela, 15781.</p>
    <p>3. A eficacia desta notificación queda supeditada á súa publicación no TEU do BOE. </p>
    <p>4. En consecuencia, para que conste e lles sirva de notificación ás persoas expropiadas, expido e asino esta cédula.</p>
    <p>Santiago de Compostela, 14 de febreiro de 2018</p>
    <footer><p>Patricia Ulloa Alonso<br>Presidenta do Xurado de Expropiación de Galicia</p></footer>
    <h2>ANEXO</h2>
    <p>Proxecto para o cal se expropia: 01675 expropiación do dereito de ocupación de edificación no recinto do Colexio Lamas de Abade. Exp/7/2016. Tm Santiago de Compostela.</p>
    <p>Nº de expediente: 2017/000637.</p>
    <p>Persoa que se vai notificar: Ana María Sixto Santos.</p>
    <p>Expropiante: Concello de Santiago de Compostela.</p>
    <p>Expropiada: Ana María Sixto Santos.</p>
    <p>Beneficiario: Concello de Santiago de Compostela.</p>
    <p>Predio nº: vivenda CEIP Lamas de Abade.</p>
    <p>Concello: Santiago de Compostela. </p>
    <p>Provincia: A Coruña.</p>
    <p>Valoración da resolución do Xurado: 38.363,15 €.</p>

