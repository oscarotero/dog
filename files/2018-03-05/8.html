---
date: '2018-03-05'
id: G0164-230218-0004
page: 12660
number: 45
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 15 de febreiro de 2018 pola que se concede autorización definitiva ao
  centro privado estranxeiro Coruña British School, da Coruña.
range: Orde
url: >-
  https://www.xunta.gal/dog/Publicados/2018/20180305/AnuncioG0164-230218-0004_gl.html
---
<p>Mediante a Orde do 16 de febreiro de 2016 autorízase a apertura e o funcionamento temporal do centro privado estranxeiro Coruña British School, da Coruña, para impartir as ensinanzas de Nursery (3 anos de idade) ata o curso de Year 1 (5 a 6 anos de idade) do Currículo nacional de Inglaterra e País de Gales. </p>
    <p>No certificado de inspección, o British Council sinala que se pode conceder unha autorización plena para un máximo de 150 postos escolares, desde o curso de Nursery (3 anos de idade) ata o curso Year 1 (5 a 6 anos de idade) do Currículo nacional de Inglaterra; ensinanzas que se corresponden co segundo ciclo da educación infantil do sistema educativo de España.</p>
    <p>Logo da tramitación do expediente de acordo co establecido no Real decreto 806/1993, do 28 de maio, sobre réxime de centros docentes estranxeiros en España, así como no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización de ensinanzas</p>
    <p>Conceder a autorización definitiva ao centro privado estranxeiro Coruña British School, para impartir as ensinanzas de Nursery (3 anos de idade) ata o curso de Year 1 (5 a 6 anos de idade) do Currículo nacional de Inglaterra, para alumnado español e estranxeiro, 150 postos escolares. </p>
    <p>Os datos do centro son os que se detallan a seguir:</p>
    <p>Denominación xenérica: centro privado estranxeiro.</p>
    <p>Denominación específica: Coruña British School.</p>
    <p>Código do centro: 15032984.</p>
    <p>Titular: O Castro British School A Coruña, S.L. </p>
    <p>Enderezo: r/ Roma nº 1.</p>
    <p>Localidade: A Coruña.</p>
    <p>Concello: 15008 A Coruña.</p>
    <p>Provincia: A Coruña.</p>
    <p>Artigo 2. Inscrición no rexistro</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 3. Obrigas do centro</p>
    <p>O centro queda obrigado ao cumprimento da normativa vixente e sometido á inspección educativa da Consellería de Cultura, Educación e Ordenación Universitaria, de conformidade co establecido no artigo 9 do Real decreto 806/1993, do 28 de maio, así como a solicitar unha nova autorización e inscrición no caso de que se produza calquera variación nos elementos e circunstancias que dan lugar a esta autorización.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 15 de febreiro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

