---
date: '2002-05-29'
id: A746
page: 7795
number: 102
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 9 de maio de 2002 pola que se acorda a prórroga da intervención
  administrativa da Confraría de Pescadores San Bartolomé de Noia.
range: Orde
url: 'https://www.xunta.gal/dog/Publicados/2002/20020529/AnuncioA746_gl.html'
---
<p>Por Decreto 285/2001, do 8 de novembro, acordouse a intervención administrativa da Confraría de Pescadores San Bartolomé de Noia, como consecuencia da súa grave situación económica e patrimonial, ó poñer en perigo a súa existencia como corporación de dereito público; todo isto ó abeiro do disposto no artigo 37 do Decreto 79/1998, do 12 de febreiro, polo que se regula a estructura, organización e funcionamento das Confrarías de Pescadores de Galicia.</p>
<p>No artigo 4 do Decreto 285/2001, establécese que a intervención se estenderá durante o prazo de seis meses, podendo ser prorrogado por outro período igual de seis meses, mediante orde do conselleiro competente, se non estivera restablecida a situación económica da confraría, logo do informe motivado do interventor.</p>
<p>Rematado o prazo sinalado no artigo 4 do Decreto 285/2001, e informado pola intervención da necesidade de realizar unha serie de traballos co fin</p>
<p>de restablece-lo equilibrio económico, o conselleiro de Pesca e Asuntos Marítimos, por todo o exposto</p>
<p>DISPÓN:</p>
<p>Artigo único.-Prorrogar por seis meses a intervención administrativa da Confraría de Pescadores San Bartolomé de Noia.</p>
<p>Santiago de Compostela, 9 de maio de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>CONSELLERÍA DE FAMILIA E PROMOCIÓN DO EMPREGO,</p>
<p>MULLER E XUVENTUDE</p>

