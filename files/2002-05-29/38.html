---
date: '2002-05-29'
id: A7D2
page: 7847
number: 102
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 21 de maio de 2002 pola que se fan públicas resolucións que
  declaran deserto o concurso de referencia 12-01-01-C-01 e se anuncia o
  outorgamento, por procedemento negociado, da concesión administrativa das
  instalacións da nova lonxa do porto de Espasante para a prestación do servicio
  de lonxa.
range: Resolución
url: 'https://www.xunta.gal/dog/Publicados/2002/20020529/AnuncioA7D2_gl.html'
---
<p>O 31 de decembro de 2001 publícase no Diario Oficial de Galicia nº 251 a resolución do presidente do ente publico Portos de Galicia do 19 de decembro de 2001 pola que se anuncia concurso aberto para o outorgamento da concesión das instalacións da</p>
<p>nova lonxa do porto de Espasante para a prestación do servicio de lonxa (expediente 12-01-01-C-01).</p>
<p>Con data do 12 de marzo de 2002 e á vista da proposta formulada pola mesa de contratación, esta presidencia, dado que a oferta presentada non reunía os requisitos establecidos no prego de bases, resolve declarar deserto o concurso e autoriza o inicio do expediente de outorgamento da dita concesión polo procedemento negociado sen publicidade.</p>
<p>Con data do 21 de maio de 2002, por resolución desta presidencia, por proposta da mesa de contratación do procedemento negociado, acorda outorgarlle ó Concello de Ortigueira a concesión administrativa das instalacións da nova lonxa do porto de Espasante para a prestación do servicio de lonxa.</p>
<p>O prazo de outorgamento da concesión é de 5 anos prorrogables.</p>
<p>Contra as resolucións mencionadas, que poñen fin á vía administrativa, poderase interpor recurso contencioso-administrativo ante o Xulgado do Contencioso-Administrativo de Santiago de Compostela no prazo de dous (2) meses contados desde o día seguinte ó da notificación desta resolución.</p>
<p>Non obstante, o interesado poderá optar por interpor contra esta resolución recurso de reposición, no prazo dun (1) mes contado a partir do día seguinte ó da súa notificación, perante o mesmo órgano que a dictou, de acordo co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1994, do 13 de xaneiro.</p>
<p>Santiago de Compostela, 21 de maio de 2002.</p>
<p>Emilio García Gallego</p>
<p>Presidente do ente público Portos de Galicia</p>

