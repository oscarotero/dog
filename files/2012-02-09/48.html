---
date: '2012-02-09'
id: L459-230112-11290
page: 5576
number: 28
agency: Concello de Sober
section: VI. Anuncios. b) Administración local.
title: ANUNCIO sobre a aprobación parcial do Plan Xeral de Ordenación Municipal.
range: Anuncio
url: >-
  https://www.xunta.gal/dog/Publicados/2012/20120209/AnuncioL459-230112-11290_gl.html
---
<p>Aprobado definitivamente de forma parcial o Plan Xeral de Ordenación Municipal do Concello de Sober por Orde do 6 de agosto de 2009, da Secretaría Xeral de Ordenación do Territorio e Urbanismo (Consellería de Medio Ambiente, Territorio e Infraestruturas), e tendo en conta que na parte deixada en suspenso o concello introduciu modificacións substanciais sobre o documento inicialmente aprobado, sométese a información pública polo prazo de dous meses contado desde o día seguinte ao da publicación deste anuncio no <em>Diario Oficial de Galicia</em>, de conformidade cos artigos 85.2 e 85.8 da Lei 9/2002, do 30 de decembro, de ordenación urbanística e protección do medio Rural de Galicia.</p>
    <p>Durante o devandito prazo o expediente poderá ser examinado por calquera interesado nas dependencias municipais para que se formulen as alegacións que se consideren pertinentes sobre a parte que se atopa en suspenso e non foi aprobada pola Orde do 6 de agosto de 2009, da Secretaría Xeral de Ordenación do Territorio e Urbanismo (Consellería de Medio Ambiente, Territorio e Infraestruturas).</p>
    <p>Sober, 12 de xaneiro de 2012.</p>
    <footer><p>Luis Fernández Guitián<br>Alcalde</p></footer>

