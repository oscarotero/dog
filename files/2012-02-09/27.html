---
date: '2012-02-09'
id: CA04-170112-11093
page: 5540
number: 28
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de xaneiro de 2012, da Xefatura Territorial da Coruña, pola
  que se autoriza e se aproba o proxecto de execución dunha instalación
  eléctrica no concello das Pontes de García Rodríguez (expediente IN407A
  2011/243).
range: Resolución
url: >-
  https://www.xunta.gal/dog/Publicados/2012/20120209/AnuncioCA04-170112-11093_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Electra de Cabalar, S.L.</p>
    <p>Domicilio social: Arnoso, 1, 15613 A Capela.</p>
    <p>Denominación: reforma L.M.T., C.T. e R.B.T. en Boente. </p>
    <p>Situación: concello das Pontes de García Rodríguez. </p>
    <p>Características técnicas:</p>
    <p>– Substitución na liña de media tensión aérea a C.T. Goente, a 15 kV e condutor LA 56, do apoio de fin de liña por un apoio HVH-2500-S13.</p>
    <p>– Proxéctase unha liña de media tensión subterránea a 15 kV a C.T. Goente, cunha lonxitude de 20 m, coa orixe no apoio fin de liña da L.M.T.A. existente (expte. 51179), condutor tipo R.H.Z.1-2OL-12/20 kV-3(1×150 Al) e final no C.T. Goente (expte. 95/25).</p>
    <p>– Centro de transformación prefabricado, cunha potencia de 250 kVA e unha relación de transformación de 15.000/400-230 V.</p>
    <p>– Rede de baixa tensión subterránea coa orixe no C.T. Goente, cunha lonxitude de 68 m, condutor X.Z.1.</p>
    <p>– Liña de baixa tensión aérea, condutores tipo R.Z.-3×150/80 (300 m) e R.Z.-3×50/54,6 (150 m) e instalación de 10 apoios de formigón tipo H.V. de entre 8 e 13 m de altura.</p>
    <p>Cumpridos os trámites ordenados na Lei 54/1997, do 27 de novembro (BOE n.º 285), do sector eléctrico, e no título VII, capítulo II do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 11 de xaneiro de 2012.</p>
    <footer><p>Por vacante (Artigo 39.3 do Decreto 324/2009; DOG n.º 117, do 17 de xuño)<br>Isidoro Martínez Arca<br>Xefe do Servizo de Administración Industrial</p></footer>

