---
date: '2005-01-20'
page: 1
number: 13
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: I. DISPOSICIÓNS XERAIS
title: >-
  Orde do 30 de decembro de 2004 pola que se regulan as tarifas aplicables aos
  servizos de transporte público de viaxeiros en automóbiles de turismo de
  ámbito interurbano.
range: Orde
---
<p>De conformidade co establecido no artigo 19 da Lei 16/1987, do 30 de xullo, de ordenación dos transportes terrestres, as tarifas dos transportes públicos deben cubrir a totalidade dos custos de explotación, permitir unha adecuada amortización e un razoable beneficio empresarial.</p>
<p>Os referidos custos de explotación do transporte víronse afectados dun xeito moi notable no ano 2004 polo encarecemento anómalo dos combustibles, a segunda partida máis importante na estrutura de custos dos taxis.</p>
<p>É por isto que procede, no contexto de tarifas públicas determinadas pola Administración, restablecer o equilibrio económico da explotación aprobando o correspondente incremento tarifario.</p>
<p>Estímase conveniente, noutra orde de cousas, modificar o cobramento do suplemento por viaxes en domingos, festivos e nocturnos substituíndo a contía fixa de 2 A, anteriormente fixada, por unha recarga do 20% de xeito que as viaxes de curto percorrido, as máis frecuentes en ámbito periurbano, reducirían a carga porcentual que supón este suplemento.</p>
<p>Na súa virtude,</p>
<p>DISPOÑO:</p>
<p>Artigo 1º.-Ámbito de aplicación.</p>
<p>Rexeranse polo establecido nesta orde os servizos realizados por vehículos de menos de 10 prazas, incluído o condutor, provistos de autorización de transporte documentada en tarxeta VT-N, que presten servizos interurbanos con orixe ou destino en Galicia. Quedan fóra desta regulación as autorizacións de alugamento de vehículos con condutor.</p>
<p>Artigo 2º.-Tarifas.</p>
<p>Os servizos descritos no artigo anterior prestaranse con suxeición ás seguintes tarifas máximas, impostos incluídos:</p>
<p>-Prezo por km percorrido: 0,85 A.</p>
<p>-Prezo por hora de espera: 11,30 A.</p>
<p>-Mínimo de percepción: 2,55 A.</p>
<p>-Suplemento para domingo, festivo ou nocturno (entre as 23.00 e as 6.00 horas en días laborables e entre as 0.00 e as 24.00 horas en domingos e festivos: 20%).</p>
<p>Os tempos de espera motivados polo abandono temporal do coche polo usuario facturaranse a razón de 2,80 A por fracción de 15 minutos. Durante o</p>
<p>transcurso da 1ª hora de espera, o usuario terá dereito a dispoñer gratuitamente dun tempo de espera de 15 minutos.</p>
<p>Artigo 3º.-Taxímetro.</p>
<p>Os titulares de autorizacións de transporte documentadas en tarxetas VT-N poderán instalar un taxímetro homologado, calquera que sexa a localidade en que teña residencia a súa autorización de transporte.</p>
<p>Os vehículos provistos de taxímetro deberán, sen prexuízo da aplicación da tarifa urbana no seu caso aprobada, determinar en todo caso o prezo do servizo mediante o taxímetro que se axustará aos pasos por tempo ou por quilómetro nas contías seguintes:</p>
<p>-Valor do paso: 0,05 A.</p>
<p>-Metros por salto: 58,82.</p>
<p>-Segundos por salto: 15,93.</p>
<p>-Metros primeiro salto: 3.000.</p>
<p>-Tempo primeiro salto: 13' 32''.</p>
<p>A percepción mínima prevista no artigo 2º subsumirá os saltos correspondentes de distancia e tempo, de forma que tan só a partir da distancia ou do tempo correspondente ao primeiro salto comezarán a computarse os pasos sucesivos.</p>
<p>Artigo 4º.-Vehículos non provistos de taxímetro.</p>
<p>Aos servizos prestados por taxis non provistos de taxímetro seranlles de aplicación as tarifas establecidas por km, prezo de espera e mínimo de percepción.</p>
<p>O mínimo de percepción cubrirá os 3 primeiros quilómetros, polo que non será acumulable á tarifa de distancia por cada quilómetro ou fracción.</p>
<p>Artigo 5º.-Publicación das tarifas.</p>
<p>Os vehículos aos que afecta esta orde deberán expoñer as tarifas interurbanas vixentes de forma visible no interior do vehículo segundo o modelo recollido no anexo a esta orde, sen prexuízo da obriga de expoñer, se é o caso, as tarifas urbanas de forma independente.</p>
<p>Artigo 6º.-Cálculo da tarifa.</p>
<p>As tarifas establecidas nesta disposición refírense, en todo caso, á contratación por coche completo.</p>
<p>Os titulares de vehículos non provistos de taxímetro deberán aplicar a tarifa por distancia aos quilómetros, e á fracción de quilómetro, percorridos que determine o contaquilómetros do vehículo.</p>
<p>Antes do inicio da viaxe deberase poñer o contaquilómetros parcial a cero comunicándolle ao usuario a dita circunstancia.</p>
<p>O itinerario do servizo será determinado polo contratante do servizo antes do inicio.</p>
<p>No caso contrario deberase seguir a ruta máis curta das posibles, debendo o condutor notificarlle ao ocupante as alternacións do dito percorrido cando con</p>
<p>corran causas de forza maior ou circunstancias que aconsellen unha ruta alternativa.</p>
<p>O prezo por distancia establecido nesta orde aplicarase ao traxecto de ida.</p>
<p>Cando o usuario do servizo retorne ao punto de inicio por un itinerario máis longo por decisión deste, o transportista, ademais dos suplementos que correspondan por espera no lugar de destino, terá dereito a cobrar o incremento de quilómetros, respecto á viaxe de ida, conforme o valor establecido por quilómetro ou fracción.</p>
<p>Artigo 7º.-Percorridos mixtos.</p>
<p>Cando o servizo contratado conte cun tramo urbano e outro interurbano aplicarase a tarifa urbana ata os límites establecidos pola ordenanza correspondente e, a partir do dito punto, a tarifa regulada nesta orde. O condutor do vehículo deberá advertirlle ao usuario a dita circunstancia no momento que cambie o réxime de tarifas.</p>
<p>Artigo 8º.-Emisión de facturas.</p>
<p>O contratante do servizo poderá exixir unha factura na que se reflictan os puntos de inicio e termo do servizo, a tarifa resultante do percorrido e, se é o caso, a contía dos suplementos por espera, horario nocturno e días festivos.</p>
<p>Cando o vehículo non estea provisto de aparello taxímetro deberase consignar a quilometraxe na viaxe de ida e, se é o caso, o suplemento establecido no punto 4 do artigo 6º para o percorrido adicional no regreso.</p>
<p>Sempre que os contratantes estipulasen unha tarifa antes do inicio do servizo, a dita circunstancia deberá quedar reflectida na factura, así como a indicación proporcionada polo transportista do custo do servizo cando o contratante do servizo demande a inclusión da dita mención.</p>
<p>Artigo 9º.-Equipaxes.</p>
<p>O usuario terá dereito ao transporte gratuíto de equipaxes de ata 75 kg de peso nos vehículos de ata 4 prazas, e de 90 kg nos de capacidade superior, sempre que o seu volume permita transportalos no maleteiro ou na baca do vehículo sen contravir as normas de tráfico e circulación.</p>
<p>Cando non se utilicen o número total de prazas poderanse incrementar as ditas cifras a razón de 30 kg por asento libre sempre que o condutor do vehículo acceda a isto e as dimensións e natureza da equipaxe posibiliten o seu transporte.</p>
<p>Artigo 10º.-Devolución de cambio.</p>
<p>Os prestadores dos servizos regulados nesta orde non terán obriga de proporcionar a devolución de billetes cando a diferenza entre o billete ofrecido e o importe do transporte exceda de 20 A.</p>
<p>Disposicións derradeiras</p>
<p>Primeira.-Autorízase o director xeral de Transportes a actualizar as contías establecidas, mediante</p>
<p>a aplicación dos coeficientes correspondentes á evolución do índice xeral de prezos ao consumo de Galicia.</p>
<p>Segunda.-Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 30 de decembro de 2004.</p>
<p>Alberto Núñez Feijoo</p>
<p>Vicepresidente primeiro e conselleiro de Política</p>
<p>Territorial, Obras Públicas e Vivenda</p>
<p>ANEXO</p>
<p>Tarifas de taxis para servizos discrecionais de transporte de viaxeiros con autorización de clase VT-N, en percorridos con orixe ou destino en Galicia.</p>
<table><tbody><tr><td></td></tr>
<tr><td>Prezo por quilómetro (viaxe de ida só)</td><td>0,85 A</td><td>Mínimo percepción</td><td>2,55 A</td></tr>
<tr><td></td></tr>
<tr><td>Prezo hora de espera</td><td>11,30 A</td><td>Prezo fracción 15 minutos</td><td>2,80 A</td></tr>
<tr><td></td></tr>
<tr><td>Suplemento tarifa domingos, festivos e nocturno (das 23.00 ás 6.00 horas en días laborables e entre as 0.00 e as 24.00 horas en domingos e festivos)</td><td>20%</td></tr>
<tr><td></td></tr>
<tr><td>Valor do paso equivalente a 58,82 metros ou 15,93 segundos</td><td>0,05 A</td></tr>
<tr><td></td></tr></tbody></table>
<p>Condicións aplicables</p>
<p>1. As tarifas levan incluídos os impostos.</p>
<p>2. Os servizos contrátanse por coche completo e as tarifas compútanse só na viaxe de ida, salvo que as partes contratantes acorden computar o retorno.</p>
<p>3. Non existe obriga de facilitar cambio superior a 20 A.</p>
<p>4. Existe un libro de reclamacións á disposición dos usuarios.</p>
<p>5. A percepción mínima corresponde a un primeiro salto de 3.000 metros ou 13' 53''.</p>
<p>6. Durante o transcurso da primeira hora de espera o usuario terá dereito a dispoñer dun tempo de espera de quince minutos. Transcorrido este, computarase por fracción de quince minutos a razón de 2,80 euros por cada fracción.</p>
<p>Vehículo matrícula</p>
<p>Titular da autorización</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

