---
date: '2022-06-28'
id: G0426-080622-0001
page: 36961
number: 122
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 6 de xuño de 2022, da Dirección Xeral de Gandaría, Agricultura e
  Industrias Agroalimentarias, polo que se notifica a resolución do recurso de
  alzada contra a resolución de inmobilización de explotación porcina e de
  sacrificio obrigatorio dos animais.
range: Anuncio
url: >-
  https://www.xunta.gal/dog/Publicados/2022/20220628/AnuncioG0426-080622-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), logo de ser intentada sen éxito a notificación persoal a través do servizo de Correos, notifícase á persoa interesada que se sinala no anexo deste anuncio a resolución do recurso de alzada contra a resolución de inmobilización de explotación porcina e de sacrificio obrigatorio dos animais.</p>
    <p>A eficacia do acto queda supeditada á súa publicación no taboleiro de edictos único do Boletín Oficial del Estado (TEU do BOE), polo que o prazo para presentar o recurso se computará desde esa publicación.</p>
    <p>Para coñecer o contido íntegro do acto que se notifica, a persoa interesada poderá comparecer, no prazo de dez días hábiles contados desde o seguinte ao da publicación deste anuncio, nas dependencias da Dirección Xeral de Gandaría, Agricultura e Industrias Agroalimentarias, Subdirección Xeral de Gandaría, situadas no Edificio Administrativo San Caetano s/n, de Santiago de Compostela, das 9.00 ás 14.00 horas, de luns a venres.</p>
    <p>Contra a presente resolución, que pon fin á vía administrativa, a persoa interesada poderá interpor recurso contencioso-administrativo, no prazo de dous meses contados a partir do día seguinte ao da notificación deste anuncio, de acordo co disposto no artigo 46.1 da Lei 29/1998, do 13 de xullo, reguladora da xurisdición contencioso-administrativa, á súa elección, ben ante o xulgado do contencioso-administrativo onde a persoa interesada teña o seu domicilio, ben ante o xulgado do contencioso-administrativo de Santiago de Compostela, por ser a sede do órgano autor del acto impugnado, segundo o disposto nos artigos 8 e 14 da Lei 29/1998, do 13 de xullo.</p>
    <p>Santiago de Compostela, 6 de xuño de 2022</p>
    <footer><p>Silvestre José Balseiros Guinarte<br>Director xeral de Gandaría, Agricultura e Industrias Agroalimentarias</p></footer>
    <h2>ANEXO</h2>
    <p>Expediente: inmobilización de explotación porcina e de sacrificio obrigatorio dos animais.</p>
    <p>Interesado/a: 34247550K.</p>
    <p>Acto de notificación: resolución de recurso de alzada.</p>

