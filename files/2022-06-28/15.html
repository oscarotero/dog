---
date: '2022-06-28'
id: G0657-170622-0005
page: 36904
number: 122
agency: Consellería de Política Social e Xuventude
section: IV. Oposicións e concursos.
title: >-
  ORDE do 8 de xuño de 2022 pola que se resolve a convocatoria para a provisión,
  polo sistema de libre designación, dun posto de traballo vacante nesta
  consellería, anunciada mediante a Orde do 13 de abril de 2022 (Diario Oficial
  de Galicia número 84, do 2 de maio).
range: Orde
url: >-
  https://www.xunta.gal/dog/Publicados/2022/20220628/AnuncioG0657-170622-0005_gl.html
---
<p>Convocada a provisión, polo sistema de libre designación, dun posto de traballo vacante na Consellería de Política Social, mediante a Orde do 13 de abril de 2022 (DOG núm. 84, do 2 de maio), de conformidade co establecido nas bases quinta e sexta da referida orde, esta consellería</p>
    <h2>RESOLVE:</h2>
    <p>Primeiro. Adxudicarlle destino, no posto de traballo que se indica, ao funcionario que se expresa no anexo desta orde, seleccionado conforme o establecido nas bases da convocatoria, realizada mediante a Orde desta consellería do 13 de abril de 2022.</p>
    <p>Segundo. O cesamento no actual destino do funcionario que obtivo praza producirase no prazo de tres días, contados a partir do seguinte ao da data da publicación desta orde no <em>Diario Oficial de Galicia</em>.</p>
    <p>Se na data en que debe cesar no seu destino o funcionario está desfrutando un período de licenza, vacacións ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo dos tres días seguintes ao do cesamento se non implica cambio de residencia, no prazo de sete días hábiles se comporta cambio de residencia, ou de vinte días hábiles se comporta o reingreso ao servizo activo, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>Terceiro. O xefe do centro en que cause baixa o funcionario, así como o daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das cales se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, os/as interesados/as poderán interpoñer recurso potestativo de reposición, ante esta consellería, no prazo dun mes contado desde o día seguinte ao da súa publicación no DOG, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 8 de xuño de 2022</p>
    <footer><p>Fabiola García Martínez <br>Conselleira de Política Social e Xuventude</p></footer>
    <h2>ANEXO</h2>
    <p>Apelidos e nome: Ventosa Rial, José Javier.</p>
    <p>NRP: ****342402 A993A.</p>
    <p>Grupo: A1.</p>
    <p>Corpo/escala: persoal estatutario do Servizo Galego de Saúde.</p>
    <p>Denominación do posto: subdirector/a xeral de Planificación, Sistemas de Información, Calidade, Humanización e Innovación Asistencial.</p>
    <p>Código: PS.C06.00.001.15770.001.</p>
    <p>Nivel: 30.</p>
    <p>Dependencia: Dirección Xeral de Maiores e Atención Sociosanitaria.</p>
    <p>Localidade: Santiago de Compostela.</p>

