---
date: '2006-09-07'
page: 13
number: 173
agency: CONSELLERÍA DE INNOVACIÓN E INDUSTRIA
section: I. DISPOSICIÓNS XERAIS
title: >-
  Decreto 142/2006, do 27 de xullo, polo que se modifica o Decreto 191/2004, do
  29 de xullo, de establecementos de turismo rural.
range: Decreto
---
<p>O Decreto 191/2004, do 29 de xullo, de establecementos de turismo rural supuxo a actualización da normativa turística dos establecementos de turismo rural.</p>
<p>Tal e como se manifesta na exposición de motivos da dita norma, o crecemento progresivo do turismo rural na nosa comunidade autónoma consolidou a oferta de aloxamento no medio rural, creándose un novo escenario turístico moi diferente ao existente no ano 1995, cando se aprobou a anterior normativa reguladora dos establecementos de turismo rural.</p>
<p>Nesta liña, o Decreto 191/2004 introduciu numerosas e importantes novidades entre as que se atopa o requisito de que os establecementos de turismo rural deben exhibir na parte exterior da entrada principal unha placa identificativa.</p>
<p>Aínda que o anexo I do dito decreto recolle os modelos de placas distintivas, as características destas non se atopan totalmente definidas. Por iso, agora, mediante esta modificación, se concretan tanto o tipo de cerámica coma as cores que hai que utilizar.</p>
<p>Con esta puntualización vese tamén satisfeita a demanda realizada polo sector, que ultimamente viña instando a Administración a definir con maior exactitude as características das placas identificativas dos seus establecementos.</p>
<p>Na súa virtude, por proposta do conselleiro de Innovación e Industria, e no uso das atribucións que me confire a Lei 1/1983, do 22 de febreiro, reguladora da Xunta e do seu presidente, e logo de deliberación do Consello da Xunta de Galicia na súa reunión do vinte e sete de xullo de dous mil seis</p>
<p>DISPOÑO:</p>
<p>Artigo único.-O anexo I do Decreto 191/2004, do 29 de xullo, de establecementos de turismo rural queda configurado da seguinte maneira:</p>
<p>ANEXO I</p>
<p>Modelos de placas distintivas ás que fai</p>
<p>referencia o artigo 12 deste decreto</p>
<p>Porcelana vitrificada a 1435º C (cono Seger 15) en atmosfera redutora</p>
<p>Letras brancas sobre fondo verde Pantone nº 3305 C</p>
<p>Logotipo Turismo Rural Galicia en marrón Pantone nº 139 U</p>
<p>Disposición derradeira</p>
<p>Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, vinte e sete de xullo de dous mil seis.</p>
<p>Emilio Pérez Touriño</p>
<p>Presidente</p>
<p>Fernando X. Blanco Álvarez</p>
<p>Conselleiro de Innovación e Industria</p>

