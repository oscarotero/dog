---
date: '2002-06-25'
id: C26A
page: 9
number: 121
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 210/2002, do 6 de xuño, polo que se aproba o cambio de capitalidade do
  concello de Moeche, do lugar de Pereiro (parroquia de San Xurxo de Moeche) ó
  lugar de San Ramón (parroquia de San Xoán de Moeche).
range: Decreto
url: 'https://www.xunta.gal/dog/Publicados/2002/20020625/AnuncioC26A_gl.html'
---
<p>Por acordo do Concello de Moeche do 19 de xullo de 2002, e de conformidade co establecido nos artigos 48 e seguintes da Lei 5/1997, do 22 de xullo, de Administración local de Galicia, tramitouse expediente de cambio de capitalidade deste concello, do lugar de Pereiro (parroquia de San Xurxo de Moeche) ó lugar de San Ramón (parroquia de San Xoán de Moeche).</p>
<p>Así, por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia, na súa reunión do día seis de xuño de dous mil dous,</p>
<p>DISPOÑO:</p>
<p>Primeiro.-Estima-la petición de cambio de capitalidade formulada polo Concello de Moeche, por considerar que queda acreditado o establecido no artigo 51 da Lei 5/1997, do 22 de xullo, de Administración local de Galicia, pasando do lugar de Pereiro (parroquia de San Xurxo de Moeche) ó lugar de San Ramón (parroquia de San Xoán de Moeche).</p>
<p>Segundo.-A presente resolución entrará en vigor o día seguinte ó da súa publicación no Diario Oficial de Galicia.</p>
<p>Contra esta resolución, que esgota a vía administrativa, poderán os interesados interpoñer potestativamente recurso de reposición perante o Consello da Xunta de Galicia, no prazo dun mes, contado desde o día seguinte ó da súa publicación; ou ben, recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da publicación desta resolución, sen prexuízo de que poidan interpoñer calquera outro recurso que coiden oportuno.</p>
<p>Santiago de Compostela, seis de xuño de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

