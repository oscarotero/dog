---
date: '2002-06-25'
id: C24E
page: 9
number: 121
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: II. AUTORIDADES E PERSOAL
title: >-
  Orde do 24 de xuño de 2002 pola que se dispón o nomeamento do presidente do
  Consello Regulador da Denominación Específica Orujo de Galicia.
range: Orde
url: 'https://www.xunta.gal/dog/Publicados/2002/20020625/AnuncioC24E_gl.html'
---
<p>Pola Orde do 5 de maio de 1989, a Consellería de Agricultura, Gandería e Montes recoñeceu a denominación específica Orujo de Galicia para as augardentes de bagazo producidas en Galicia.</p>
<p>Con posterioridade, polas ordes do 18 de marzo de 1998 e do 15 de febreiro de 1999, foi aprobada respectivamente a composición do Consello Regulador Provisional nomeando os seus membros e o regulamento da denominación específica Orujo de Galicia e do seu Consello Regulador.</p>
<p>A competencia para efectuar nomeamentos e cesamentos dos presidentes dos consellos reguladores das denominacións de orixe e específicas correspóndelle, de conformidade co artigo 89 e concordantes da Lei 25/1970, do 2 de decembro, do Estatuto da viña, do viño e dos alcohois, ó conselleiro de Política Agroalimentaria e Desenvolvemento Rural, unha vez asumidas as funcións na materia, conforme a competencia recollida no artigo 30.I.3 e 4 do Estatuto de autonomía de Galicia.</p>
<p>De conformidade co anterior, e en uso das atribucións que me confire a Lei 1/1993, do 22 de febreiro, reguladora da Xunta e do seu presidente, modificada pola Lei 11/1998, do 20 de outubro,</p>
<p>DISPOÑO:</p>
<p>Artigo 1º</p>
<p>O cesamento, por petición propia, de Francisco García-Bobadilla Prósper, nas súas funcións como presidente do Consello Regulador da Denominación</p>
<p>Específica Orujo de Galicia, agradecéndolle os servicios prestados no exercicio do seu cargo, para o que foi nomeado por orde da Consellería de Agricultura Gandería e Política Agroalimentaria, do 15 de novembro de 2000.</p>
<p>Artigo 2º</p>
<p>O nomeamento de Isabel Salgado de Andrea como nova presidenta do Consello Regulador da Denominación Específica Orujo de Galicia.</p>
<p>Santiago de Compostela, 24 de xuño de 2002.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>

