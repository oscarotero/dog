---
date: '2020-08-24'
id: G1096-100820-0002
page: 33549
number: 170
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 6 de agosto de 2020 pola que se notifica a imposición dunha multa
  coercitiva (expediente IU2/123/2012).
range: Cédula
url: >-
  https://www.xunta.gal/dog/Publicados/2020/20200824/AnuncioG1096-100820-0002_gl.html
---
<p>O director da Axencia de Protección da Legalidade Urbanística ditou o 4 de febreiro de 2020 unha resolución pola cal se lle impón unha segunda multa coercitiva (IU2/123-2012-B3), derivada do expediente de reposición da legalidade urbanística número IU2/123/2012, a Antonio de Jesús Dacosta como consecuencia de incumprir o ordenado na Resolución do 17 de decembro de 2013, que ordenaba a demolición das obras de construción de dúas edificacións con tipoloxía residencial, unha primeira situada no vento norte da parcela que conta con cuberta a dúas augas con tella cerámica curva, cunha ocupación en planta de 40 m2 en Area de Bon, Beluso, no municipio de Bueu, provincia de Pontevedra, e a reposición dos terreos afectados ao estado anterior ao inicio das obras.</p>
    <p>Ao non poder realizar a notificación persoal daquela resolución, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada a dita resolución por medio dun anuncio publicado no <em>Boletín Oficial del Estado</em>.</p>
    <p>En cumprimento do artigo 46 da Lei 39/2015, do 1 de outubro, do procedemento administrativo común das administracións públicas, a persoa interesada poderá comparecer, no prazo de dez (10) dias hábiles, contados desde o seguinte ao da publicación deste anuncio no <em>Boletín Oficial del Estado</em>, nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, Santiago de Compostela, das 9.00 ás 14.00 horas, de luns a venres, para o coñecemento íntegro da dita resolución e constancia del tal coñecemento. Transcorrido o dito prazo sen efectuar a comparecencia, a notificación entenderase producida.</p>
    <p>Contra esta resolución, que pon fin á vía administrativa, a persoa interesada poderá interpoñer recurso de reposición no prazo dun (1) mes, contado a partir do día seguinte a aquel en que se producise a notificación, perante o director da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva, e que será motivo de non admisión a reiteración das mesmas razóns que se esgrimiron ou puideron esgrimirse fronte á resolución da cal este acordo é un mero acto de execución.</p>
    <p>No caso de que non exerza o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous (2) meses, perante o xulgado do contencioso administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación á persoa interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 6 de agosto de 2020</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

