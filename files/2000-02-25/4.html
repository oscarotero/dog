---
date: '2000-02-25'
id: 4BDE
page: 2
number: 39
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 10 de febreiro de 2000 pola que se lle dá publicidade á parte
  dispositiva da sentencia 566/1998, do 25 de xuño, da Sala do
  Contencioso-Administrativo do Tribunal Superior de Xustiza de Galicia.
range: Resolución
url: 'https://www.xunta.gal/dog/Publicados/2000/20000225/Anuncio4BDE_gl.html'
---
<p>Visto pola sección segunda da Sala do Contencioso-Administrativo do Tribunal Superior de Xustiza de Galicia o recurso contencioso-administrativo número 02/0004241/1995, interposto por Baldomero Alonso Martínez, Ricardo Alonso Martínez, Manuel</p>
<p>Santiago Alonso Comerma, Ricardo Alonso Comerma, Juan Alonso Comerma, José María Jurado Alonso e María de los Ángeles Jurado Alonso, contra acordo da Comisión Provincial de Urbanismo de Pontevedra do 29 de xullo de 1993 (BOP do 22 de outubro), e desestimación presunta dos recursos de alzada formulados ante a Consellería de Política Territorial, Obras Públicas e Vivenda o 18 de novembro de 1993, sobre aprobación do Plan Xeral de Ordenación Urbana do Concello da Guarda (Pontevedra), dictouse a sentencia 566/1998, do 25 de xuño, agora firme, pola que se estimaba parcialmente o dito recurso.</p>
<p>Polo tanto, de conformidade co disposto nos artigos 103 e seguintes da Lei 29/1998, do 13 de xullo, reguladora da xurisdicción contencioso-administrativa, e co fin de levar a puro e debido efecto a dita sentencia, este departamento resolve darlle publicidade á parte dispositiva da sentencia 566/1998, do 25 de xuño, que a seguir se transcribe:</p>
<p>«Resolvemos: estimamos en parte o recurso contencioso-administrativo interposto por Baldomero Alonso Martínez, Ricardo Alonso Martínez, Manuel Santiago Alonso Comerma, Ricardo Alonso Comerma, Juan Alonso Comerma, José María Jurado Alonso e María de los Ángeles Jurado Alonso, contra a desestimación presunta por silencio administrativo por parte da Consellería de Ordenación do Territorio e Obras Públicas, dos recursos ordinarios deducidos contra a resolución da Comisión Provincial de Urbanismo de Pontevedra do 29 de xullo de 1993, que aprobou definitivamente o Plan Xeral de Ordenación Urbana do Concello da Guarda, acto que anulamos como non axustado a dereito no único extremo en que lle incorpora ó documento a lista de elementos obxecto de protección do patrimonio histórico artístico achegado polos representantes da Consellería de Cultura; e desestimamos este recurso en todo o demais».</p>
<p>Santiago de Compostela, 10 de febreiro de 2000.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

