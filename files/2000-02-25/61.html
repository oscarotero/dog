---
date: '2000-02-25'
id: 4CCE
page: 2
number: 39
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do plan especial de mellora do núcleo 06.05
  Monte da Falcoa (Castrelos) (expediente 4577/411).
range: Anuncio
url: 'https://www.xunta.gal/dog/Publicados/2000/20000225/Anuncio4CCE_gl.html'
---
<p>O Pleno do Concello de Vigo, en sesión do día 30 de decembro de 1999, acordou aprobar definitivamente o plan especial de mellora do núcleo 06.05, Monte da Falcoa, na parroquia de Castrelos, e documentación corrixida á vista das alegacións formuladas sobre relación de propietarios e plano parcelario con data de abril de 1999, redactado polos arquitectos Cesáreo Estévez García, Carlos Falagán Mota e Morrella Thais Felipe Flores.</p>
<p>O que se publica para o xeral coñecemento e de conformidade co artigo 48.2º da Lei 1/1997, do 24 de marzo, do solo de Galicia, significando que a normativa e ordenanzas de aplicación serán publicadas no BOP.</p>
<p>Contra o devandito acordo, que pon fin á vía administrativa, poderá interpoñerse recurso contencioso-administrativo ante o Tribunal Superior de Xustiza de Galicia no prazo de dous meses contados desde o día seguinte ó da publicación deste anuncio.</p>
<p>De conformidade co artigo 59.4º da Lei 30/1992, do 26 de novembro, de réxime xurídico das admistracións públicas e do procedemento administrativo común, por medio do presente anuncio, e publicación no taboleiro de edictos do concello, notifícaselle-lo acordo que nel se contén a tódolos propietarios que sexan descoñecidos, se ignore o lugar da notificación ou ben, intentada esta, non se puidese practicar.</p>
<p>Vigo, 26 de xaneiro de 2000.</p>
<p>Lois Pérez Castrillo</p>
<p>Alcalde presidente da Xerencia Municipal</p>
<p>de Urbanismo</p>

