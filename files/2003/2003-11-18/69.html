---
date: '2003-11-18'
id: 20D2E
page: 14
number: 224
agency: CONCELLO DE NARÓN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031118/Anuncio20D2E_gl.html'
---
<p>A Comisión de Goberno, na sesión que tivo lugar o día 30 de outubro de 2003, aprobou inicialmente o estudio de detalle que ten por obxecto configurar aliñacións, rasantes e ordenación de volumes nun predio na estrada de Castela, promovido por Umbra, 99, S.L. e redactado pola arquitecta Corona Romero Rodríguez.</p>
<p>En cumprimento do que dispón o artigo 86.2º da Lei 9/2002, de ordenación urbanística e protección do medio rural de Galicia, o expediente sométese a información pública durante o prazo de 20 días, contado a partir do día seguinte ó da publicación deste anuncio no DOG, nun xornal da provincia, así como no taboleiro de edictos do concello. Durante este prazo, os interesados poderán consulta-lo expediente na Unidade de Urbanismo e formular por escrito as alegacións que xulguen oportunas.</p>
<p>A aprobación inicial do estudio de detalle determinará automaticamente, por aplicación do disposto no artigo 77.2º da citada Lei de ordenación urbanística e protección do medio rural de Galicia, a suspensión do outorgamento de licencias no ámbito obxecto de ordenación para tódolos usos e obras que resulten incompatibles coa ordenación proxectada.</p>
<p>Narón, 5 de novembro de 2003.</p>
<p>Xoán Gato Díaz</p>
<p>Alcalde</p>

