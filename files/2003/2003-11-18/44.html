---
date: '2003-11-18'
id: 204DA
page: 14
number: 224
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Cédula do 30 de outubro de 2003, da Delegación Territorial de Pontevedra, de
  notificación da resolución de incoación de expediente administrativo
  sancionador e de restitución e reposición da legalidade P-UL-59.01/19, a R.
  Martínez Álvarez por realización de obras no lugar de Punta Vilariño, termo
  municipal de Cangas, por presunta infracción da lexislación de costas.
range: Cédula
url: 'https://www.xunta.gal/dog/Publicados/2003/20031118/Anuncio204DA_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións publicas e do procedemento administrativo común, notifícaselle á persoa que se relaciona no anexo I o acordo da delegada territorial desta consellería en Vigo, polo que se acorda a incoación de expediente administrativo sancionador e de restitución e reposición da legalidade nº P-UL-59.01/19, a R. Martínez Álvarez por realización de obras consistentes na ampliación de vivenda, no lugar de Punta Vilariño, termo municipal de Cangas, polos feitos sinalados, presumiblemente constitutivos dunha infracción da Lei 22/1988, de costas (no sucesivo L.C.) e do seu Regulamento xeral para o desenvolvemento e execución da L.C., aprobado polo Real decreto 1471/1989 e modificado polos RR.DD. 1112/1992 e 1771/1994 (en adiante R.C.), nomeándose o persoal do Servicio de Usos do Litoral desta delegación territorial, como instructor a Alfonso Fernández Fernández e secretario a Francisco </p>
<p>Javier Fernández Rosendo, (Decreto 125/2002, do 4 de abril).</p>
<p>Os nomeamentos de instructor e secretario poderán ser impugnados polas causas establecidas nos artigos 28 e 29 da Lei 30/1992.</p>
<p>En virtude do anterior acordo o instructor do expediente formulou prego de cargos, do que se relacionan no anexo II, os preceptos infrinxidos, sancionadores e a posible contía da sanción polos feitos imputados, o expedientado dispón dun prazo de dez (10) días, contados a partir da publicación deste anuncio no Diario Oficial de Galicia para formular alegacións e propoñer, se é o caso, a práctica daquelas probas que considere pertinentes para a determinación dos feitos, tal como dispón o artigo 194.8º do R.C.</p>
<p>De conformidade co establecido no artigo 120 da Lei 53/2002, de 30 de decembro, de medidas fiscais, administrativas e da orde social, que modifica o artigo 102 da Lei 22/1988, do 28 de xullo, de costas, cómpre informalo de que o prazo para notificación da resolución dos procedementos sancionadores será de doce meses. Transcorrido este sen que se produza aquela, dictarase resolución declarando a caducidade do procedemento e ordenarase o arquivo das actuacións cos efectos previstos na lexislación vixente. A caducidade non producirá por si soa a prescrición das accións do particular ou da Administración, pero os procedementos caducados non interromperán o prazo de prescrición (artigo 92.3º da Lei 30/1992, modificada pola Lei 4/1999, do 13 de xaneiro).</p>
<p>Así mesmo, cómpre informalo que este prazo de doce meses quedará suspendido:</p>
<p>Cando deba requirirse o interesado emenda de deficencias, achega de documentos e outros elementos de xuízo necesarios, polo tempo que medie entre as notificacións e o seu efectivo cumprimento polo interesado ou, no seu defecto, polo transcurso do prazo concedido.</p>
<p>Cando deban solicitarse informes, desde a súa petición, que deberá notificarse ó interesado, ata a súa recepción, non excedendo en ningún caso de tres meses.</p>
<p>Cando deban realizarse probas técnicas ou análises contradictorias, polo tempo necesario para a incorporación dos resultados ó expediente.</p>
<p>Vigo, 30 de outubro de 2003.</p>
<p>Paloma Rueda Crespo</p>
<p>Delegada territorial de Pontevedra</p>
<p>ANEXO I</p>
<p>Expediente número: P-UL-59.01/19.</p>
<p>Denunciado/a: R. Martínez Álvarez.</p>
<p>Condición: promotor.</p>
<p>Último enderezo coñecido: r/ Monte San Cibrán, nº 11, Aldán, 36940 Cangas.</p>
<p>Data da resolución: 19-9-2003.</p>
<p>Feitos: ampliación de vivenda.</p>
<p>Lugar: Punta Vilariño.</p>
<p>Concello: Cangas.</p>
<p>Medidas de carácter provisional: ordena-la inmediata paralización das obras ou actividades obxecto do presente expediente, advertíndolle que, noutro</p>
<p>caso, se procederá ó seu precinto ou á retirada dos materiais preparados para seren utilizados na obra e a maquinaria afecta a esta, de conformidade cos artigos 103 e 104 da L.C. e 194 e 195 do R.C.</p>
<p>Contra esta orde de paralización poderá interpoñerse recurso de alzada perante o conselleiro de Pesca e Asuntos Marítimos no prazo dun mes, contado a partir da publicación deste anuncio no Diario Oficial de Galicia.</p>
<p>Circuntancias modificativas: se o presunto infractor corrixe no prazo de quince (15) días a situación creada polos feitos que son obxecto deste expediente, poderá reducirse ata a metade a contía da multa que puidera impoñerse., segundo os artigos 97.3º da L.C. e 187.1º do R.C.</p>
<p>ANEXO II</p>
<p>Preceptos infrinxidos: artigos 25.2º e 26.1º da L.C., 46.1º e 48.1º do R.C. e DD.TT. cuarta 2 c) da L.C. e décimo terceira 1 c) do R.C.</p>
<p>Preceptos sancionadores: artigos 90 c), e 95.1º da L.C. e 174 c) 179.1º do R.C.</p>
<p>Cualificación e contía da posible sanción: artigos 91.2º e) e 97.1º da L.C. e artigos 175.2º e) e 183 b) en relación co artigo 184 do R.C., podendo recaer unha multa do 25% do valor das obras executadas.</p>

