---
date: '2003-11-18'
id: '20422'
page: 14
number: 224
agency: 'CONSELLERÍA DE INNOVACIÓN, INDUSTRIA E COMERCIO'
section: III. OUTRAS DISPOSICIÓNS
title: >-
  Resolución do 12 de novembro de 2003 pola que se concede o Premio Galicia á
  Innovación Empresarial, correspondente ós Premios Galicia de Investigación
  2003.
range: Resolución
url: 'https://www.xunta.gal/dog/Publicados/2003/20031118/Anuncio20422_gl.html'
---
<p>A orde da Consellería de Innovación, Industria e Comercio do 17 de xullo de 2003 (DOG do 28 de xullo) convoca o Premio Galicia á Innovación Empresarial, correspondente ós Premios Galicia de Investigación 2003.</p>
<p>De acordo co establecido nas bases da convocatoria, a decisión adoptada polo xurado debe darse a coñecer mediante a correspondente publicación no Diario Oficial de Galicia.</p>
<p>En consecuencia, e tendo en conta a proposta elaborada polo xurado,</p>
<p>RESOLVO:</p>
<p>Concederlle o Premio Galicia á Innovación Empresarial, correspondente ós Premios Galicia de Investigación 2003, á empresa Luso-Hispana de Acuicultura, S.L., pola súa traxectoria innovadora desde a súa creación e a capacidade para realizar tarefas de I+D+i no eido da acuicultura en Galicia, especialmente no cultivo de novas especies, así como polo proxecto presentado da explotación comercial do ollomol.</p>
<p>Esta resolución ponlle fin á vía administrativa, segundo o disposto no artigo 109 c) da Lei 30/1992, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común.</p>
<p>Santiago de Compostela, 12 de novembro de 2003.</p>
<p>P.D. (Orde 21-1-2003)</p>
<p>Jesús Vázquez San Luis</p>
<p>Secretario xeral da Consellería</p>
<p>de Innovación, Industria e Comercio</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

