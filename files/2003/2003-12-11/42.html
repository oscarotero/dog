---
date: '2003-12-11'
id: 2320A
page: 15
number: 240
agency: CONCELLO DE OROSO
section: VI. ANUNCIOS
title: Anuncio da aprobación inicial do Plan Xeral de Ordenación Municipal.
range: Anuncio
url: 'https://www.xunta.gal/dog/Publicados/2003/20031211/Anuncio2320A_gl.html'
---
<p>O Pleno do Concello, en sesión ordinaria do 27 de novembro de 2003, adoptou por maioría absoluta, o seguinte acordo:</p>
<p>Primeiro.-Aprobar inicialmente o Plan Xeral de Ordenación Municipal do Concello de Oroso.</p>
<p>Segundo.-Someter ó trámite de información pública o expediente e documentos que desenrolan as determinacións do PXOM, polo prazo dun mes, mediante anuncio que se publicará no Diario Oficial de Galicia, no xornal La Voz de Galicia e no xornal El Correo Gallego. A estes efectos o período de información pública rematará transcorrido un mes desde o día seguinte ó da publicación do último dos anuncios inseridos. Simultaneamente e durante o mesmo prazo, daráselles audiencia ós municipios limítrofes.</p>
<p>Terceiro.-Suspender, de acordo co sinalado no artigo 77.2º da Lei 9/2002, do 30 de decembro, de ordenación urbanística e protección do medio rural</p>
<p>de Galicia, o procedemento de outorgamento de licencias, naqueles ámbitos do territorio obxecto de planeamento no caso en que as novas determinacións deste supoñan a modificación da ordenación urbanística vixente. Para estes efectos as áreas afectadas pola citada suspensión son as de todo o termo municipal, agás os ámbitos territoriais do Plan Parcial de Porto Avieira e do parque empresarial de Sigüeiro (SAUI-Sector 1).</p>
<p>Esta suspensión terá unha duración máxima de dous anos e extinguirase, en todo caso, coa aprobación definitiva do planeamento.</p>
<p>Lugar de exposición: local situado na planta baixa nº 1 e 2 do edificio sito na Rúa Lengüelle nº 5.</p>
<p>Oroso, 28 de novembro de 2003.</p>
<p>Manuel Mirás Franqueira</p>
<p>Alcalde presidente</p>
<p>María José López Fernández</p>
<p>Secretaria xeral</p>

