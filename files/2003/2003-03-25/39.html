---
date: '2003-03-25'
id: ACA6
page: 3695
number: 59
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 18 de marzo de 2003 pola que se fai pública a Resolución do 24
  de febreiro de 2003, da Dirección Xeral de Calidade e Avaliación Ambiental, na
  que se formula a declaración de impacto ambiental das instalacións para a
  náutica recreativa en Vilanova de Arousa (Pontevedra), promovidas por Portos
  de Galicia. (Clave: 2002/0010).
range: Resolución
url: 'https://www.xunta.gal/dog/Publicados/2003/20030325/AnuncioACA6_gl.html'
---
<p>Visto o artigo 5, epígrafe 7º, do Decreto 442/1990, do 13 de setembro (DOG nº 188, do 25 de setembro), de avaliación de impacto ambiental para Galicia, o presidente de Portos de Galicia</p>
<p>RESOLVE:</p>
<p>Darlle publicidade, mediante a publicación no DOG desta resolución, á Resolución do 24 de febreiro de 2003, da Dirección Xeral de Calidade e Avaliación Ambiental, pola que se formula a declaración de impacto ambiental das instalacións para a náutica recreativa en Vilanova de Arousa (Pontevedra), promovidas polo ente público Portos de Galicia.</p>
<p>A devandita declaración refírese en exclusiva á construcción e explotación das novas instalacións para a náutica recreativa proxectadas no porto de Vilanova de Arousa, que consisten basicamente en dous diques de 175 e 245 m, un recheo de 8.850 m, pantaláns pilotados cunha lonxitude de 542 m e unha dragaxe de 9.800 m.</p>
<p>A declaración foi incorporada ó citado expediente e encóntrase ó dispor de calquera interesado nas oficinas centrais de Portos de Galicia durante un prazo de trinta (30) días contados desde a publicación deste anuncio.</p>
<p>Santiago de Compostela, 18 de marzo de 2003.</p>
<p>Carlos Negreira Souto</p>
<p>Presidente do ente público Portos de Galicia</p>

