---
date: '2003-06-19'
id: 13CDA
page: 8
number: 118
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 9 de xuño de 2003 pola que se fai público o contido da
  modificación do convenio de apoio financeiro ó comercio polo miúdo na
  Comunidade Autónoma de Galicia 2002-2003 entre o Instituto Galego de Promoción
  Económica (Igape), a Consellería de Industria e Comercio da Xunta de Galicia,
  a Confederación de Empresarios de Galicia e as cámaras de Comercio, Industria
  e Navegación da Coruña, Ferrol, Lugo, Ourense, Pontevedra, Santiago de
  Compostela, Tui, Vigo e Vilagarcía de Arousa e as entidades financeiras e
  sociedades de garantía recíproca adheridas.
range: Resolución
url: 'https://www.xunta.gal/dog/Publicados/2003/20030619/Anuncio13CDA_gl.html'
---
<p>Con data do 18 de setembro de 2002, o Instituto Galego de Promoción Económica (Igape), a Consellería de Industria e Comercio da Xunta de Galicia, a Confederación de Empresarios de Galicia, as cámaras de Comercio, Industria e Navegación da Coruña, Ferrol, Lugo, Ourense, Pontevedra, Santiago de Compostela, Tui, Vigo e Vilagarcía de Arousa, as sociedades de garantía recíproca domiciliadas en Galicia e as entidades financeiras adheridas asinaron un convenio de apoio financeiro ó sector do comercio polo miúdo con vixencia durante os anos 2002 e 2003.</p>
<p>Incardinado no conxunto de medidas deseñado pola Xunta de Galicia para contrarresta-los efectos derivados do afundimento do buque Prestige, considérase oportuno reducir, excepcionalmente, durante todo o ano 2003, o custo financeiro dos préstamos concedidos ó abeiro do dito convenio para aqueles comerciantes situados nalgúns dos municipos da Costa da Morte, aumentado os puntos de subsidiación establecidos.</p>
<p>Polo que antecede, e en virtude das facultades que teño conferidas mediante o artigo 12 a) da Lei 5/1992, do 10 de xuño, de creación do Instituto Galego de Promoción Económica e do artigo 11.1º a) do Decreto 317/1992, do 12 de novembro, polo que se aproba o seu regulamento,</p>
<p>RESOLVO:</p>
<p>Facer público, como anexo a esta resolución, o texto da modificación con data do 2 de xuño de 2003 do convenio de apoio financeiro ó comercio polo miúdo na Comunidade Autónoma de Galicia 2002-2003 entre o Instituto Galego de Promoción Económica (Igape), a Consellería de Industria e Comercio da Xunta de Galicia, a Confederación de</p>
<p>Empresarios de Galicia, as cámaras de Comercio, Industria e Navegación da Coruña, Ferrol, Lugo, Ourense, Pontevedra, Santiago de Compostela, Tui, Vigo e Vilagarcía de Arousa, as sociedades de garantía recíproca domiciliadas en Galicia e as entidades financeiras adheridas.</p>
<p>En Santiago de Compostela o 9 de xuño de 2003.</p>
<p>Margarita Rodríguez Rama</p>
<p>Directora xeral do Instituto Galego de Promoción Económica</p>
<p>ANEXO</p>
<p>Modificación do convenio de apoio financeiro ó comercio polo miúdo na Comunidade Autónoma de Galicia 2002-2003, subscrito o 18 de setembro de 2002 entre o Instituto Galego de Promoción Económica (Igape), a Consellería de Industria e Comercio da Xunta de Galicia, a Confederación de Empresarios de Galicia e as cámaras de Comercio, Industria e Navegación da Coruña, Ferrol, Lugo, Ourense, Pontevedra, Santiago de Compostela, Tui, Vigo e Vilagarcía de Arousa e as entidades financeiras e sociedades de garantía recíproca adheridas.</p>
<p>Santiago de Compostela, 2 de xuño de 2003.</p>
<p>Reunidos</p>
<p>José Antonio Orza Fernández, conselleiro de Economía e Facenda, en nome e representación do Instituto Galego de Promoción Económica, na súa calidade de presidente.</p>
<p>D... , con DNI nº ... , en nome e representación da entidade ... , con poderes suficientes para obrigarlle neste acto</p>
<p>Expoñen</p>
<p>Primeiro.-Con data do 18 de setembro de 2002, o Instituto Galego de Promoción Económica (Igape), a Consellería de Industria e Comercio da Xunta de Galicia, a Confederación de Empresarios de Galicia, as cámaras de Comercio, Industria e Navegación da Coruña, Ferrol, Lugo, Ourense, Pontevedra, Santiago de Compostela, Tui, Vigo e Vilagarcía de Arousa, as sociedades de garantía recíproca domiciliadas en Galicia e as entidades financeiras adheridas, asinaron un convenio de apoio financeiro ó sector do comercio polo miúdo con vixencia durante os anos 2002 e 2003.</p>
<p>Segundo.-Incardinado no conxunto de medidas deseñado pola Xunta de Galicia para contrarresta-los efectos derivados do afundimento do buque Prestige, considérase oportuno reducir, excepcionalmente, durante todo o ano 2003, o custo financeiro dos prés</p>
<p>tamos concedidos ó abeiro do convenio de referencia para aqueles comerciantes situados na Costa da Morte, nalgún dos municipios que se sinalan no anexo a este documento, aumentando os puntos de subsidiación establecidos.</p>
<p>Terceiro.-Faise constar que, conforme o establecido no terceiro parágrafo do punto 2º do artigo 5 do Decreto 172/2001, do 12 de xullo, sobre incentivos para o desenvolvemento económico e fomento da actividade empresarial na Comunidade Autónoma de Galicia, a Comisión Delegada da Xunta de Galicia para Asuntos Económicos, con data do 15 de maio de 2003, en atención ó caracter social da medida, tomou o acordo de rebaixar ó 1% o tipo de xuro mínimo a satisfacer polos beneficiarios deste convenio establecidos na Costa da Morte con proxectos que supoñan creación de emprego.</p>
<p>Por todo o que antecede, as partes previamente postas de acordo pactan a modificación do convenio de apoio financeiro ó sector do comercio polo miúdo, subscrito o 18 de setembro de 2002 de acordo coa seguinte</p>
<p>Estipulación</p>
<p>Modifícase o último parágrafo do punto 5º da cláusula 7ª que queda como segue:</p>
<p>«Para as solicitudes de axuda presentadas no Igape no ano 2003 o tipo de xuro nominal fixo será do 4,55%. A subsidiación será a diferencia entre o tipo de xuro nominal menos:</p>
<p>Con carácter xeral: 3%.</p>
<p>Proxectos con creación de emprego: 2%.</p>
<p>Proxectos na Costa da Morte con carácter xeral: 2%.</p>
<p>Proxectos na Costa da Morte con creación de emprego: 1%.</p>
<p>Para os fectos deste convenio, os municipios da Costa da Morte serán os establecidos no anexo XI».</p>
<p>Pola entidade financeira:</p>
<p>Asdo.:</p>
<p>Polo Igape:</p>
<p>José Antonio Orza Fernández</p>
<p>Presidente do Igape</p>
<p>ANEXO XI</p>
<p>Municipios da Costa da Morte</p>
<p>para efectos deste convenio</p>
<p>Muros.</p>
<p>Laxe.</p>
<p>Carnota.</p>
<p>Cabana de Bergantiños.</p>
<p>Cee.</p>
<p>Ponteceso.</p>
<p>Dumbría.</p>
<p>Malpica de Bergantiños.</p>
<p>Corcubión.</p>
<p>Carballo.</p>
<p>Fisterra.</p>
<p>A Laracha.</p>
<p>Muxía.</p>
<p>Zas.</p>
<p>Camariñas.</p>
<p>Vimianzo.</p>
<p>Coristanco.</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

