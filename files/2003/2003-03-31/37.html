---
date: '2003-03-31'
id: BB2E
page: 3
number: 63
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 19 de febreiro de 2003, da Dirección Xeral de Industria, Enerxía
  e Minas, sobre a notificación de actuación da empresa Eurocontrol, S.A. como
  organismo de control autorizado na Comunidade Autónoma de Galicia.
range: Resolución
url: 'https://www.xunta.gal/dog/Publicados/2003/20030331/AnuncioBB2E_gl.html'
---
<p>Examinado o escrito presentado por Ruth García Taboada, en calidade de representante de Eurocontrol, S.A., con CIF A-28318012 e con enderezo social en r/ García Olloqui, 6-4ºB, de Vigo (Pontevedra), mediante o que notifica a intención da súa representada de actuar como organismo de control nos campos acreditados por ENAC; resultan os seguintes.</p>
<p>Antecedentes de feito.</p>
<p>Primeiro.-Eurocontrol, S.A. foi acreditada por ENAC, entidade nacional de acreditación, con data 6-6-1997, como entidade de inspección con número de acreditación 06/EI007, segundo os criterios da norma EN 45004:1995, para a realización de inspeccións nos campos e segundo os documentos normativos especificados no anexo técnico de data 24-5-2002 da acreditación de ENAC correspondente.</p>
<p>Segundo.-Con data 10 de xullo de 1997 a Dirección Xeral de Industria, Enerxía e Minas da Consellería de Economía e Emprego, da Comunidad Autónoma de Madrid autoriza a empresa Eurocontrol, S.A. para actuar como organismo de control autorizado.</p>
<p>Terceiro.-Con data 13 de setembro de 2002, Ruth García Taboada, en nome e representación de Eurocontrol, S.A., presentou un escrito mediante o que, ó amparo do Decreto 426/2001, do 15 de novembro, polo que se regulan os organismos de control en materia de seguridade industrial e control regulamentario e se crea a Comisión de Coordinación de Seguridade Industrial de Galicia, notificaba a intención da súa representada de actuar como organismo de control autorizado para os ámbitos regulamentarios indicados nesta resolución. Para tal efecto, achegaba a documentación esixida no artigo 4, 5 e 6, así como a especificada no anexo II do citado decreto.</p>
<p>Fundamentos de dereito.</p>
<p>Primeiro.-Esta dirección xeral é competente para resolver este expediente con fundamento no Estatuto de autonomía de Galicia, aprobado pola Lei orgánica 1/1981, do 6 de abril; nos reais decretos 1634/1980, do 31 de xullo e 2563/1982, do 24 de xullo, nos decretos 6/1982, do 29 de xaneiro e 132/1982, do</p>
<p>4 de novembro e no Decreto 15/2002 do 24 de xaneiro, polo que se establece a estructura orgánica da Consellería de Industria e Comercio, modificado polos decretos 8/2003, do 18 de xaneiro e 23/2003, do 20 de xaneiro, en relación coa Lei 21/1992, do 16 de xullo, de Industria e o Real Decreto 2200/1995, do 2 de decembro, polo que se aproba o Regulamento da infraestructura para a calidade e a seguridade industrial, así como, do Decreto 426/2001, do 15 de novembro, polo que se regulan os organismos de control en materia de seguridade industrial e control regulamentario e se crea a Comisión de Coordinación de Seguridade Industrial de Galicia, e demais lexislación concordante.</p>
<p>Segundo.-A documentación presentada por Eurocontrol, S.A. acredita que a empresa cumpre coas esixencias establecidas nos artigos 4, 5, 6 e 7, do Decreto 426/2001, para a súa actuación nos ámbitos regulamentarios solicitados.</p>
<p>Terceiro.-Na tramitación deste expediente cumpríronse tódolos requisitos regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Non manifestar oposición ningunha para que Eurocontrol, S.A. actúe como organismo de control autorizado na Comunidade Autónoma de Galicia para as actividades de inspección indicadas e comprendidas nos campos regulamentarios que, de acordo cos documentos normativos recollidos no anexo técnico de data 24-5-2002 da acreditación nº 06/EI007, se relacionan de seguido:</p>
<p>Instalacións e aparellos a presión, instalacións eléctricas, instalacións de almacenamento de productos químicos, vehículos e contedores destinados ó transporte de mercadorías perigosas e perecedoiras, instalacións e aparellos para combustibles gasosos, construccións de maquinaria con risco, elementos e instalacións de aparellos de elevación e manutención, instalacións petrolíferas, cables de aceiro.</p>
<p>Segundo.-Esta resolución pode ser suspendida ou revogada, ademais de nos casos contemplados na lexislación vixente, cando o sexa a citada acreditación de ENAC, e queda supeditada ó cumprimento das seguintes condicións:</p>
<p>1ª Eurocontrol, S.A. débelle comunicar á dirección xeral competente en materia de industria calquera variación dos seus técnicos inspectores no prazo dun mes.</p>
<p>2ª Calquera ampliación dos campos regulamentarios de actuación ou dos documentos normativos correspondentes deberá segui-los trámites establecidos nos artigos 4, 5 e 7 do Decreto 426/2001, do 15 de novembro, para a súa autorización.</p>
<p>3ª Eurocontrol, S.A. deberalle comunicar á delegación provincial competente en materia de industria, e alomenos con 5 días de antelación, as actuacións que vaia realizar. Como consecuencia da dita</p>
<p>actuación calquera informe, acta, protocolo ou certificación, independentemente de que sexan favorables ou desfavorables, deberán ser remitidas no prazo de dez días á delegación provincial mencionada.</p>
<p>4ª Eurocontrol, S.A. deberá presentar semestralmente ante a delegación provincial competente en materia de industria unha memoria por campo de actividade das actuacións realizadas na provincia, nas que consten a identificación dos titulares das instalacións, equipos e/ou instalacións inspeccionadas cos seus números de identificación ou fabricación, data de inspección e resultado dela, co fin de manter actualizados os rexistros correspondentes.</p>
<p>5ª Anualmente deberá de presentar, no primeiro trimestre, unha memoria ante a dirección xeral competente en materia de industria segundo o artigo 18 do Decreto 426/2001.</p>
<p>6ª Eurocontrol, S.A. comunicaralles ás delegacións provinciais da Consellería de Innovación, Industria e Comercio, os datos actualizados para a súa inscrición ou modificación no Rexistro de establecementos industriais, determinado pola Lei de Industria e regulado polo Real decreto 697/1995, do 28 de abril, e o Decreto 115/2000, do 11 de maio.</p>
<p>7ª Eurocontrol, S.A. presentará no prazo dun ano a partir da data da notificación desta resolución unha certificación de ENAC conforme a que tódolos centros de traballo e delegacións dela situadas na Comunidade Autónoma de Galicia tivéronse en conta para a realización das auditorías de seguimento da acreditación con relación ós campos regulamentarios autorizados e os documentos normativos correspondentes ós ditos campos.</p>
<p>8ª Eurocontrol, S.A. comunicaralle á Dirección Xeral de Industria, Enerxía e Minas ó día seguinte de producirse, calquera modificación das condicións ou requisitos que deron lugar a esta autorización, acompañando, se é o caso, informe ou certificado da entidade de acreditación (ENAC).</p>
<p>9ª Cumpri-lo establecido, con carácter xeral, na Lei 21/1992, do 16 de xullo, de industria e no Real decreto 2200/1995, do 28 de decembro, no que sexa de aplicación.</p>
<p>10ª Nas súas actuacións na Comunidade Autónoma de Galicia, cumpri-los requisitos establecidos no Decreto 426/2001, do 15 de novembro.</p>
<p>Notifíquese esta resolución ó interesado facendo constar que poderá interpor recurso de alzada no prazo dun mes contado a partir do día seguinte ó de notificación, ante o conselleiro de Innovación, Industria e Comercio, de acordo co disposto nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 19 de febreiro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

