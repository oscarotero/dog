---
date: '2003-04-10'
id: D862
page: 4
number: 71
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: VI. ANUNCIOS
title: >-
  Cédula do 27 de febreiro 2003, da Delegación Provincial de Pontevedra, pola
  que se fai público o acordo de inicio do procedemento de reintegro das axudas
  a cooperativas e sociedades laborais do expediente administrativo FM Reint.
  2002/52-5.
range: Cédula
url: 'https://www.xunta.gal/dog/Publicados/2003/20030410/AnuncioD862_gl.html'
---
<p>De conformidade co disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novem</p>
<p>bro de 1992), e non sendo posible a práctica da notificación no domicilio sinalado polo interesado do acordo de inicio do procedemento de reintegro da subvención do expediente administrativo, consonte o establecido na Orde do 27-4-1998 (DOG nº 82, do 30 de abril), publícase:</p>
<p>1. Expediente de reintegro: FM Reint. 2002/52-5.</p>
<p>Expediente de xestión: FM 341B 1998/10-5.</p>
<p>Orde de convocatoria: 27-4-1998 (DOG nº 82, do 30 de abril).</p>
<p>Interesado: Centro de Estudios Santiago, S.L.L.</p>
<p>Enderezo: Carmen, 17 B-36210 Vigo (Pontevedra).</p>
<p>Asunto: acordo de inicio do procedemento de reintegro por delegación do delegado provincial da Consellería de Familia e Promoción do Emprego, Muller e Xuventude, do 20 de xaneiro de 2002, ó abeiro da Orde do 27-4-1998.</p>
<p>Acordo: comprobada por esta delegación provincial, ó abeiro do artigo 37 da Orde do 27 de abril de 1998 (DOG nº 82, do 30 de abril), reguladora das axudas para o fomento da economía social, para o emprego autónomo e a integración laboral das persoas con discapacidade, para o exercicio de 1998, o cesamento de actividades da sociedade no I.A.E.</p>
<p>ACORDO:</p>
<p>1. Iniciar, en exercicio da competencia atribuída polo artigo 20.2º do Decreto 287/2000, do 21 de novembro (DOG do 11 de novembro), o procedemento de reintegro da subvención concedida pola asistencia técnica.</p>
<p>2. Dar trámite de audiencia ó interesado, concedendo a Centro de Estudios Santiago, S.L.L., un prazo de 10 días hábiles para formula-las alegacións e achega-los documentos que estime pertinentes.</p>
<p>Vigo, 20 de xaneiro de 2002. P.D. Asdo.: Joaquín Macías Sánchez. Delegado provincial.</p>
<p>Os correspondentes expedientes constan no Servicio de Emprego da Delegación Provincial da Consellería de Asuntos Sociais, Emprego e Relacións Laborais en Vigo.</p>
<p>Vigo, 27 de febreiro de 2003.</p>
<p>Joaquín Macías Sánchez</p>
<p>Delegado provincial de Pontevedra</p>

