---
date: '2003-04-10'
id: D89E
page: 4
number: 71
agency: CONSELLO XERAL DO PODER XUDICIAL
section: VI. ANUNCIOS
title: >-
  Acordo do 18 de febreiro de 2003, da Comisión Permanente do Consello Xeral do
  Poder Xudicial, sobre a aprobación de creación do ficheiro dos datos de
  identificación e enderezos que constan nos padróns municipais das persoas
  residentes na provincia da Coruña.
range: Acordo
url: 'https://www.xunta.gal/dog/Publicados/2003/20030410/AnuncioD89E_gl.html'
---
<p>A Comisión Permanente do Consello Xeral do Poder Xudicial, na súa reunión do 18 de febreiro de 2003, acordou aproba-la presente proposta:</p>
<p>Primeiro.-Crear un ficheiro automatizado, facilitado polo Instituto Nacional de Estatística, con localización no Xulgado Decano da Coruña, formado cos</p>
<p>datos de identificación e enderezos dos residentes na provincia da Coruña, que consten nos padróns municipais e no censo electoral.</p>
<p>Segundo.-Finalidade. A identificación e localización de quen puidese ter dereito a intervir como parte nos procesos que se tramiten nos órganos xudiciais dependentes do Xulgado Decano da Coruña.</p>
<p>Terceiro.-Estructura básica do ficheiro. É unha base de datos relacional, que conterá o nome, apelidos, domicilio, sexo e data de nacemento dos residentes da provincia da Coruña.</p>
<p>Cuarto.-O responsable do ficheiro será o secretario xudicial do Xulgado Decano da Coruña, quen adoptará as medidas de xestión e organización que sexan necesarias, asegurando, en todo caso, a confidencialidade, garantías, obrigas e dereitos recoñecidos na Lei orgánica 15/1999, do 13 de decembro, e nas súas normas de desenvolvemento.</p>
<p>Quinto.-Medidas de seguridade. En cumprimento do disposto no artigo 4 do Real decreto 994/1999, do 11 de xuño, polo que se aproba o Regulamento de medidas de seguridade dos ficheiros automatizados que conteñan datos de carácter persoal, aplicaranse a este ficheiro as medidas de seguridade de nivel básico, previstas no dito regulamento.</p>
<p>Sexto.-Os dereitos de acceso, rectificación, cancelación e oposición poderán exercitarse polo afectado na sede do Xulgado Decano da Coruña e ante o secretario xudicial do dito xulgado.</p>
<p>Madrid, 18 de febreiro de 2003.</p>
<p>Francisco José Hernando Santiago</p>
<p>Presidente do Consello Xeral do Poder Xudicial</p>

