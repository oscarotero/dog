---
date: '2003-08-13'
id: 18E8E
page: 10
number: 156
agency: CONCELLO DO GROVE
section: VI. ANUNCIOS
title: XXII Premio de Novela Longa Blanco Amor.
range: XXII
url: 'https://www.xunta.gal/dog/Publicados/2003/20030813/Anuncio18E8E_gl.html'
---
<p>Bases:</p>
<p>Primeira.-O premio estará dotado con 12.020 euros.</p>
<p>Segunda.-Poderán participar nel tódolos autores de calquera nacionalidade que presenten unha ou varias obras escritas en lingua galega na normativa oficial.</p>
<p>Terceira.-As novelas terán unha extensión mínima de 150 folios mecanografados por unha cara e a dous espacios.</p>
<p>Cuarta.-A obra enviarase por correo, sen remite e baixo lema, á Casa de Cultura Manuel Lueiro Rey, Monte da Vila, nº 11, 36980 O Grove (Pontevedra). En sobre adxunto, pechado e baixo o mesmo lema, indicaranse o nome e enderezo do autor/a. De cada obra remitiranse 5 copias.</p>
<p>Quinta.-As obras presentadas terán que ser inéditas.</p>
<p>Sexta.-O prazo de admisión dos orixinais rematará o día 30 de setembro 2003. O dictame darase a coñecer no mes de novembro/decembro, nunha xuntanza que terá lugar no salón de comisións do Concello do Grove.</p>
<p>Sétima.-A concesión do premio non implicará cesión dos dereitos de propiedade sobre a obra premiada. As obras non premiadas serán devoltas ós autores que o soliciten no prazo dun mes contando desde o día do veredicto.</p>
<p>Oitava.-A entrega do premio terá lugar no mes de xaneiro/febreiro de 2004, nun acto público no que se tentará a difusión da novela gañadora.</p>
<p>Novena.-O premio poderá quedar deserto de non existiren obras de calidade a xuízo do xurado. Neste caso o importe do premio destinarase a divulga-la obra de Eduardo Blanco Amor entre as escolas e os centros culturais de Galicia.</p>
<p>Décima.-O feito de concorreren a este premio presupón que os autores aceptan as súas bases.</p>
<p>Décimo primeira.-O xurado do premio, nomeado nesta ocasión polo Concello do Grove, estará composto por cinco membros que deberán ser escritores ou críticos literarios da literatura galega.</p>
<p>Décimo segunda.-O xurado fará públicas as razóns nas que se fundou para a concesión do premio.</p>
<p>O Grove, 21 de xullo de 2003.</p>
<p>Miguel Ángel Pérez García</p>
<p>Alcalde</p>

