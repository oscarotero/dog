---
date: '2003-08-13'
id: 18E2E
page: 10
number: 156
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 7 de agosto de 2003, da Dirección Xeral da Función Pública, pola
  que se fan públicas diversas listas provisionais de admitidos e excluídos,
  reguladas polo Decreto 217/2003, do 11 de abril, polo que se regula o
  nomeamento do persoal interino para o desempeño con carácter transitorio de
  prazas reservadas a funcionarios e a contratación temporal de persoal laboral
  da Xunta de Galicia.
range: Resolución
url: 'https://www.xunta.gal/dog/Publicados/2003/20030813/Anuncio18E2E_gl.html'
---
<p>Rematado o prazo fixado pola resolución da Dirección Xeral da Función Pública do 20 de maio de 2003 (DOG nº 99, do 23 de maio; corrección de erros, DOG nº 112, do 11 de xuño) de presentación de solicitudes para a elaboración de diversas listas reguladas polo Decreto 217/2003, do 11 de abril, polo que se regula o nomeamento do persoal interino para o desempeño con carácter transitorio de prazas reservadas a funcionarios e a contratación temporal de persoal laboral da Xunta de Galicia, e á vista das solicitudes presentadas para o corpo facultativo superior da Xunta de Galicia (grupo A): escala de enxeñeiros de camiños, canles e portos; escala de enxeñeiros de telecomunicacións; escala de enxeñeiros de minas; escala de enxeñeiros industriais; escala facultativa de arquivos, bibliotecas e museos: especialidade de arquivos, especialidade de bibliotecas e especialidade de museos; escala de arqueólogos; escala de químicos; escala de biólogos; escala de arquitectos e escala de profesores </p>
<p>numerarios de institutos politécnicos marítimo-pesqueiros, materia de dereito marítimo e lexislación pesqueira, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas provisionais de admitidos e excluídos para a cobertura, con carácter temporal de postos de traballo reservados a persoal funcionario correspondentes ó corpo facultativo superior da Xunta de Galicia (grupo A): escala de enxeñeiros de camiños, canles e portos; escala de enxeñeiros de telecomunicacións; escala de enxeñeiros de minas; escala de enxeñeiros industriais; escala facultativa de arquivos, bibliotecas e museos: especialidade de arquivos, especialidade de bibliotecas e especialidade de museos; escala de arqueólogos; escala de químicos; escala de biólogos; escala de arquitectos e escala de profesores numerarios de institutos politécnicos marítimo-pesqueiros, materia de dereito marítimo e lexislación pesqueira. As listas están expostas na forma que a seguir se indica:</p>
<p>-Solicitantes admitidos.</p>
<p>-Solicitantes excluídos con expresión da causa de exclusión.</p>
<p>Segundo.-As citadas listas atópanse expostas nos taboleiros de anuncios da Consellería da Presidencia, Relacións Institucionais e Administración Pública e nos das súas delegacións provinciais, no servicio de información do edificio administrativo da Xunta de Galicia en Vigo e nas oficinas comarcais da Xunta de Galicia.</p>
<p>Terceiro.-Os aspirantes excluídos disporán dun prazo de dez días, contados a partir do seguinte ó da publicación desta resolución, para poderen emendar, de se-lo caso, o defecto que motivase a exclusión e que irán dirixidas á directora xeral da Función Pública (Consellería da Presidencia, Relacións Institucionais e Administración Pública, edificio administrativo San Caetano, s/n).</p>
<p>Para tal efecto, a estimación ou desestimación das ditas peticións de emendas entenderanse implícitas na resolución pola que se publique a listaxe definitiva.</p>
<p>Santiago de Compostela, 7 de agosto de 2003.</p>
<p>Belén Prado Sanjurjo</p>
<p>Directora xeral da Función Pública</p>

