---
date: '2003-08-13'
id: '18E22'
page: 10
number: 156
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 12 de xuño de 2003, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, da revisión e interpretación de varios artigos do convenio colectivo
  do sector de hostalería.
range: Resolución
url: 'https://www.xunta.gal/dog/Publicados/2003/20030813/Anuncio18E22_gl.html'
---
<p>Vista a acta de revisión e interpretación de varios artigos do convenio colectivo do sector de hostalería, con nº de código 3600765, que tivo entrada nesta delegación provincial o día 6-6-2003, subscrita pola comisión paritaria do convenio, o 2-6-2003. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, obrante nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 12 de xuño de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>Acta da comisión paritaria do convenio colectivo de hostalería da provincia de Pontevedra</p>
<p>En Vigo, 2 de xuño de 2003, nos locais sociais da Federación Provincial de Empresarios de Hostalería, sitos na r/ García Barbón, 90-1º D. Vigo, sendo as 17.00 horas, reúnense as personas da comisión paritaria que se detallan a seguir, na súa condición de membros da comisión paritaria do convenio colectivo de hostalería da provincia de Pontevedra.</p>
<p>Asistentes:</p>
<p>María del Tránsito Fernández Fernández: CIG.</p>
<p>José Antonio Boullosa Gómez: UGT.</p>
<p>Santiago Martín Iglesias: CC.OO.</p>
<p>José Manuel Barbosa Suárez: Asehospo.</p>
<p>Carlos Rodríguez Cerdeira: Feprohos.</p>
<p>Orde do día.</p>
<p>Revisión e interpretación de varios artigos do actual convenio colectivo.</p>
<p>Artigo 8º.-Contratacións.</p>
<p>A comisión aclara, en canto ó parágrafo 3º, que no referente ás indemnizacións por finalización dos contratos eventuais: por circunstancias da producción; contrato de obra ou servicio determinado; contrato de substitución por anticipación da idade de xubilación e contrato de substitución, terán a indemnización que figura no actual convenio colectivo.</p>
<p>En relación con este mesmo artigo, a comisión paritaria acorda que a redacción do parágrafo 4º, queda como segue:</p>
<p>Contratos formativos (artigo 11, punto 2, letra c) da Lei do Estatuto dos traballadores (LET). En ningún caso, a duración mínima pode ser inferior a 6 meses (seis), nin a máxima superior a 3 anos (tres), e a súa retribución será o 80%, o primeiro ano de contrato e o 85% dos dous seguintes, calculado sobre o salario fixado en convenio para a categoría en que se vai forma-lo traballador, sen complementos, por telo acordado así nas negociacións deste convenio.</p>
<p>Artigo 36º.-Complementos por IT.</p>
<p>A comisión paritaria acorda que co fin de aclara-lo contido do parágrafo 3º, este queda redactado como segue:</p>
<p>No suposto de enfermidade profesional, accidente laboral e hospitalización do traballador/a, a empresa, mentres estea en vigor o seu contrato de traballo con ela, e polo período máximo de 18 meses, aboará o 100% do salario de cotización á Seguridade Social, desde o primeiro día de baixa, nos dous primeiros casos, ou desde o día da hospitalización e mentres dure esta no terceiro, sen ter en conta a contratación de suplente.</p>
<p>Artigo 39º.-Premios.</p>
<p>A comisión paritaria, en canto a este artigo, engade, o seguinte parágrafo:</p>
<p>As partes negociadoras aclaran expresamente que ningún dos premios deste artigo teñen carácter de externalizable.</p>
<p>Establecementos da sección 7ª.</p>
<p>A comisión paritaria aclara que, por omisión na redacción dada ó actual convenio, as categorías de ord.,sal-port.acc e serv., terán os niveis salariais 21, para primeira e segunda categoría e 25, para a terceira e cuarta.</p>
<p>Asinado representación empresarial:</p>
<p>José Manuel Barbosa Suárez.</p>
<p>Carlos Rodríguez Cerdeira.</p>
<p>José Gago Blanco (secretario de actas).</p>
<p>Asinado representación sindical:</p>
<p>Santiago Martín Iglesias.</p>
<p>José Antonio Boullosa Gómez.</p>
<p>María del Tránsito Fernández.</p>

