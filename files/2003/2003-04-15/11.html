---
date: '2003-04-15'
id: DB42
page: 4
number: 74
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 7 de abril de 2003, da División de Recursos Humanos, pola que se
  fai público o lugar e a data dos exercicios de oposición da fase de selección
  do proceso extraordinario de consolidación de emprego para a selección e
  provisión de prazas de diversas categorías de persoal estatutario das
  institucións sanitarias dependentes do Servicio Galego de Saúde.
range: Resolución
url: 'https://www.xunta.gal/dog/Publicados/2003/20030415/AnuncioDB42_gl.html'
---
<p>O punto 2 da base sétima da orde da Consellería de Sanidade do 29 de xullo de 2002 (DOG nº 168, do 2 de setembro), pola que se convoca proceso extraordinario de consolidación de emprego para a selección e provisión de prazas de persoal estatutario das institucións sanitarias dependentes do Servicio Galego de Saúde, dispón que os exercicios de oposición da fase de selección se realizarán no lugar, a data e á hora anunciada no Diario Oficial de Galicia, cun mínimo de sete días naturais de antelación, polo que, a División de Recursos Humanos</p>
<p>RESOLVE:</p>
<p>Primeiro.-Convoca-los aspirantes admitidos con carácter definitivo na fase de selección do proceso extraordinario de consolidación de emprego, convocado pola Orde do 29 de xullo de 2002 (DOG nº 168, do 2 de setembro), das categorías de ATS/DUE e fisioterapeuta, para a realización dos exercicios de oposición da fase de selección.</p>
<p>Segundo.-O chamamento iniciarase ás 9.45 horas do día 27 de abril de 2003, no recinto da Feira Internacional de Galicia en Silleda (Pontevedra).</p>
<p>Terceiro.-Os aspirantes terán que ir provistos necesariamente do documento nacional de identidade, permiso de conducir ou pasaporte e de bolígrafo azul ou negro.</p>
<p>O chamamento é único polo que se excluirá deste proceso a quen non compareza por calquera causa.</p>
<p>Cuarto.-Esta resolución poderá ser impugnada polos interesados nos termos previstos no punto 3 da base vixésimo primeira da citada convocatoria.</p>
<p>Santiago de Compostela, 7 de abril de 2003.</p>
<p>José Ignacio Lema Piñeiro</p>
<p>Director xeral da División de Recursos Humanos</p>

