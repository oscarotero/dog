---
date: '2003-04-15'
id: DB26
page: 4
number: 74
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 3 de abril de 2003 pola que se convoca un curso de
  especialización en ambiente.
range: Resolución
url: 'https://www.xunta.gal/dog/Publicados/2003/20030415/AnuncioDB26_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2003, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dun curso de especialización en ambiente, segundo o previsto no artigo 23 da Lei 3/1992, do 23 de marzo, de coordinación das policías locais, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivos xerais:</p>
<p>-Facilitarlles ós membros da unidade do CNP adscrita á Comunidade Autónoma de Galicia e ós membros dos corpos de Policía Local de Galicia unha maior especialización na materia de ambiente, na que desenvolven competencias ámbolos dous corpos.</p>
<p>-Acadar unha posta ó día na normativa e nos procedementos de actuación operativa nesta temática.</p>
<p>Destinatarios.</p>
<p>O curso vai dirixido ós membros da unidade do CNP adscrita á Comunidade Autónoma de Galicia e ós membros dos corpos de Policía Local de Galicia; que teñan realizado o curso básico de ambiente e alomenos outro dos cursos de ambiente (incendios, verteduras, etc.) desenvolvidos pola Academia Galega de Seguridade.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>Sen límite.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 28 de abril de 2003, ás 14 horas.</p>
<p>3. As instancias deberán enviarse á Academia Galega de Seguridade; avenida da Cultura, s/n, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común.</p>
<p>Datas.</p>
<p>O curso realizarase durante os seguintes días: 6, 13, 21, 27 e 30 de maio de 2003.</p>
<p>O horario será o seguinte:</p>
<p>Día 6: das 10 ás 14 horas e das 16 ás 19 horas.</p>
<p>Día 13: das 9.30 ás 14.30 horas e das 16 ás 19 horas.</p>
<p>Días 21, 27 e 30: das 9 ás 14 horas.</p>
<p>Contido.</p>
<p>No curso desenvolveranse os seguintes módulos:</p>
<p>-I. Residuos.</p>
<p>-II. Verteduras.</p>
<p>-III. Incendios.</p>
<p>-IV. Animales en catividade. Caza e pesca.</p>
<p>-V. Procedemento sancionador.</p>
<p>Relación de admitidos.</p>
<p>A relación de admitidos publicarase o mesmo día 30 de abril a partir das 14 horas, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Sede da Academia Galega de Seguridade, sita na avda. da Cultura, s/n, no concello da Estrada.</p>
<p>Certificado de aproveitamento.</p>
<p>Ó remate do curso entregaráselles un certificado de aproveitamento a aquelas persoas que acrediten a súa participación continuada a el e que superen as correspondentes probas de coñecementos.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 3 de abril de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

