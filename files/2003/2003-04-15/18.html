---
date: '2003-04-15'
id: DB62
page: 4
number: 74
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (99/2003).
range: Cédula
url: 'https://www.xunta.gal/dog/Publicados/2003/20030415/AnuncioDB62_gl.html'
---
<p>Eu, Jaime Balado Yáñez, secretario xudicial do Xulgado do Social número dous da Coruña, dou fe e testemuño: nos autos seguidos perante este Xulgado do Social, tramitados baixo o número 99/2003 contra a empresa La Abuela Dorotea, S.L. sobre despedimento, dictouse a seguinte sentencia:</p>
<p>«Na Coruña, 10 de marzo de 2003.</p>
<p>Jorge Hay Alba, maxistrado-xuíz do Social número dous desta cidade, viu os presentes autos de xuízo número 99/2003 seguidos por instancia de Carmen Bouzas Vilariño, maior de idade, asistida polo letrado José Páramo Sureda, contra a empresa La Abuela Dorotea, S.L., que non compareceu nos autos, e coa intervención do Fondo de garantía salarial, representado e asistido pola letrada Enma Pérez Díez del Corral, sendo o obxecto da reclamación, despedimento.</p>
<p>Seguen feitos e fundamentos xurídicos.</p>
<p>Decido que debo estimar e estimo a demanda interposta por Carmen Bouzas Vilariño, debo declarar e declaro improcedente o despedimento efectuado á demandante pola empresa La Abuela Dorotea, S.L. e extinguida a relación laboral na data desta resolución, condenando á empresa a que lle aboe á demandante a cantidade de 5.498,01 euros en concepto de indemnización máis 1.543,30 euros polos salarios de tramitación.</p>
<p>Notifíqueselles esta resolución ás partes, ás que se lles fará saber que contra ela só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contados a partir da notificación desta sentencia, e no propio termo, se o recorrente non goza do beneficio da xustiza gratuíta deberá, ó anuncialo, entrega-lo xustificante acreditativo de consignación da cantidade obxecto da condena na conta de depósitos e consignacións que este xulgado ten aberta no Banesto desta cidade, co número de conta 5603, clave 60, facendo constar no ingreso o número do expediente.</p>
<p>E así mesmo, deberá no momento de interpo-lo recurso, consigna-la cantidade de 150,25 euros en concepto de depósito na clave 65 da citada conta e expediente.</p>
<p>Así, por esta miña sentencia, definitivamente xulgando en primeira instancia pronúncioo, mándoo e asínoo».</p>
<p>E para que sirva de notificación á empresa La Abuela Dorotea, S.L., que ten o seu enderezo descoñecido, mediante a súa publicación no Diario Oficial de Galicia, expido e asino esta cédula na Coruña o 10 de marzo de 2003.</p>
<p>O secretario xudicial</p>
<p>Rubricado</p>

