---
date: '2003-08-28'
id: '194E2'
page: 10
number: 166
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Acordo do 15 de xullo de 2003, da Delegación Provincial da Coruña, polo que se
  somete a información pública a petición de declaración de utilidade pública,
  en concreto, da instalación eléctrica que se cita. (Expediente IN407A 03/222).
range: Acordo
url: 'https://www.xunta.gal/dog/Publicados/2003/20030828/Anuncio194E2_gl.html'
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, sométese a información pública a petición de declaración de utilidade pública, en concreto, da instalación eléctrica que se describe:</p>
<p>Solicitante: Hidroeléctrica de Laracha, S.L.</p>
<p>Enderezo social: rúa Nicaragua, 10-3º esq., 15005 A Coruña.</p>
<p>Denominación: L.M.T. a C.C.M. e C.T. Cillobre.</p>
<p>Situación: A Laracha.</p>
<p>Descricións técnicas: liña eléctrica aérea de media tensión, a 15/20 kV sobre apoios metálicos e de formigón, con orixe no centro de conexión e manobra de Cillobre, de 273 m de lonxitude, en dobre circuíto e con conductor LA-110, seguido de tramo en circuíto simple, de 250 m de lonxitude con conductor LA-110, todo na liña denominada liña III (Estramil). A Laracha.</p>
<p>Todas aquelas persoas ou entidades que se consideren afectadas poderán examina-lo expediente e presentar as súas alegacións nesta delegación provincial, sita no edificio administrativo de Monelos, s/n, 15071 A Coruña, no prazo de vinte días a partir da última publicación ou notificación individual.</p>
<p>A Coruña, 15 de xullo de 2003.</p>
<p>Jesús Espada Martínez</p>
<p>Delegado provincial da Coruña</p>

