---
date: '2003-07-31'
id: '17E72'
page: 10
number: 147
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: VI. ANUNCIOS
title: >-
  Cédula do 25 de xuño de 2003, da Delegación Provincial de Pontevedra, pola que
  se fai público o acordo de inicio do procedemento de reintegro do 12 de maio
  de 2003, das axudas á contratación indefinida do expediente administrativo FM
  Reint. 2003/132-5.
range: Cédula
url: 'https://www.xunta.gal/dog/Publicados/2003/20030731/Anuncio17E72_gl.html'
---
<p>De conformidade co disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificado pola Lei 4/1999, do 13 de xaneiro (BOE do 14 de xaneiro), e non sendo posible a práctica da notificación no domicilio sinalado polo interesado do acordo de inicio do procedemento de reintegro da subvención do expediente administrativo, consonte o establecido na Orde do 13-3-2000 (DOG nº 60, do 27 de marzo), publícase:</p>
<p>«1. Expediente de reintegro: FM Reint. 2003/132-5.</p>
<p>Expediente de xestión: FM 342B 2000/1430-5.</p>
<p>Orde da convocatoria: 13-3-2000 (DOG nº 60, do 27 de marzo).</p>
<p>Interesado: Telebemo, S.L.</p>
<p>Enderezo: avda. Madrid, 34, entresollado, 36204 Vigo (Pontevedra).</p>
<p>Asunto: acordo de inicio do procedemento de reintegro.</p>
<p>Acordo:</p>
<p>Revisado o seu expediente de conformidade coas facultades de control, avaliación e seguimento que corresponden á Consellería de Asuntos Sociais, Emprego e Relacións Laborais segundo a disposición adicional primeira da Orde do 13 de marzo de 2000 (DOG do 27 de marzo) pola que se establecen os programas de fomento da contratación e da estabilidade no emprego para o ano 2000, en relación co Decreto 23/2003, do 20 de xaneiro (DOG do 21 de xaneiro), pola que se fixa a estructura orgánica dos departamentos da Xunta de Galicia.</p>
<p>E comprobada a extinción da relación laboral dos traballadores Rosa María Ares Araújo (36133179-H) con data do 8-9-2000 e Andrés Ferreira Tobío (36101445-R) con data do 28-9-2000, sen que conste a súa substitución nas condicións esixidas pola base décima do anexo B da dita Orde do 13 de marzo de 2000 (DOG do 27 de marzo).</p>
<p>Acordo:</p>
<p>1. Iniciar, no exercicio da competencia atribuída polo artigo 20.2º do Decreto 287/2000, do 21 de novembro (DOG do 11 de decembro), o procedemento de reintegro da subvención de 4.207,08 euros concedida na Resolución do 1-8-2000 pola contratación indefinida de Rosa María Ares Araújo (36133179-H) e Andrés Ferreira Tobío (36101445-R).</p>
<p>2. O reintegro voluntario polo interesado ante o órgano competente da Consellería de Economía e Facenda, en calquera momento anterior á proposta de resolución, producirá a terminación do procedemento, sen prexuízo de que se dicte a resolución pola que se declare a dita circunstancia, de acordo co establecido no artigo 20.5º e 20.6º, do Decreto 287/2000, do 21 de novembro.</p>
<p>3. Darlle trámite de audiencia ó interesado, concedendo a Telebemo, S.L., un prazo de 10 días hábiles para formula-las alegacións e achega-los documentos que estime pertinentes.</p>
<p>Vigo, 12 de maio de 2003. P.D. Joaquín Macías Sánchez. Delegado provincial de Pontevedra».</p>
<p>Os correspondentes expedientes constan no Servicio de Promoción do Emprego da Delegación Provincial da Consellería de Asuntos Sociais, Emprego e Relacións Laborais en Vigo.</p>
<p>Vigo, 25 de xuño de 2003.</p>
<p>Joaquín Macías Sánchez</p>
<p>Delegado provincial de Pontevedra</p>

