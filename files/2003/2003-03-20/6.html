---
date: '2003-03-20'
id: A89E
page: 3
number: 56
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 6 de marzo de 2003 pola que se convoca un curso sobre o portal
  dos concellos de Galicia: Eido local, dirixido ó persoal das corporacións
  locais da Comunidade Autónoma galega.
range: Resolución
url: 'https://www.xunta.gal/dog/Publicados/2003/20030320/AnuncioA89E_gl.html'
---
<p>Dentro do plan de actividades da EGAP para o 2003 e a través do Centro de Estudios Locais de Galicia, conforme coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso sobre o portal dos concellos de Galicia: Eido local, dirixido ó persoal das corporacións locais da Comunidade Autónoma galega, que deberá desenvolverse de acordo coas seguintes bases:</p>
<p>Primeira.-Obxectivos.</p>
<p>Forma-lo persoal das corporacións locais da Comunidade Autónoma sobre a utilización dos contidos e servicios dispoñibles no portal Eido local coa finalidade de facer completamente real o uso da Internet como vía de comunicación entre a Administración local, os seus cidadáns e a Administración autonómica e posibilitando que as xestións administrativas e as comunicacións poidan realizarse telematicamente.</p>
<p>Segunda.-Destinatarios.</p>
<p>Persoal das corporacións locais da Comunidade Autónoma de Galicia.</p>
<p>Terceira.-Desenvolvemento.</p>
<p>3.1. Número de edicións: 11.</p>
<p>3.2. Duración: 10 horas cada edición.</p>
<p>3.3. Lugares: 2 edicións por provincia e 3 en Santiago de Compostela.</p>
<p>Santiago de Compostela: aula de informática do 2º andar da Escola Galega de Administración Pública, rúa Madrid, 2-4.</p>
<p>A Coruña: aula de informática do edificio administrativo de servicios múltiples, praza Luis Seoane, s/n.</p>
<p>Lugo: aula de informática do edificio administrativo. Baixo 2º, rolda da Muralla, 70.</p>
<p>Ourense: aula de informática da Delegación da Presidencia, Relacións Institucionais e Administración Pública, avda. da Habana, 79.</p>
<p>Pontevedra: aula de informática da Delegación da Presidencia, Relacións Institucionais e Administración Pública, rúa Benito Corbal, 47, planta baixa.</p>
<p>3.4. Datas:</p>
<p>Santiago de Compostela:</p>
<p>1ª edición: 2 ó 5 de xuño.</p>
<p>2ª edición: 9 ó 12 de xuño.</p>
<p>3ª edición: 16 ó 19 de xuño.</p>
<p>A Coruña:</p>
<p>1ª edición: 26 ó 29 de maio.</p>
<p>2ª edición: 23 ó 26 de xuño.</p>
<p>Lugo:</p>
<p>1ª edición: 9 ó 12 de xuño.</p>
<p>2ª edición: 16 ó 19 de xuño.</p>
<p>Ourense:</p>
<p>1ª edición: 2 ó 5 de xuño.</p>
<p>2ª edición: 16 ó 19 de xuño.</p>
<p>Pontevedra:</p>
<p>1ª edición: 2 ó 5 de xuño.</p>
<p>2ª edición: 9 ó 12 de xuño.</p>
<p>3.5. Horarios: de 17 a 19.30 horas.</p>
<p>3.6. Prazas: 20 por edición.</p>
<p>Cuarta.-Criterios de selección.</p>
<p>A selección dos participantes farase establecendo as seguintes prioridades:</p>
<p>1. Persoal das corporacións locais da comunidade autónoma, que pertenza a un concello actualmente adherido ó convenio de colaboración, asinado o 15 de febreiro de 1996 e á posteriormente addenda a este, asinada o 17 de setembro de 2001, entre a Consellería da Presidencia e Administración Pública, a Consellería de Xustiza, Interior e Relacións Laborais e a Federación Galega de Municipios e Provincias (Fegamp) para a implantación e desenvolvemento dos servicios informáticos e de telecomunicacións o que permite o acceso ós servicios de consulta e xestión administrativa proporcionados polo portal.</p>
<p>No caso de que nunha provincia ou en Santiago de Compostela o número de solicitantes supere o número de prazas ofertadas (60 para Santiago e 40 para cada unha das provincias), establecerase a seguinte prioridade:</p>
<p>a) Persoal dado de alta como usuario do Eido local que realiza ou realizará a través do portal algunha das seguintes tarefas, establecéndose a preferencia en función da seguinte orde:</p>
<p>1. Tramitación electrónica de expedientes.</p>
<p>2. Envíos ó DOG.</p>
<p>3. Envíos ó DXAL.</p>
<p>4. Xestión de usuarios.</p>
<p>5. Xestión de contidos.</p>
<p>6. Resto de usuarios.</p>
<p>Estas funcións acreditaranse mediante certificación expedida polo alcalde do concello segundo modelo que se achega.</p>
<p>En caso de igualdade de condicións establecerase a preferencia en función da antigüidade de adhesión do seu concello ó convenio (data de publicación no DOG do comezo de actividade como Servicio de Portelo Único, do máis antigo ó máis recente), admitíndose, en principio, un representante por cada concello e en función do nº de prazas: 2 representantes, 3, etc. ata cubrir tódalas prazas.</p>
<p>b) Persoal non dado de alta como usuario do Eido local. Establecerase a preferencia en función da antigüidade de adhesión do seu concello ó convenio (data de publicación no DOG do comezo de actividade como Servicio de Portelo Único, do máis antigo ó máis recente), admitíndose, en principio, un representante por cada concello en función do nº de prazas: 2 representantes, 3, etc. ata cubrir tódalas prazas.</p>
<p>2. Persoal das corporacións locais da comunidade autónoma que pertenza a un concello que non estea adherido ó convenio anteriormente citado, pero que estea interesado no coñecemento da funcionalidade do portal.</p>
<p>No caso de que nunha provincia ou en Santiago de Compostela o número de solicitantes supere o número de prazas ofertadas (60 para Santiago de Compostela e 40 para cada unha das provincias), establecerase a prioridade en función do especificado na Resolución do 27 de xuño de 1994 pola que se fan públicos os criterios de participación nas actividades da EGAP (DOG nº 149, do 3 de agosto).</p>
<p>Unha vez efectuada a selección dos participantes, publicarase no taboleiro de anuncios da escola, nas páxinas web: www.egap.xunta.es e www.eidolocal.es e notificaráselles directamente ós admitidos.</p>
<p>Quinta.-Solicitudes.</p>
<p>O prazo de presentación de solicitudes comezará a contarse a partir do día seguinte ó da publicación</p>
<p>desta resolución no DOG e será de quince días naturais.</p>
<p>As solicitudes de admisión ó curso axustaranse ó modelo anexo a esta resolución, deberán formalizarse tódolos seus epígrafes e dirixiranse á Dirección Xeral de Organización e Sistemas Informáticos, Consellería da Presidencia, Relacións Institucionais e Administración Pública, San Caetano, s/n; 15704 Santiago de Compostela.</p>
<p>As instancias serán presentadas, xunto coa documentación xustificativa dos méritos alegados no Rexistro da Consellería da Presidencia, Relacións Institucionais e Administración Pública, nos das súas delegacións, nos rexistros de Portelo Único ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Para axiliza-la xestión e control das solicitudes efectuadas, poderá face-la súa preinscrición no portal www.eidolocal.es ou adiantando a instancia por telefax: 981 54 52 74. A dita preinscricción non exime da presentación da instancia en calquera dos rexistros citados no parágrafo anterior e carece de efecto como data de solicitude.</p>
<p>Sexta.-Certificado de asistencia.</p>
<p>Outorgaráselles certificado de asistencia ós alumnos que participen con regularidade nos cursos e é obrigatoria a asistencia a tódalas sesións. Toda inasistencia deberá ser xustificada convenientemente, sen que poida exceder en ningún caso do 15% das horas lectivas programadas.</p>
<p>Unha inasistencia superior ó 15% das horas lectivas programadas, aínda que sexa xustificada, impedirá a expedición do correspondente certificado.</p>
<p>Unha vez rematadas tódalas edicións do curso publicarase a lista das cualificacións obtidas polos participantes nas páxinas web: www.egap.xunta.es e www.eidolocal.es e os diplomas-certificación de asistencia serán remitidas ós asistentes ó enderezo indicado na súa solicitude.</p>
<p>Sétima.-Modificacións.</p>
<p>O desenvolvemento dos cursos e o contido poderán ser modificados pola EGAP para adaptalos ás necesidades da Administración e ás contixencias que poidan xurdir.</p>
<p>Oitava.-Contido.</p>
<p>O portal dos concellos de Galicia en Internet (Eidolocal). Contidos e servicios dispoñibles en Eido local: zona de acceso público e zona de acceso privado ós concellos. Xestión de contidos por parte dos concellos. A certificación electrónica e a sinatura dixital.</p>
<p>Santiago de Compostela, 6 de marzo de 2003.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

