---
date: '2003-11-03'
id: 1F16A
page: 13
number: 213
agency: CONCELLO DE ARTEIXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031103/Anuncio1F16A_gl.html'
---
<p>A Comisión de Goberno, en sesión do día 19-8-2003, acordou aprobar inicialmente a fixación de sistema de actuación da UA 8 (cooperación) así como o proxecto de plan especial de reforma interior da devandita UA, o cal queda sometido a información pública polo prazo dun mes, contado a partir do día seguinte a aquel en que se produza a última das publicacións que se inserirán no DOG, no BOP e en dous dos xornais de maior circulación da provincia.</p>
<p>Durante o devandito prazo as persoas interesadas poderán examina-lo seu contido nas dependencias do Servicio Municipal de Urbanismo e presenta-las alegacións que estimen convenientes (expediente 36/2003.PERI).</p>
<p>Ó mesmo tempo e ante a eventualidade de que poidan existir interesados descoñecidos neste procedemento, se ignore o lugar de notificación dalgún ou intentada esta non se puidese practicar, sirva este anuncio de notificación, coa finalidade e alcance que se prevén no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Arteixo, 4 de setembro de 2003.</p>
<p>P.D. (Decreto 1009/2003)</p>
<p>María Isabel Vila Vilas</p>
<p>Primeira tenente de alcalde</p>

