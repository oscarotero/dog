---
date: '2003-11-03'
id: 1F0FE
page: 13
number: 213
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 14 de outubro de 2003, da Dirección Xeral da Función Pública,
  pola que se emprazan os interesados no recurso contencioso-administrativo
  procedemento abreviado 405/2003, interposto por José Antonio Losada Fernández.
range: Resolución
url: 'https://www.xunta.gal/dog/Publicados/2003/20031103/Anuncio1F0FE_gl.html'
---
<p>A Dirección Xeral da Función Pública recibiu do Xulgado do Contencioso-Administrativo número un de Ourense, providencia pola que se admite a trámite a demanda tramitada polo procedemento abreviado 405/2003, formulada por José Antonio Losada Fernández, contra a desestimación presunta do recurso de reposición contra a resolución da Dirección Xeral da Función Pública do 10 de xullo de 2003, pola que se aproban e fan públicas as relacións definitivas de admitidos e excluídos nos procesos selectivos para o ingreso, entre outras, na categoría 100 (xefe de cuadrilla de defensa contra incendios forestais) do grupo III do persoal laboral fixo da Xunta de Galicia (DOG nº 138, do 17-7-2003).</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo ó referido xulgado, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos no Xulgado do Contencioso-Administrativo número un de Ourense no prazo de 9 (nove) días,</p>
<p>contados desde o seguinte ó da publicación da presente resolución no Diario Oficial de Galicia.</p>
<p>Santiago de Compostela, 14 de outubro de 2003.</p>
<p>Belén Prado Sanjurjo</p>
<p>Directora xeral da Función Pública</p>

