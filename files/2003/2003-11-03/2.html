---
date: '2003-11-03'
id: 1F0C6
page: 13
number: 213
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 28 de outubro de 2003 pola que se convoca unha xornada sobre a
  Lei de ordenación urbanística e protección do medio rural de Galicia.
range: Resolución
url: 'https://www.xunta.gal/dog/Publicados/2003/20031103/Anuncio1F0C6_gl.html'
---
<p>Dentro do plan de actividades da Escola Galega de Administración Pública para o 2003 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase, en colaboración co Colexio Oficial de Avogados de Ferrol, unha xornada sobre a Lei de ordenación urbanística e protección do medio rural de Galicia, convocatoria que se desenvolverá conforme as seguintes bases:</p>
<p>1. Obxectivos.</p>
<p>Amplia-los coñecementos dos destinatarios desta xornada sobre os aspectos máis sobresalientes da Lei 9/2002, do 30 de decembro, de ordenación urbanística e protección do medio rural de Galicia.</p>
<p>2. Contido.</p>
<p>Trataranse estes temas:</p>
<p>-Principios xerais. Réxime urbanístico do solo. Disposicións xerais. Réxime xurídico do solo rústico.</p>
<p>-Clasificación do solo. Réxime das distintas clases e categoría de solo. A organización do urbanismo en Galicia. Réxime transitorio.</p>
<p>-Planeamento urbanístico. Clases de Plans. Procedemento de elaboración. Competencias para a súa aprobación. Normas de aplicación directa. Execución dos plans de ordenación (xestión).</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e avogados do Colexio de Avogados de Ferrol.</p>
<p>4. Desenvolvemento.</p>
<p>-Horario: mañá.</p>
<p>-Lugar e datas: a xornada convocada desenvolverase no salón de actos do edificio administrativo da Xunta de Galicia en Ferrol, sito na praza Camilo José Cela, s/n, da citada cidade, o día 20 de novembro de 2003.</p>
<p>5. Inscrición.</p>
<p>-Prazo: remata o martes, día 18 de novembro de 2003.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, Polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemen</p>
<p>to administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 19 de novembro, de 8.30 a 14.30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento da xornada, así como o de cancelala, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate desta xornada, a aquelas persoas inscritas que concorresen asiduamente a ela, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e a data da súa realización.</p>
<p>Santiago de Compostela, 28 de outubro de 2003.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

