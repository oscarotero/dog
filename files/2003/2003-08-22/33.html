---
date: '2003-08-22'
id: 192DA
page: 10
number: 162
agency: CONCELLO DE MOS
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2003/20030822/Anuncio192DA_gl.html'
---
<p>Aprobados por acordo da Comisión Municipal de Goberno os pregos de condicións económico-administrativas que rexerán o procedemento para a contratación da execución das obras referenciadas, exponse ó público durante 10 días, contados a partir do seguinte ó de publicación deste anuncio no BOP para que poida presentarse reclamacións por quen se considere interesado.</p>
<p>Asemade, anúnciase o concurso, aínda que a licitación se aprazará canto resulte necesario de presentarse reclamacións ós pregos.</p>
<p>Durante o prazo de presentación de instancias permanecerá así mesmo exposto o correspondente proxecto técnico, podendo presentarse as alegacións que se entendan oportunas.</p>
<p>1. Entidade adxudicadora: Concello de Mos.</p>
<p>2. Obxecto do contrato: execución da obra de colector saneamento en Atín-campo de Eiró. Prazo de execución: 6 meses.</p>
<p>3. Tramitación: ordinaria. Procedemento: aberto. Forma: concurso.</p>
<p>4. Tipo licitación: 120.193,93 euros, IVE e demais tributos incluídos, aínda que se deberá considera-la posibilidade exposta ó final deste anuncio.</p>
<p>5. Garantías: provisional: non se esixe. Definitiva: 4% do importe da adxudicación.</p>
<p>6. Obtención de información e documentación: Concello de Mos. Reguengo nº 1 Petelos. Mos 36416. Pontevedra. Teléfono: 986 33 12 00, telefax: 986 33 66 18.</p>
<p>7. Presentación de proposicións.</p>
<p>a) Prazo e lugar: no Concello de Mos (Pontevedra) durante os 26 días naturais desde o seguinte ó de</p>
<p>publicación deste anuncio no último dos boletíns no que apareza (DOG ou BOP), das 9.00 ás 14.00 de luns e venres, das 9.00 ás 13.00 os sábados, no rexistro xeral do concello ou na forma sinalada na cláusula 7 do prego de condicións.</p>
<p>b) Documentación que hai que presentar: as proposicións constarán de 2 sobres pechados, A e B, denominados Documentación xeral e Documentación específica para o concurso, coas inscricións e contendo a documentación que se sinala na cláusula 11 dos pregos de condicións.</p>
<p>8. Apertura das ofertas: ás 13.00 horas do 6º día hábil seguinte ó de finalización do prazo para a presentación de proposicións (para efectos da apertura, o sábado considerarase inhábil).</p>
<p>9. Gastos de anuncios: por conta do adxudicatario.</p>
<p>10. Modelo de proposición contido nos pregos de condicións.</p>
<p>ANEXO</p>
<p>Modelo de proposición</p>
<p>D..., co DNI nº..., actuando en nome propio ou en representación da entidade...; con enderezo para efectos de notificacións en..., tendo coñecemento do concurso tramitado polo Concello de Mos para a execución da obra de colector saneamento en Atín-Campo de Eiró e informado dos pregos aprobados para o efecto, comprométese a efectuala ofertando as seguintes mellora:</p>
<p>-Baixa sobre o tipo de licitación: ...euros (...ptas.); que supón unha porcentaxe do ...% sobre tal tipo.</p>
<p>Prazo de execución: ...</p>
<p>...</p>
<p>Lugar e data</p>
<p>(Sinatura)</p>
<p>Máis informacións nos pregos, que se consultarán en horario de oficina na propia casa do concello ou que se poden solicitar para a súa remisión por correo, segundo establecen estes.</p>
<p>Mos, 28 de xullo de 2003.</p>
<p>María Jesús Escudero Lago</p>
<p>Alcaldesa</p>

