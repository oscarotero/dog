---
date: '2003-08-22'
id: '19252'
page: 10
number: 162
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 3 de xullo de 2003, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, da corrección de erros no artigo 7º do convenio colectivo da empresa
  Auxiliar Conservera, S.A. (Aucosa).
range: Resolución
url: 'https://www.xunta.gal/dog/Publicados/2003/20030822/Anuncio19252_gl.html'
---
<p>Vista a acta da comisión negociadora do convenio colectivo da empresa, Auxiliar Conservera, S.A. (Aucosa), que tivo entrada no rexistro do edificio administrativo da Xunta de Galicia en Vigo o día 19-6-2003, de corrección de erros no artigo 7º, epígrafe, Factoría de fariñas, quenda de noite, punto 5, do devandito convenio, e no senso que se fai figurar no texto da acta.</p>
<p>Que ó abeiro do disposto no artigo 105.2º da Lei 30/1992, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), as administracións poderán, así mesmo, rectificar en calquera momento, de oficio ou por instancia dos interesados, os erros materiais, de feito ou aritméticos existentes nos seus actos, esta delegación provincial</p>
<p>ACORDA:</p>
<p>Primeiro.-Rectifica-lo erro material sufrido no artigo 7º, epígrafe, Factoría de fariñas, quenda de noite, punto 5, do convenio colectivo da empresa Auxiliar Conservera, S.A. (Aucosa), e no senso que figura no texto da acta.</p>
<p>Segundo.-Ordena-la súa inscrición no libro de rexistro de convenios colectivos de traballo, que</p>
<p>consta nesta delegación provincial, e a notificación ás representacións económica e social da comisión negociadora.</p>
<p>Terceiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Cuarto.-Dispñe-la súa publicación no Diario Oficial de Galicia.</p>
<p>Vigo, 3 de xullo de 2003.</p>
<p>Joaquín Macías Sánchez</p>
<p>Delegado provincial de Vigo</p>
<p>Convenio colectivo da empresa Auxiliar</p>
<p>Conservera, S.A. (Aucosa)</p>
<p>Acta de corrección de erros</p>
<p>En Vigo, sendo as 10.00 horas do día 19 de xuño de 2003, reúnense na sede da empresa a comisión negociadora do convenio colectivo, composta, pola parte empresarial por Eladio Liz Freire e José Manuel Antón Otero, e pola parte social, por Manuel Fernández Outerelo, Florencio Estévez Pérez e Manuel Lores Lago, este como asesor.</p>
<p>Revisado o convenio colectivo asinado o 8-5-2003 e presentado na Xunta de Galicia (Consellería de Asuntos Sociais, Emprego e Relacións Laborais) con data 16-5-2003, detectáronse os seguintes erros:</p>
<p>No artigo 7º co enunciado, Xornada laboral, e dentro do epígrafe Factoría de fariñas... quenda de noite, o punto 5 di: «O horario será de 22.00 a 6.15 horas do día seguinte», e debe dicir: «O horario será de 22.00 a 6.00 horas do día seguinte».</p>
<p>O que acordamos e asinamos para a súa correción.</p>

