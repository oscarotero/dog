---
date: '2003-03-07'
id: 8AD2
page: 2
number: 47
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 28 de febreiro de 2003 pola que se fai público o contido da
  addenda ó convenio de colaboración entre o Instituto Galego de Promoción
  Económica e as entidades financeiras adheridas do 21 de xaneiro de 2003, para
  a habilitación dunha liña de financiamento específica para as Pemes galegas
  productoras de mexillón co fin de palia-las consecuencias económicas do buque
  Prestige.
range: Resolución
url: 'https://www.xunta.gal/dog/Publicados/2003/20030307/Anuncio8AD2_gl.html'
---
<p>Con data 21 de xaneiro de 2003, o Instituto Galego de Promoción Económica e as entidades financeiras adheridas subscribiron un convenio para a habilitación dunha liña de financiamento específica para as Pemes galegas productoras de mexillón co fin de palia-las consecuencias económicas do naufraxio do buque Prestige.</p>
<p>Á vista da operativa do dito convenio semella conveniente aclarar para o xeral coñecemento determinados conceptos así como amplia-los prazos nun mes máis, ata o 31 de marzo de 2003, para presentar ó desconto os documentos de aprazamento de pagamento pactados.</p>
<p>Polo que antecede, e en virtude das facultades</p>
<p>que teño conferidas mediante o artigo 12 a) da Lei 5/1992, do 10 de xuño, de creación do Instituto Galego de Promoción Económica, e do artigo 11.1º a) do Decreto 317/1992, do 12 de novembro, polo que se aproba o seu regulamento,</p>
<p>RESOLVO:</p>
<p>Facer público, como anexo a esta resolución, o texto da addenda ó convenio de colaboración entre o Instituto Galego de Promoción Económica e as entidades financeiras adheridas de data 21 de xaneiro de 2003 para a habilitación dunha liña de financiamento específica para as Pemes galegas productoras de mexillón, co fin de palia-las consecuencias económicas do naufraxio do buque Prestige.</p>
<p>Santiago de Compostela, 28 de febreiro de 2003.</p>
<p>Margarita Rodríguez Rama</p>
<p>Directora xeral do Instituto Galego de Promoción Económica</p>
<p>ANEXO</p>
<p>Addenda ó convenio de colaboración entre o instituto galego de promoción economica e as entidades financeiras adheridas de data 21 de xaneiro de 2003, para a habilitación dunha liña de financiamento específica para as Pemes galegas productoras de mexillón co fin de palia-las consecuencias económicas do naufraxio do buque Prestige.</p>
<p>Amplíase, ata o 31 de marzo de 2003, o prazo dos productores ou asociacións beneficiarias da liña de desconto bancario para achega-los documentos de pagamento aprazado: letras de cambio aceptadas/obrigas de pagamento á orde soportados en facturas ou recibos emitidos coas formalidades establecidas no artigo 49 do Real decreto 1624/1992, do 29 de decembro, que aproba o regulamento da Lei do IVE, emitidas unhas e outras dentro do prazo sinalado no convenio (ata o 28 de febreiro de 2003). Admitiranse aqueles documentos de pagamento aprazado con data anterior ó final do prazo (31 de marzo de 2003).</p>
<p>Sen prexuízo do anterior, as facturas, recibos e demais documentación requirida (agás, se é o caso, o documento de pagamento aprazado) deberán ser presentadas polos beneficiarios ás entidades financeiras antes do 10 de marzo de 2003. As entidades financeiras recollerán a documentación presentada polos beneficiarios e comunicaranlle ó Igape, nos tres días hábiles seguintes, os importes solicitados a desconto, non permitindo disposicións con cargo ó convenio ata a entrega dos documentos de pagamento aprazado.</p>
<p>Amplíase, ata o 15 de abril de 2003, o prazo das entidades financeiras para remitirlle ó Igape as certificacións comprensivas das operacións de desconto acollidas ó convenio dispostas entre o 1 de febreiro</p>
<p>e o 31 de marzo. Nestes casos o Igape comprométese a proceder ó pagamento das liquidacións correspondentes nos quince días seguintes á recepción das certificacións.</p>
<p>Santiago de Compostela, 28 de febreiro de 2003.</p>
<p>José Antonio Orza Fernández</p>
<p>Presidente do Instituto Galego de Promoción</p>
<p>Económica</p>
<p>SERVICIO GALEGO DE PROMOCIÓN DA IGUALDADE DO HOME</p>
<p>E DA MULLER</p>

