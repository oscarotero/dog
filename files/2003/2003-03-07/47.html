---
date: '2003-03-07'
id: 8B76
page: 2
number: 47
agency: DEPUTACIÓN PROVINCIAL DA CORUÑA
section: VI. ANUNCIOS
title: >-
  Resolución do 31 de xaneiro de 2003 pola que se aproba a convocatoria de libre
  designación (1/2003) entre funcionarios para prover postos vacantes nesta
  corporación.
range: Resolución
url: 'https://www.xunta.gal/dog/Publicados/2003/20030307/Anuncio8B76_gl.html'
---
<p>Prestar aprobación ás seguintes bases da convocatoria de libre designación (1/2003) entre funcionarios para prover postos de traballo vacantes nesta corporación:</p>
<p>1. Procédese á convocatoria pública para cubrir, polo sistema de libre designación, o posto de traballo que se indica no anexo I desta resolución.</p>
<p>2. Poderán concorrer a ela os funcionarios de carreira da Deputación provincial da Coruña, que reúnan as condicións para acceder ó posto segundo as características del que se sinalan no anexo I.</p>
<p>3. As solicitudes presentaranse no modelo de instancia que figura como anexo II no prazo de quince días hábiles contados desde o seguinte ó da publicación da presente resolución no Diario Oficial de Galicia, no rexistro xeral desta corporación ou nas oficinas referidas no artigo 38 da Lei 30/1992, de réxime xurídico das administracións públicas e do procedemento administrativo común.</p>
<p>4. Xunto ás solicitudes, os aspirantes achegarán o seu currículum vitae e xustificarán mediante certificación ou copia compulsada os documentos que acrediten os méritos que aleguen.</p>
<p>Só se estimarán os méritos que resulten debidamente acreditados e que se presenten voluntariamente dentro do prazo sinalado na convocatoria.</p>
<p>5. Os nomeamentos deberán efectuarse no prazo máximo dun mes, contados desde a finalización do de presentación de solicitudes. O dito prazo poderá prorrogarse, excepcionalmente, ata un mes máis.</p>
<p>6. O prazo de toma de posesión será de tres días hábiles, se o destino anterior radica na mesma localidade có novo, ou dun mes se radica en localidade distinta.</p>
<p>O prazo de toma de posesión empezará a contarse a partir do día seguinte ó do cesamento, que deberá efectuarse dentro dos tres días hábiles seguintes ó da publicación da resolución no Diario Oficial de Galicia.</p>
<p>7. Contra a presente convocatoria poderase interpoñer recurso potestativo de reposición ante a presidencia desta deputación, nos termos e prazos sinalados na Lei 30/1992, de réxime xurídico das administracións públicas e do procedemento administrativo común, ou directamente recurso contencioso-administrativo nos termos e prazos sinalados na Lei 29/1998, reguladora da xurisdicción contencioso-administrativa.</p>
<p>A Coruña, 31 de xaneiro de 2003.</p>
<p>José Luis Torres Colomer</p>
<p>Presidente da Deputación Provincial da Coruña</p>
<p>José Luis Almau Supervía</p>
<p>Secretario da Deputación Provincial da Coruña</p>
<p>ANEXO I</p>
<p>Denominación: xefe servicio.</p>
<p>Adscrición: Servicio Organización, Calidade e Modernización.</p>
<p>Escala: A.X./A.E.</p>
<p>Grupo: A.</p>
<p>Nivel C.D.: 28.</p>
<p>C. específico: 19.276,28 A.</p>
<p>T.P.: S.</p>
<p>Descrición: contida no acordo plenario da deputación do 4-12-2002.</p>
<p>Méritos específicos: valoración: experiencia nas funcións do posto de traballo na Admón. local.</p>
<p>Titulación: licenciado en dereito, económicas, políticas ou empresariais, intendente mercantil ou actuario; enxeñeiro industrial, licenciado ou enxeñeiro en informática, enxeñeiro de telecomunicación; licenciado en administración e dirección de empresas, psicoloxía, piscopedagoxía, pedagoxía, periodismo, publicidade e relacións públicas, física, matemáticas ou química.</p>
<p>Formación específica: curso inspección servicios.</p>
<p>Observacións: especial dedicación.</p>

