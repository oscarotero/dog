---
date: '2003-03-07'
id: 8B22
page: 2
number: 47
agency: 'CONSELLERÍA DE INNOVACIÓN, DE INDUSTRIA E COMERCIO'
section: VI. ANUNCIOS
title: >-
  Resolución do 30 de xaneiro de 2003 pola que se declara a utilidade pública,
  en concreto, do Parque Eólico Álabe-Terral, así como a súa prevalencia sobre o
  permiso de investigación Togiza, número 5531 e a compatibilidade co resto das
  actuacións mineiras previstas neste permiso e na súa concesión derivada
  Togiza, número 5531.2. (Expediente 059/EOL).
range: Resolución
url: 'https://www.xunta.gal/dog/Publicados/2003/20030307/Anuncio8B22_gl.html'
---
<p>Examinado o expediente instruído por pedimento de Acciona Eólica Galicia, S.A., con enderezo para efectos de notificacións no parque empresarial La Moraleja; Avda. de Europa nº 18, 28108 Alcobendas-Madrid, sobre autorización de instalacións e utilidade pública do parque eólico denominado Álabe-Terral; resultan os seguintes.</p>
<p>Antecedentes de feito.</p>
<p>Primeiro.-O 28 de xuño de 2000, Juan Antonio Alonso Comerma, en nome e representación de Acciona Eólica de Galicia, S.A., solicitou a autorización administrativa, aprobación de proxecto de execución, recoñecemento da condición de instalación acollida ó réxime especial de producción de enerxía eléctrica, declaración de utilidade pública, en concreto, e aprobación do proxecto sectorial do parque eólico denominado Álabe-Terral, de 27,75 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación a este expediente en virtude do disposto na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía </p>
<p>eléctrica, e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, de aplicación a este expediente en virtude do disposto na disposición transitoria terceira do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia, e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-O proxecto someteuse a información pública para os efectos previstos no Decreto 442/1990, do 13 de setembro, de avaliación de impacto ambiental para Galicia; Decreto 327/1991, do 4 de outubro, de avaliación de efectos ambientais para Galicia, artigos 53 e 54 da Lei 54/1997, do 27 de novembro, do sector eléctrico; decretos 2167/1966 e 2619/1966, xa mencionados; artigo 25 da Lei 10/1995, de ordenación do territorio de Galicia, e o Decreto 205/1995, polo que se regula o aproveitamento da enerxía eólica</p>
<p>en Galicia, mediante Resolución da Delegación Provincial de Industria de Lugo do 4 de setembro de 2000, publicada no BOP de Lugo do 20 de setembro de 2000, no DOG do 22 de setembro de 2000 (e corrección de erros do citado anuncio o día 2 de outubro de 2000), o xornal El Progreso, do 20 de setembro de 2000, xornal La Voz de Galicia, do 22 de setembro de 2000, Boletín Oficial del Estado, do 20 de setembro de 2000, e nos taboleiros de anuncios dos concellos de Abadín e Mondoñedo, e deuse coñecemento ós afectados mediante a oportuna notificación individual.</p>
<p>Durante o período de información pública presentáronse as seguintes alegacións:</p>
<p>1. Manuel Fernández Blanco, en representación de Cubiertas de Pizarra Reunidas y Agrupadas de Exportación, S.A. (Cupire-Padesa) manifesta:</p>
<p>a) Oponse á autorización administrativa, declaración de utilidade pública, aprobación do proxecto de execución e proxecto sectorial das instalacións do parque que afecten o permiso de investigación Togiza, nº 5531, do que é cotitular xunto coa empresa Revestimientos Naturales, S.L.</p>
<p>b) Indica que os organismos afectados e dependentes da consellería deben efectuar un estudio técnico que determine o risco que se podería ocasionar pola instalación do parque no lugar proposto se non respectase as distancias áticas respecto á zona de investigación e posterior explotación mineira.</p>
<p>c) En caso de que se concedese a declaración de utilidade pública, se denegue a urxente ocupación para os efectos de expropiación forzosa, seguíndose o procedemento xeral da Lei de expropiación forzosa, así como a inclusión do permiso de investigación na relación de bens e titulares afectados.</p>
<p>2. Aquilino Botana González, en representación do Monte Veciñal en Man Común de Estelo, Braña e Toxiza, manifesta que o parque eólico producirá efectos negativos sobre o ecosistema dos seus montes e sobre a súa rendibilidade silvícola, e solicita que se exclúan da declaración de utilidade pública.</p>
<p>3. Rosa Vallejo González, en representación da Asociación de Veciños de Vilaoriente da parroquia dos Remedios, de Mondoñedo (Lugo), reclama que se lle solicite á empresa beneficiaria memoria complementaria da subestación de evacuación e que se teña ós seus representados como interesados en todo o que afecte o monte de Estelo.</p>
<p>Terceiro.-O 22 de agosto de 2000, a Delegación Provincial da Consellería de Industria e Comercio de Lugo emitiu informe favorable sobre o citado proxecto.</p>
<p>Cuarto.-O 23 de agosto de 2001, o promotor presentou escrito na Delegación Provincial de Industria e Comercio de Lugo solicitando a modificación do proxecto do citado parque eólico, reformando o sistema de recollida de enerxía eléctrica de media tensión, eliminando os centros de media tensión e reducindo as afeccións ás propiedades nas que se asen</p>
<p>taban, modificándose con iso o orzamento de investimento previsto ó novo importe de 21.830.431 euros.</p>
<p>Quinto.-O 23 de novembro de 2001, a Dirección Xeral de Calidade e Avaliación Ambiental resolveu formular a declaración de impacto ambiental do citado parque eólico, no cal se fixan as posicións de 32 aeroxeradores, quedando a posición dos aeroxeradores T-1201, T-1202, T-1203, T-1204 e T-1205 pendentes de relocalización e posterior informe.</p>
<p>Sexto.-Con data do 10 de xaneiro de 2002, a Dirección Xeral de Industria, Enerxía e Minas abre período de presentación de alegacións, en cumprimento do trámite de audiencia recollido no artigo 84 da Lei de réxime xurídico das administracións públicas e do procedemento administrativo común, co obxecto de determina-la compatibilidade ou incompatibilidade da actividade de producción de enerxía eléctrica no parque eólico denominado Álabe-Terral, coa explotación dos recursos minerais existentes no ámbito territorial afectado. As partes presentaron durante o prazo establecido para o efecto as alegacións e xustificacións que consideraron pertinentes.</p>
<p>Sétimo.-O expediente incluíuse de forma automática dentro do conxunto de solicitudes presentadas á primeira convocatoria anual do artigo 15 do Decreto 302/2001. Por Resolución do 19 de abril de 2002 desta consellería acordouse que proseguise a tramitación administrativa de autorización deste parque eólico.</p>
<p>Oitavo.-O 15 de abril 2002, o promotor presentou documento na Dirección Xeral de Industria, Enerxía e Minas, propoñendo novas medidas correctoras, adaptadas ás esixencias da declaración de impacto ambiental, e solicitando o informe favorable da Dirección Xeral de Patrimonio Cultural ás obras de implantación dos aeroxeradores T-1201 a T-1205 e infraestructuras asociadas.</p>
<p>Noveno.-O 14 de xuño de 2002, a Dirección Xeral de Patrimonio Cultural emitiu informe no que permitía a execución das obras de implantación dos aeroxeradores T-1201 a T-1205 cunha serie de condicionantes que se deberían incluír na declaración de impacto ambiental.</p>
<p>Décimo.-O 1 de xullo 2002, a Dirección Xeral de Calidade e Avaliación Ambiental resolveu modifica-la declaración de impacto ambiental do proxecto de Parque Eólico Álabe-Terral, permitindo executa-las obras proxectadas dos aeroxeradores T-1201 a T-1205 e as súas infraestructuras asociadas, cunha serie de condicionantes.</p>
<p>Décimo primeiro.-Con data do 11 de decembro de 2002, a Subdirección Xeral de Recursos Minerais, examinado o expediente, emite informe favorable sobre a compatibilidade da actividade de producción de enerxía eléctrica no parque eólico denominado Álabe-Terral, co permiso de investigación Togiza, nº 5531, en dúas zonas comprendidas entre os aeroxeradores T-1215 e T-1216 por un lado e</p>
<p>T-1225 e T-1232 por outro (considerando incluída na zona afectada toda a infraestructura eólica asociada a eles cunha marxe de protección de cen metros a cada lado dela), e a compatibilidade co resto das actuacións mineiras previstas neste permiso e na súa concesión derivada Togiza, nº 5531.2.</p>
<p>O citado informe manifesta textualmente:</p>
<p>Informe sobre o expediente de compatibilidade entre o Parque Eólico Álabe-Terral e diversos dereitos mineiros da provincia de Lugo.</p>
<p>1. Antecedentes.</p>
<p>Durante a tramitación da declaración de utilidade pública do Parque Eólico de Álabe-Terral, solicitado pola sociedade Acciona Eólica de Galicia, S.A., detectouse a posible interferencia das actuacións pretendidas neste proxecto coas previstas para outros dereitos mineiros solicitados e/ou existentes na zona, polo que esta dirección xeral abriu, o 10 de xaneiro de 2002, un trámite de audiencia coas partes interesadas, para así proceder a determina-la compatibilidade ou incompatibilidade dos aproveitamentos públicos en xogo.</p>
<p>Para a realización deste informe examináronse, ademais das alegacións presentadas polas partes dentro do trámite de audiencia, os seguintes documentos:</p>
<p>* Expediente e proxectos do Parque Eólico de Álabe-Terral.</p>
<p>* Expediente e proxectos da solicitude de concesión de explotación Togiza, nº 5531.2.</p>
<p>* Expediente e proxectos do permiso de investigación Togiza, nº 5531.</p>
<p>2. Resumo dos proxectos e alegacións presentadas.</p>
<p>Vanse resumir neste punto os proxectos e alegacións de cada unha das sociedades implicadas.</p>
<p>A. Acciona Eólica de Galicia, S.A.</p>
<p>O proxecto de Parque Eólico de Álabe-Terral ten as seguintes características:</p>
<p>Características técnicas do parque:</p>
<p>Nº de aeroxeradores: 37.</p>
<p>Potencia unitaria por aeroxerador: 750 kW.</p>
<p>Xeradores: NEG-MICON NM 750/44-48.</p>
<p>Potencia total instalada: 27,75 MW.</p>
<p>Producción neta anual prevista: 73.350 MWh/ano.</p>
<p>Investimento previsto: 22.226.150,14 A.</p>
<p>Características técnicas da infraestructura de xeración, transformación e interconexión:</p>
<p>* 37 aeroxeradores tipo NEG-MICON NM 750/44-48, de 750 kW de potencia nominal unitaria.</p>
<p>* 37 centros de transformación de 1.000 kVA de potencia unitaria e relación de transformación 0,68/20 kV, instalados unitariamente en interior de torre de aeroxerador, coa súa correspondente paramenta de seccionamento, manobra e protección.</p>
<p>* Liñas de media tensión subterráneas para evacuación de enerxía a 20 kV, de interconexión entre centros de transformación e centros de recollida de media tensión.</p>
<p>* 5 centros de recollida de media tensión para optimización de transporte de enerxía, dotados cada un de transformador para servicios auxiliares e da súa correspondente paramenta de seccionamento, manobra e protección.</p>
<p>* Liñas de media tensión subterráneas para evacuación de enerxía a 20 kV, de interconexión entre centros de recollida de media tensión e subestación transformadora 20/132 kV.</p>
<p>* Subestación transformadora 20/132 kV para evacuación da enerxía producida no Parque Eólico Álabe-Terral, composta por un transformador principal 20/132 kV de 30 MVA ONAF de potencia nominal e un transformador para servicios auxiliares 20/0,4 kV de 100 kVA de potencia nominal, cos correspondentes equipos de control, seccionamento, manobra, medida e protección.</p>
<p>Alegacións.</p>
<p>En resumo son as seguintes:</p>
<p>* En referencia ó permiso de investigación Togiza, nº 5531:</p>
<p>-Considera que os titulares do permiso tiveron un interese moi escaso en desenvolve-la investigación proxectada.</p>
<p>-Non terse realizado os labores de investigación coa actividade e intensidade aprobadas, polo que non se debe aproba-la prórroga do permiso solicitada.</p>
<p>-No suposto de prórroga do permiso, entende que a mínima extensión de terreo ocupada polo parque eólico non produciría ningún tipo de colisión co parque eólico.</p>
<p>* Sobre a solicitude de concesión de explotación Togiza, nº 5531.2:</p>
<p>-Non existirá ningunha interferencia entre os labores proxectados para esta concesión e a infraestructura eólica, sendo o único elemento común de ámbalas actuacións o uso dos accesos existentes que consideran compatible.</p>
<p>-Independentemente do exposto, considera que dado o proxecto mineiro se desenvolve nunha zona proposta para a súa inclusión na Rede Natura 2000, son mínimas as posibilidades dos titulares do dereito mineiro de obter unha declaración ambiental positiva, polo que non podería ser autorizada a explotación mineira.</p>
<p>* Finalmente, e como conclusión, solicita que se declare a compatibilidade do parque eólico cos dereitos mineiros existentes e que se denegue a prórroga do permiso de investigación Togiza, nº 5531.</p>
<p>B. Cupire-Padesa, S.A. y Revestimientos Naturales, S.L.</p>
<p>Titulares do permiso de investigación Togiza, nº 5531 e da solicitude de concesión de explotación Togiza, nº 5531.2.</p>
<p>Permiso de investigación Togiza, nº 5531.</p>
<p>* Outorgado o 11 de marzo de 1998, sobre 123 cuadrículas mineiras. O recurso obxecto da investigación é granito ornamental.</p>
<p>* Autorizouse unha prórroga parcial de dous anos con data do 22 de novembro de 2002.</p>
<p>Solicitude de concesión de explotación Togiza, nº 5531.2.</p>
<p>Características do proxecto:</p>
<p>* Pretende explotarse un xácigo de granito gris co fin de obter bloques de granito ornamental.</p>
<p>* As reservas definidas alcanzan os 119.900 m.</p>
<p>* Recóllense dous ocos de explotación e dúas entulleiras.</p>
<p>* Prevese unha duración da explotación de 30 anos, a un ritmo de 4.000 m anuais.</p>
<p>Alegacións.</p>
<p>Pódense resumir nos seguintes aspectos:</p>
<p>* Prioridade do permiso de investigación sobre o parque eólico por ter sido solicitado con anterioridade. En caso de non ser así, que se inclúan como afectados no procedemento expropiatorio e se denegue a urxente ocupación dos terreos.</p>
<p>* Considera que a proposta de Rede Natura 2000 non pode afecta-los seus dereitos mineiros por ser estes moi anteriores á formulación desa proposta.</p>
<p>* Petición de responsabilidade patrimonial da Administración por funcionamento anormal dos servicios públicos da administración mineira galega en caso de ser autorizado o parque eólico.</p>
<p>3. Conclusións.</p>
<p>Ó se-lo parque eólico o punto común do expediente, imos a examinar por separado a súa posible compatibilidade con cada un dos dereitos mineiros por separado.</p>
<p>A. Permiso de investigación Togiza, nº 5531.</p>
<p>O permiso de investigación, na superficie para a que foi prorrogado, afecta os aeroxeradores, segundo designación de proxecto, T-1215, T-1216 e os comprendidos entre o T-1225 e T-1232, ambos inclusive, ademais da súa infraestructura eléctrica asociada. Nesta zona os labores previstos son incompatibles, considerándose prevalente a actuación eólica pola superior importancia económica do investimento previsto, pois este supón 6.007.067 A (xa que son dez os aeroxeradores afectados, sendo o investimento previsto por aeroxerador de 600.706,7 A), mentres que o investimento previsto no permiso de investigación é de 18.933 A, unha cantidade moi inferior.</p>
<p>B. Solicitudes de concesión de explotación Togiza, nº 5531.2.</p>
<p>Dentro da superficie deste dereito encóntranse os aeroxeradores T-1206 e T-1207. Os devanditos aeroxeradores encóntranse a unha distancia superior ós 350 metros da entulleira 2, que é o labor mineiro previsto máis próximo e a máis de 800 metros do oco de explotación 2, polo que se consideran compatibles neste caso os labores mineiros e a infraestructura eólica.</p>
<p>En resumo, considérase que se debe declara-la prevalencia do parque Álabe-Terral sobre o permiso de investigación Togiza, nº 5531, en dúas zonas comprendidas entre os aeroxeradores T-1215 e T-1216 por un lado e T-1225 e T-1232 por outro (considerando incluída na zona afectada toda a infraestructura eólica asociada a eles cunha marxe de protección de cen metros a cada lado dela), e a compatibilidade co resto das actuacións mineiras previstas neste permiso e na súa concesión derivada Togiza, nº 5531.2.</p>
<p>Décimo segundo.-O 24 de xaneiro de 2003, a Dirección Xeral de Industria, Enerxía e Minas resolveu autoriza-la instalación dos equipos electromecánicos, aproba-lo correspondente proxecto de execución e recoñecerlle a esa instalación a condición de instalación acollida ó réxime especial do Real decreto 2818/1998, e incluíla no grupo b.2) do artigo 2 do dito real decreto, coas seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td></td><td>Vértices</td></tr>
<tr><td></td></tr>
<tr><td>Nome</td><td>Municipio</td><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>Álabe-Terral</td><td>Abadín e Mondoñedo</td><td>0.624.203,00</td><td>4.811.671,00</td></tr>
<tr><td></td></tr>
<tr><td></td><td></td><td>0.625.077,00</td><td>4.811.395,00</td></tr>
<tr><td></td></tr>
<tr><td></td><td></td><td>0.625.060,00</td><td>4.810.802,00</td></tr>
<tr><td></td></tr>
<tr><td></td><td></td><td>0.625.999,00</td><td>4.810.071,00</td></tr>
<tr><td></td></tr>
<tr><td></td><td></td><td>0.624.857,00</td><td>4.809.147,00</td></tr>
<tr><td></td></tr>
<tr><td></td><td></td><td>0.623.067,00</td><td>4.810.160,00</td></tr>
<tr><td></td></tr>
<tr><td></td><td></td><td>0.622.169,00</td><td>4.811.124,00</td></tr>
<tr><td></td></tr>
<tr><td></td><td></td><td>0.622.179,00</td><td>4.811.220,00</td></tr>
<tr><td></td></tr>
<tr><td></td><td></td><td>0.622.315,00</td><td>4.811.374,00</td></tr>
<tr><td></td></tr>
<tr><td></td><td></td><td>0.623.578,00</td><td>4.810.802,00</td></tr>
<tr><td></td></tr></tbody></table>
<p>Nº de aeroxeradores: 37.</p>
<p>Potencia unitaria por aeroxerador: 750 kW.</p>
<p>Xeradores: NEG-MICON NM750/44 e NM750/48.</p>
<p>Potencia total instalada: 27,75 MW.</p>
<p>Producción anual estimada: 73.350 MWh/ano.</p>
<p>Investimento previsto: 22.226.150 euros.</p>
<p>Características técnicas da infraestructura eléctrica de transformación e interconexión:</p>
<p>-37 centros de transformación de 1.000 kVA de potencia unitaria e relación de transformación 0,69/20 kV, instalados unitariamente en interior de torre de aeroxerador, coa súa correspondente paramenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de transformación e centros de recollida de media tensión.</p>
<p>-5 centros de recollida de media tensión para optimización de transporte de enerxía, dotados cada un de transformador para servicios auxiliares e da súa correspondente paramenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de transformación e centros de recollida de media tensión e subestación transformadora 20/132 kV.</p>
<p>-Subestación transformadora 20/132 kV para evacuación de enerxía producida no Parque Eólico Álabe-Terral, composta por un transformador principal 20/132 kV de 30 MVA ONAF de potencia nominal, e un transformador para servicios auxiliares 20/0,4 kV de 100 kVA de potencia nominal, cos correspondentes equipos de control, seccionadores, manobra, medida e protección.</p>
<p>Fundamentos de dereito.</p>
<p>Primeiro.-A Consellería de Innovación, de Industria e Comercio é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, modificado polo Decreto 8/2003, do 18 de xaneiro, en relación co Real decreto 1955/2000, do 1 de decembro, Decreto 302/2001, do 25 de outubro, e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada a elas por parte da empresa promotora, e do resto de documentación existente no expediente, queda de manifesto que:</p>
<p>1. En relación coa alegación formulada por Aquilino Botana González, en representación do Monte Veciñal en Man Común, cabe dicir que non se toman en consideración as alegacións referidas á valoración da afección das parcelas, por non ser obxecto desta fase do expediente; corresponde esta valoración á fase de prezo xusto. A afección ambiental foi tida en conta na declaración de impacto ambiental do citado parque eólico, e a declaración de utilidade pública faise en virtude dos artigos 52 e 54 da Lei 54/1997, do 27 de novembro, do sector eléctrico.</p>
<p>2. Con respecto á alegación dos Veciños de Vilaoriente (Mondoñedo), a liña eléctrica de evacuación de enerxía do parque eólico é obxecto dun proxecto específico e independente, e en relación á titularidade do Monte Veciñal en Man Común de Estelo, cómpre dicir que a empresa beneficiaria tomará</p>
<p>razón delas; non obstante, será durante o levantamento de actas ó que será oportunamente convocado o momento no que pode demostra-la súa titularidade, achegando a documentación acreditativa necesaria.</p>
<p>3. En canto á resolución sobre a compatibilidade ou incompatibilidade da actividade de producción de enerxía eléctrica no parque eólico denominado Álabe-Terral coa explotación dos recursos minerais existentes no ámbito territorial, esta dirección xeral acepta o informe da Subdirección Xeral de Recursos Minerais, con data do 11 de decembro de 2002, e que serve de motivación a esta resolución neste extremo ó incorporarse ó texto dela, tal e como establece o artigo 89.5º da Lei de réxime xurídico das administracións públicas e do procedemento administrativo común.</p>
<p>Terceiro.-No expediente instruído para o efecto cumpríronse os trámites regulamentarios. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta consellería, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>1. Declara-la utilidade pública, en concreto, das instalacións do Parque Eólico Álabe-Terral, o que leva implícita a necesidade de ocupación dos bens e dereitos e implica a urxente ocupación para os efectos do artigo 52 da Lei de expropiación forzosa.</p>
<p>2. Declara-la prevalencia do Parque Eólico Álabe-Terral sobre o permiso de investigación Togiza, nº 5531, en dúas zonas comprendidas entre os aeroxeradores T-1215 e T-1216 por un lado e T-1225 y T-1232 por outro (considerando incluída na zona afectada toda a infraestructura eólica asociada a eles cunha marxe de protección de cen metros a cada lado dela), e a compatibilidade co resto das actuacións mineiras previstas neste permiso e na súa concesión derivada Togiza, nº 5531.2.</p>
<p>Contra esta resolución, que é definitiva na vía administrativa, cabe interpoñer, se é o caso, recurso potestativo de reposición de acordo co establecido no artigo 116 da Lei 30/1992, modificado pola Lei 4/1999, no prazo dun mes contado desde o día seguinte ó da súa notificación, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir da citada data, de acordo co establecido no artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 30 de xaneiro de 2003.</p>
<p>P.D. (Orde 21-1-2003, DOG nº 17, do 27 de xaneiro)</p>
<p>Jesús Vázquez San Luis</p>
<p>Secretario xeral da Consellería de Innovación,</p>
<p>de Industria e Comercio</p>

