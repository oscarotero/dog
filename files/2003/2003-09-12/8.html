---
date: '2003-09-12'
id: 1ADA6
page: 11
number: 177
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 24 de xuño de 2003, da Delegación Provincial da Coruña, pola que
  se dispón o rexistro, o depósito e a publicación, no Diario Oficial de
  Galicia, do acordo de interpretación dos artigos 12 e 27 do convenio colectivo
  do sector de limpeza de edificios e locais.
range: Resolución
url: 'https://www.xunta.gal/dog/Publicados/2003/20030912/Anuncio1ADA6_gl.html'
---
<p>Visto o expediente do acordo de interpretación dos artigos 12 e 27 do convenio colectivo do sector de limpeza de edificios e locais, que tivo entrada nesta delegación provincial o día 11-6-2003, subscrito pola comisión paritaria de interpretación do devandito convenio o día 11-6-2003, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballa</p>
<p>dores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo depósito do citado acordo no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 24 de xuño de 2003.</p>
<p>Elisa Madarro González</p>
<p>Delegada provincial da Coruña</p>
<p>Acta da reunión da comisión paritaria do convenio</p>
<p>colectivo de limpeza de edificios e locais</p>
<p>da provincia da Coruña</p>
<p>Na Coruña, nos locais da Confederación de Empresarios, sendo as 11.00 horas do día 11 de xuño de 2003, reúnense en representación da parte empresarial, Jesús Gómez Vázquez e Arsenio Mezquiriz Andrade, da Asociación Provincial de Empresas de Limpeza, e Ubaldo Pérez Rodríguez e J. Félix Valderrey de la Huerga, de Aspel e, en representación da parte social, Luis Soto Sabio (CIG), Alfredo Santomil García (CIG), Arturo Ponte García (UGT) e Luis Sánchez González (CC.OO.), todos eles como membros da comisión paritaria do convenio colectivo provincial da Coruña para as empresas de limpeza de edificios e locais, regulada no artigo 6 do citado convenio.</p>
<p>O obxectivo desta xunta é o de proceder a aclarar/interpreta-lo contido dos artigos 12 e 27 do convenio colectivo en vigor, solicitada pola representación da Confederación Intersindical Galega.</p>
<p>Esta comisión paritaria acorda por unanimidade dos presentes aclarar/interpreta-los citados artigos, do seguinte xeito:</p>
<p>En relación co establecido no artigo 27 e respecto a aqueles traballadores/as que esporadicamente realicen traballo en tempo nocturno, a contía do complemento de nocturnidade por hora realizada que se aboe calcularase do seguinte xeito:</p>
<p>O importe do complemento de nocturnidade mensual (30% do salario base mensual) dividirase por trinta e o resultado dividirase por 6,5.</p>
<p>En relación co establecido no artigo 12, e respecto ós traballadores/as ós que se fai referencia no punto anterior, o complemento de nocturnidade que se per</p>
<p>cibirá será o 50% da media do percibido nos últimos 12 meses naturais anteriores ó inicio do período vacacional.</p>
<p>Así mesmo, acórdase facultar a Luis Soto Sabio para que realice as xestións oportunas diante da Delegación Provincial da Consellería de Asuntos Sociais, Emprego e Relacións Laborais, para o rexistro e publicación desta acta.</p>
<p>Sen máis asuntos que tratar, dáse por rematada a reunión, sendo as 12.30 horas do día do encabezamento, asinando tódolos presentes en proba de acordo e conformidade.</p>

