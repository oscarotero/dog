---
date: '2003-09-12'
id: 1A5A2
page: 11
number: 177
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 1 de setembro de 2003 pola que se autoriza o cesamento de actividades
  dos centros privados Delta-Tor de Santiago de Compostela e Delta de Teo (A
  Coruña).
range: Orde
url: 'https://www.xunta.gal/dog/Publicados/2003/20030912/Anuncio1A5A2_gl.html'
---
<p>Examinado o expediente incoado pola titularidade dos centros privados Delta-Tor de Santiago de Compostela e Delta de Teo (A Coruña) solicitando o cesamento de actividades dos ditos centros.</p>
<p>Resultando que o centro privado Delta-Tor de Santiago de Compostela obtivo, por Resolución do 24 de setembro de 1999 (DOG do 20 de outubro), autorización para ciclos formativos de grao medio.</p>
<p>Resultando que o centro privado Delta de Teo (A Coruña) obtivo, por Orde do 17 de agosto de 2000 (DOG do 11 de setembro), autorización para ciclos formativos de grao superior.</p>
<p>Vistos o Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Autoriza-lo cesamento de actividades, con efectos do 1 de setembro de 2003, dos centros privados Delta-Tor de Santiago de Compostela e Delta de Teo (A Coruña), segundo os datos que se relacionan no anexo desta orde, quedando nulas e sen ningún efecto as disposicións que autorizan o funcionamento legal dos devanditos centros.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 1 de setembro de 2003.</p>
<p>Celso Currás Fernández</p>
<p>Conselleiro de Educación e Ordenación universitaria</p>
<p>ANEXO</p>
<p>-Provincia: A Coruña.</p>
<p>Localidade: Santiago de Compostela.</p>
<p>Concello: Santiago de Compostela.</p>
<p>Enderezo: Praza de Vigo, 1.</p>
<p>Código do centro: 15020386.</p>
<p>Denominación: Delta-Tor.</p>
<p>Titular: Academia Delta-Tor, S.L.</p>
<p>Autorización do cesamento de actividades do centro.</p>
<p>-Provincia: A Coruña.</p>
<p>Localidade: Teo.</p>
<p>Concello: Teo.</p>
<p>Enderezo: Vilar de Calo, s/n, Seixo.</p>
<p>Código do centro: 15032121.</p>
<p>Denominación: Delta.</p>
<p>Titular: Academia Delta-Tor, S.L.</p>
<p>Autorización do cesamento de actividades do centro.</p>

