---
date: '2003-09-12'
id: 1A5A6
page: 11
number: 177
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 1 de setembro de 2003 pola que se modifica a autorización do centro
  privado Liceo La Paz da Coruña.
range: Orde
url: 'https://www.xunta.gal/dog/Publicados/2003/20030912/Anuncio1A5A6_gl.html'
---
<p>Examinado o expediente presentado polo centro privado Liceo La Paz da Coruña, no que solicita a modificación da autorización recollida na Orde do 9 de setembro de 2002 (DOG do 20) e corrección de erros (DOG do 20 de novembro).</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña que o remite cos informes correspondentes.</p>
<p>Vistos a Lei orgánica 1/1990, do 3 de outubro (BOE do 4), de ordenación xeral do sistema educativo; a Lei orgánica 10/2002, do 23 de decembro (BOE do 24), de calidade da educación; o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; o Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos dos centros; o Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Modifica-la autorización do centro privado Liceo La Paz da Coruña, do que a súa composición resultante se especifica no anexo desta orde, do seguinte xeito:</p>
<p>1º Ampliar 1 unidade do segundo ciclo de educación infantil.</p>
<p>2º O ciclo formativo de grao superior de administración de sistemas informáticos (2 unidades para 30 postos escolares/unidade) e o ciclo formativo de grao superior de desenvolvemento de aplicacións informáticas (2 unidades para 30 postos escolares/unidade), que tiña autorizados en réxime ordinario en quenda de tarde-noite, pasan a ser en réxime de adultos na mencionada quenda.</p>
<p>3º As 6 unidades de bacharelato das modalidades de ciencias da natureza e da saúde, humanidades e ciencias sociais e de tecnoloxía, que tiña autorizadas en réxime ordinario en quenda de tarde-noite, pasan a ser en réxime de adultos na dita quenda.</p>
<p>4º Autorizar 4 unidades de educación secundaria obrigatoria en réxime de adultos en quenda de tarde-noite.</p>
<p>5º Suprimi-lo ciclo formativo de grao superior de próteses dentais da familia profesional de sanidade.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 1 de setembro de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>-Provincia: A Coruña.</p>
<p>Localidade: A Coruña.</p>
<p>Concello: A Coruña.</p>
<p>Enderezo: As Cernadas, 20, polígono de Mato Grande.</p>
<p>Código do centro: 15004265.</p>
<p>Denominación: Centro Privado Liceo La Paz.</p>
<p>Titular: Carlos Pérez Roca e Antonio Pintor Vidal.</p>
<p>Composición resultante:</p>
<p>a) Centro de educación infantil: 15 unidades.</p>
<p>b) Centro de educación primaria: 30 unidades.</p>
<p>c) Centro de educación secundaria obrigatoria: 16 unidades.</p>
<p>d) Centro de bacharelato: 8 unidades das modalidades de ciencias da natureza e da saúde, humanidades e ciencias sociais e de tecnoloxía.</p>
<p>e) Centro de formación profesional específica:</p>
<p>Familia profesional: actividades físicas e deportivas.-1 ciclo formativo de grao superior de animación de actividades físicas e deportivas (2 unidades para 30 postos escolares/unidade).</p>
<p>Familia profesional: administración.-1 ciclo formativo de grao medio de xestión administrativa (1 unidade para 30 postos escolares).-1 ciclo formativo de grao superior de administración e finanzas (2 unidades para 20 postos escolares/unidade).</p>
<p>Familia profesional: hostalería e turismo.-1 ciclo formativo de grao medio de servicios de restaurante e bar (1 unidade para 30 postos escolares).</p>
<p>Familia profesional: informática.-1 ciclo formativo de grao superior de administración de sistemas informáticos (2 unidades para 30 postos escolares/unidade).-1 ciclo formativo de grao superior de desenvolvemento de aplicacións informáticas (2 unidades para 30 postos escolares/unidade).</p>
<p>Familia profesional: sanidade.-1 ciclo formativo de grao medio de coidados auxiliares de enfermería (1 unidade para 30 postos escolares).-1 ciclo formativo de grao medio de farmacia (1 unidade para 30 postos escolares).-1 ciclo formativo de grao superior de documentación sanitaria (1 unidade para 20 postos escolares).</p>
<p>f) Centro de persoas adultas en quenda de tarde-noite: 4 unidades de educación secundaria obrigatoria, 6 unidades de bacharelato das modalidades de ciencias da natureza e da saúde, humanidades e ciencias sociais e de tecnoloxía, 2 unidades para 30 postos escolares/unidade do ciclo formativo de grao superior de administración de sistemas informáticos e 2 unidades para 30 postos escolares/unidade do ciclo formativo de grao superior de desenvolvemento de aplicacións informáticas.</p>

