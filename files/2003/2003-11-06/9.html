---
date: '2003-11-06'
id: 1F366
page: 13
number: 216
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Acordo do 31 de outubro de 2003, do tribunal designado para xulga-lo proceso
  selectivo para o acceso a categorías correspondentes ó grupo V do persoal
  laboral fixo da Xunta de Galicia, polo que se fan públicas as puntuacións
  provisionais da fase de concurso.
range: Acordo
url: 'https://www.xunta.gal/dog/Publicados/2003/20031106/Anuncio1F366_gl.html'
---
<p>En sesión que tivo lugar o día 31 de outubro de 2003 o tribunal nomeado pola orde da Consellería da Presidencia, Relacións Institucionais e Administración Pública do 26 de decembro de 2003, para cualifica-lo proceso selectivo para o acceso a categorías correspondentes ó grupo V do persoal laboral fixo da Xunta de Galicia, en concreto á categoría 9, celador 2ª/vixilante de recursos naturais, adoptou os seguintes acordos:</p>
<p>Primeiro.-Conforme o disposto na base sexta III.3.8. parágrafo segundo, facer públicas as puntuacións provisionais da fase de concurso.</p>
<p>Segundo.-Conceder un prazo de 10 días hábiles, contados a partir do seguinte ó da publicación deste</p>
<p>acordo, para que os interesados poidan presentar reclamacións en relación coas puntuacións obtidas, dirixidas á Consellería da Presidencia, Relacións Institucionais e Administración Pública, Dirección Xeral da Función Pública (edificio administrativo San Caetano, Santiago de Compostela).</p>
<p>Terceiro.-A relación coa puntuación provisional da fase de concurso poderase consultar nos taboleiros de anuncios da Consellería da Presidencia, Relacións Institucionais e Administración Pública, nos das súas delegacións provinciais e nas oficinas comarcais da Xunta de Galicia ó igual que na Consellería de Medio Ambiente e nas súas delegacións provinciais.</p>
<p>Para solicitar información o teléfono de contacto é o 902 12 00 12, en horario de 9.00 a 19.00 horas de luns a venres e de 9.00 a 14.00 horas os sábados.</p>
<p>Santiago de Compostela, 31 de outubro de 2003.</p>
<p>Mª Lourdes Batán Aira</p>
<p>Presidenta do tribunal</p>

