---
date: '2003-11-06'
id: 1F3F2
page: 13
number: 216
agency: CONCELLO DE CAMBRE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031106/Anuncio1F3F2_gl.html'
---
<p>O Pleno do Concello de Cambre, na súa sesión do 25 de setembro do ano que andamos, acordou aprobar definitivamente o estudio de detalle para a determinación de aliñacións na parcela do polígono industrial Espíritu Santo, dedicada a equipamento social-comercial, situada en Cecebre, elaborado polo arquitecto Javier Fernández Ares, e promovido por Proín Espíritu Santo, S.L.</p>
<p>O que se fai público de conformidade co establecido no artigo 92.2º da Lei 9/2002, de ordenación urbanística e protección do medio rural de Galicia.</p>
<p>Esta resolución, de conformidade co establecido no artigo 109 da Lei 30/1992, pon fin á vía administrativa. A teor do establecido nos artigos 107 e 116 da citada lei poderá recorrerse potestativamente en reposición ou impugnarse directamente ante a xurisdicción contencioso-administrativa.</p>
<p>O prazo para interpoñe-lo recurso de reposición é dun mes contado desde o día seguinte á última publicación deste anuncio e deberá presentalo ante o mesmo órgano que a dictou, segundo o establecido no artigo 117 da Lei 30/1992.</p>
<p>O prazo para interpoñe-lo recurso contencioso-administrativo é de dous meses contados desde o día seguinte á última publicación deste anuncio, e deberá presentalo perante o Xulgado do Contencioso-Administrativo da Coruña ou a Sala do Contencioso-Administrativo do Tribunal Superior de Xustiza de Galicia, segundo a distribución competencial establecida nos artigos 8 e 10 da Lei 29/1998, do 13 de xullo, reguladora da xurisdicción contencioso-administrativa, todo isto sen prexuízo de que poida exercer, de se-lo caso, calquera outro recurso que estime procedente.</p>
<p>Cambre, 13 de outubro de 2003.</p>
<p>Antonio Varela Saavedra</p>
<p>Alcalde</p>

