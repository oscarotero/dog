---
date: '2003-04-09'
id: CEBE
page: 4
number: 70
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 1 de abril de 2003 pola que se anuncian os actos en
  conmemoración do Día das Letras Galegas.
range: Resolución
url: 'https://www.xunta.gal/dog/Publicados/2003/20030409/AnuncioCEBE_gl.html'
---
<p>En execución do Plan de actividades da EGAP para o ano 2003, a EGAP anuncia a celebración dos actos en conmemoración do Día das Letras Galegas conforme as seguintes bases:</p>
<p>1. Obxectivos.</p>
<p>Con motivo de declara-la Real Academia Galega o Día das Letras Galegas de 2003 dedicado a Antón Avilés de Taramancos, a EGAP súmase, como institución pública galega, á homenaxe deste galego insigne, ó organizar unha mesa redonda sobre a súa vida e obra. Esta acción formativa completarase cunha viaxe de interese cultural.</p>
<p>2. Destinatarios.</p>
<p>Na mesa redonda poderá participa-lo persoal das administracións públicas e calquera outra persoa interesada. Á viaxe cultural terá acceso só o persoal ó servicio de calquera das administracións públicas de Galicia (ata 40 prazas); no caso de presentárense máis solicitudes que prazas terá preferencia o per</p>
<p>soal da Xunta. A inscrición na viaxe implica a obrigatoriedade de asistir á mesa redonda.</p>
<p>3. Desenvolvemento.</p>
<p>3.1. Mesa redonda:</p>
<p>-Data: 13 de maio.</p>
<p>-Hora: de 13 h a 14.30 h.</p>
<p>-Lugar: EGAP.</p>
<p>3.2. Viaxe cultural:</p>
<p>-Data: 17 de maio.</p>
<p>Para coñece-lo desenvolvemento da viaxe e para todo tipo de información, prégase contactar co Servicio de Estudios, Investigación e Publicacións. Teléfono 981 54 62 49.</p>
<p>4. Inscrición.</p>
<p>As solicitudes, segundo o modelo oficial que figura ó final desta convocatoria, irán dirixidas ó director da Escola Galega de Administración Pública, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemen</p>
<p>to administrativo común. Admitiranse tamén inscricións por telefax: 981 54 63 30.</p>
<p>As solicitudes deberán entrar no rexistro da EGAP antes das 10 h do día 5 de maio.</p>
<p>5. Publicación e notificación da selección.</p>
<p>A partir do 9 de maio os solicitantes poderán obte-la confirmación da súa selección chamando por</p>
<p>teléfono á EGAP os días laborables de 12 a 14 h ó número 981 54 62 49 ou ben consultando a lista de seleccionados, que se exporá no taboleiro de anuncios deste centro.</p>
<p>Santiago de Compostela, 1 de abril de 2003.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

