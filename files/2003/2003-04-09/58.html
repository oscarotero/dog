---
date: '2003-04-09'
id: D76E
page: 4
number: 70
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de estatutos para a constitución e
  funcionamento, por transformación da xunta de compensación, nunha entidade
  urbanística colaboradora de conservación da U.A. IV-12 Ramón Nieto, 6.
range: Anuncio
url: 'https://www.xunta.gal/dog/Publicados/2003/20030409/AnuncioD76E_gl.html'
---
<p>O Consello da Xerencia Municipal de Urbanismo, en sesión do 5 de decembro de 2002, acordou aprobar inicialmente o proxecto de estatutos para a constitución, por transformación da xunta de compensación, e funcionamento da entidade urbanística colaboradora de conservación da unidade de actuación IV-12 Ramón Nieto, 6.</p>
<p>Sométese o presente expediente ó trámite de información pública polo prazo de vinte días, mediante publicación do acordo no DOG, e dos estatutos, coas correccións sinalados no acordo, no BOP e taboleiro de anuncios da Xerencia Municipal de Urbanismo. O prazo de exposición pública entenderase aberto desde a primeira publicación ata o remate dos vinte días contados desde o derradeiro anuncio.</p>
<p>A documentación do presente expediente atópase ó dispor do público en xeral na Oficina de Información Urbanística, na planta baixa da Xerencia.</p>
<p>O presente anuncio servirá de notificación, nos termos establecidos nos artigos 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, para todos e todas aqueles/as interesados/as directamente afectados/as que, por resultaren descoñecidos/as ou por ignora-lo seu domicilio, non poidan ser notificados/as persoalmente.</p>
<p>Vigo, 24 de marzo de 2003.</p>
<p>Lois Pérez Castrillo</p>
<p>Alcalde presidente da Xerencia Municipal</p>
<p>de Urbanismo</p>

