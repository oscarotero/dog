---
date: '2003-04-09'
id: CE96
page: 4
number: 70
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de marzo de 2003 pola que se declara de interese galego a Fundación
  Pedro Pérez Pérez e se inscribe no Rexistro Auxiliar de Fundacións deste
  protectorado.
range: Orde
url: 'https://www.xunta.gal/dog/Publicados/2003/20030409/AnuncioCE96_gl.html'
---
<p>Visto o expediente tramitado por instancia da Fundación Pedro Pérez Pérez para a súa declaración de interese galego e a conseguinte inscrición no Rexistro de Fundacións da Xunta de Galicia.</p>
<p>Resultando que a Consellería da Presidencia, Relacións Institucionais e Administración Pública, pola súa Orde do 5 de marzo de 2003 (Diario Oficial de Galicia do 17 de marzo), clasificou como benéfico-docente a citada fundación e a adscribiu á Consellería de Educación e Ordenación Universitaria.</p>
<p>Vista a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, de reforma da Lei 7/1983; así como o Regulamento de organización e funcionamento do protectorado das fundacións de interese galego, aprobado por Decreto 248/1992, do 18 de xuño, e as demais disposicións de xeral e pertinente aplicación, e máis concretamente as normas contidas na Lei 50/2002, do 26 de decembro, de fundacións.</p>
<p>Considerando que a correspondente escritura fundacional e de aprobación dos estatutos son conformes co establecido nos artigos 5, 6 e 7 da Lei 7/1983, do 22 de xuño (Diario Oficial de Galicia nº 89, do 20 de xullo), e coas demais disposicións aplicables.</p>
<p>Considerando que os fins e demais elementos organizativos da Fundación Pedro Pérez Pérez cumpren cos requisitos e condicións sinalados nos artigos 1 e 13 da mencionada Lei 7/1983, para a súa declaración de interese galego, así como coas normas de aplicación que determina a devandita Lei 50/2002.</p>
<p>Considerando que este expediente o promoveron persoas lexitimadas para iso, e que na súa tramitación se cumpriron os requisitos legais e regulamentarios esixidos, tanto pola lexislación autonómica en materia de fundacións de interese galego como polas normas establecidas na Lei 50/2002.</p>
<p>Esta consellería, consonte o disposto no artigo 32.3º do devandito regulamento, logo do informe da asesoría xurídica deste departamento,</p>
<p>RESOLVE:</p>
<p>Primeiro.-Declarar de interese galego á Fundación Pedro Pérez Pérez coa conseguinte aprobación dos seus estatutos e dos demais aspectos recollidos na orde de clasificación publicada no DOG do 17 de marzo de 2003.</p>
<p>Segundo.-Ordena-la súa inscrición no Rexistro Auxiliar de Fundacións deste protectorado, logo da publicación desta orde no Diario Oficial de Galicia; tendo esta publicación e inscrición o carácter constitutivo que determinan os artigos 33.3º do Decreto 248/1992 e o 8 da Lei 7/1983, así como o artigo 4 da referida Lei 50/2002.</p>
<p>Terceiro.-Esta disposición pon fin á vía administrativa, consonte co establecido no artigo 109 c) da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 26 de marzo de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

