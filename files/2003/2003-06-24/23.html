---
date: '2003-06-24'
id: 148EA
page: 8
number: 121
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 18 de xuño de 2003 pola que se aproba a relación definitiva de
  aspirantes admitidos e excluídos nas probas selectivas para a provisión dunha
  praza de técnico superior de microscopía electrónica, vacante no cadro de
  persoal laboral desta universidade, convocada por Resolución do 12 de setembro
  de 2002.
range: Resolución
url: 'https://www.xunta.gal/dog/Publicados/2003/20030624/Anuncio148EA_gl.html'
---
<p>Por resolución do rectorado desta universidade do 12 de setembro de 2002 (DOG do 3 de outubro/BOE do 7 de outubro) convocáronse probas selectivas para a provisión dunha praza de técnico superior de microscopía electrónica, vacante no cadro de persoal laboral desta universidade.</p>
<p>Por Resolución do 6 de novembro de 2002 (DOG do 27 de novembro) fíxose pública a relación provisional de aspirantes admitidos e excluídos ás probas selectivas para a provisión das prazas anteriormente citadas.</p>
<p>Rematado o prazo de emenda dos motivos de exclusión ou omisión establecido na base 4ª da convocatoria e feitas as rectificacións oportunas.</p>
<p>Este rectorado resolveu:</p>
<p>Primeiro.-Declarar aprobada e facer pública a relación definitiva de aspirantes admitidos e excluídos, con expresión da causa de exclusión, ás citadas probas. A lista completa de aspirantes figurará exposta no taboleiro de anuncios do rectorado (rúa Oporto, nº 1, Vigo) e nos rexistros dos campus de Ourense (unidade administrativa, Campus As Lagoas s/n, Ourense), Pontevedra (Facultade de Ciencias Sociais, Campus A Xunqueira s/n, Pontevedra) e As Lagoas, Marcosende (C.A.C.T.I., Campus As Lagoas-Marcosende, Vigo).</p>
<p>Segundo.-Convoca-los aspirantes admitidos para a realización do primeiro exercicio da fase de oposición o día 28 de xuño de 2003, ás 10.00 h na sala de graos do C.A.C.T.I. (Campus As Lagoas-Marcosende, Vigo).</p>
<p>Os aspirantes deberán ir provistos do documento nacional de identidade para a súa debida identificación, lapis do nº 2, goma de borrar e bolígrafo.</p>
<p>Terceiro.-Establecer un prazo de tres días hábiles a partir do seguinte ó da realización deste exercicio para reclama-lo seu cuestionario.</p>
<p>Contra esta resolución, que esgota a vía administrativa, poderase interpor recurso ante a xurisdicción contencioso-administrativa, no prazo de dous meses contados desde o día seguinte ó da súa publicación</p>
<p>no Diario Oficial de Galicia, de conformidade co disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Os interesados poderán optar por interpor contra esta resolución recurso de reposición no prazo dun mes, contado a partir do día seguinte ó da publicación desta resolución, ante o mesmo órgano que a dictou. Neste caso, non caberá interpo-lo recurso antes citado mentres non recaia resolución expresa ou presunta do recurso de reposición, de conformidade co disposto na Lei 4/1999, do 13 de xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 18 de xuño de 2003.</p>
<p>Domingo Docampo Amoedo</p>
<p>Rector da Universidade de Vigo</p>

