---
date: '2003-06-24'
id: 1488A
page: 8
number: 121
agency: CONSELLERÍA DE PESCA E ASUNTOS MARÍTIMOS
section: I. DISPOSICIÓNS XERAIS
title: >-
  Orde do 13 de xuño de 2003 pola que se fixa un prazo extraordinario para a
  declaración establecida na disposición transitoria primeira da Orde do 8 de
  maio de 2002, pola que se actualiza o Rexistro de Buques de Pesqueiros da
  Comunidade Autónoma de Galicia e se establecen normas sobre a súa xestión e
  control.
range: Orde
url: 'https://www.xunta.gal/dog/Publicados/2003/20030624/Anuncio1488A_gl.html'
---
<p>A Orde do 8 de maio de 2002, pola que se actualiza o Rexistro de Buques de Pesqueiros da Comunidade Autónoma de Galicia e se establecen normas sobre a súa xestión e control, foi publicada coa finalidade de proceder a unha revisión e actualización dos datos que constan nos rexistros administrativos da Comunidade Autónoma.</p>
<p>Tendo en conta a obrigatoriedade de estaren rexistrados que teñen tódolos buques co porto base na Comunidade Autónoma de Galicia e incluídos nas listas 3ª e 4ª do Rexistro de Matrícula ó que alude o Decreto 420/1993, do 17 de decembro, establecéronse unhas normas para a inscrición, formalización, modificación e baixas no Rexistro de Buques de Pesqueiros da Comunidade Autónoma de Galicia.</p>
<p>Dada a situación irregular dalgunha embarcación, aquelas nas que o seu arqueo, potencia propulsora ou características principais non coincide co rexistrado na folla de asento debido a diferentes motivos, a administración estableceu un prazo para a declaración desta situación perante a Consellería de Pesca e Asuntos Marítimos para poder proceder á súa regularización.</p>
<p>Esgotado o prazo establecido pola disposición transitoria primeira da Orde do 8 de maio de 2002, para que os titulares de embarcacións irregulares</p>
<p>declararan a súa situación desigual e non tendo completado a fase de saneamento dos datos é, polo que procede, de forma excepcional, abrir un novo prazo para favorecer a aqueles pequenos armadores que non optasen por esta posibilidade e o fagan.</p>
<p>É polo que,</p>
<p>DISPOÑO:</p>
<p>Artigo único.-Establécese un novo prazo, excepcional de 15 días hábiles, contados desde a entrada en vigor desta orde, para a presentación das declaracións de irregularidade reguladas na disposición transitoria primeira da Orde do 8 de maio de 2002, pola que se actualiza o Rexistro de Buques Pesqueiros e se establecen normas sobre a súa xestión e control.</p>
<p>Disposicións derradeiras</p>
<p>Primeira.-Facúltase o secretario xeral da Consellería de Pesca e Asuntos Marítimos para que dicte as resolucións necesarias para o desenvolvemento e aplicación desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de xuño de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

