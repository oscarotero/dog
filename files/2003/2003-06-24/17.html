---
date: '2003-06-24'
id: 148D2
page: 8
number: 121
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: IV. OPOSICIÓNS E CONCURSOS
title: >-
  Resolución do 12 de xuño de 2003, da Secretaría Xeral da Consellería de
  Xustiza, Interior e Administración Local, pola que se publica a convocatoria
  para provisión, polo sistema de libre designación, dun posto de traballo na
  Deputación Provincial de Ourense, entre funcionarios/as de Administración
  local con habilitación de carácter nacional.
range: Resolución
url: 'https://www.xunta.gal/dog/Publicados/2003/20030624/Anuncio148D2_gl.html'
---
<p>De conformidade co disposto no artigo 28 do Real decreto 1732/1994, do 29 de xullo, sobre provisión de postos de traballo reservados a funcionarios/as de Administración local con habilitación de carácter nacional e no exercicio da competencia atribuída polo artigo 13 bis da Lei 4/1988, do 26 de maio, da función pública de Galicia, e a Orde do 12 de febreiro de 2003 sobre delegación de competencias, esta secretaría xeral</p>
<p>DISPÓN:</p>
<p>Publica-las bases da convocatoria para a provisión, polo sistema de libre designación, entre funcionarios/as de Administración local con habilitación de carácter nacional, do posto de vicesecretario/a da Deputación Provincial de Ourense que se acompañan con esta resolución.</p>
<p>Santiago de Compostela, 12 de xuño de 2003.</p>
<p>P.D. (Orde 12-2-2003)</p>
<p>Manuel E. Martínez Oubiña</p>
<p>Secretario xeral da Consellería de Xustiza, Interior e Administración Local</p>
<p>Corporación: Deputación Provincial de Ourense</p>
<p>Denominacion do posto:</p>
<p>Vicesecretario/a xeral.</p>
<p>Clase do posto:</p>
<p>Reservado a funcionarios con habilitación de carácter nacional pertenecentes á subescala de secretaría, categoría superior.</p>
<p>Nivel de complemento de destino: 30.</p>
<p>Complemento específico: 22.023,42 euros.</p>
<p>Requisitos para o seu desempeño segundo a relación de postos de traballo:</p>
<p>Pertenenza á subescala de secretaría, categoría superior, da escala de funcionarios de Administración local con habilitación de carácter nacional.</p>
<p>Coñecemento da lingua propia da comunidade autónoma:</p>
<p>Valorarase o coñecemento da lingua galega, a partir do grao de curso de perfeccionamento homologado pola Xunta de Galicia, ou equivalente.</p>
<p>Requisitos para participar no procedemento:</p>
<p>Pertencer á subescala e categoría indicadas, e non atoparse incurso en prohibición legal para participar en procedementos para provisión de postos de traballo na Administración pública.</p>
<p>Presentación de solicitudes.</p>
<p>As solicitudes dirixiranse, no prazo de quince días naturais seguintes á publicación do extracto da convocatoria no Boletín Oficial del Estado, ó presidente da Deputación Provincial de Ourense, podendo presentarse en calquera dos lugares previstos no artigo 38.4º da Lei 30/1992, do 26 de novembro.</p>
<p>Na solicitude deberá facerse consta-lo número de rexistro de persoal do aspirante, así como os seus datos persoais. Xuntarase a seguinte documentación:</p>
<p>-Documentación acreditativa de pertencer á escala, subescala e categoría esixidas nas bases da convocatoria.</p>
<p>-Currículum profesional.</p>
<p>-Documentación acreditativa dos méritos, servicios e estudios alegados.</p>
<p>-Declaración xurada de non atoparse incurso na causa de prohibición legal para a participación en procedementos de provisión de postos de traballo nas administracións públicas.</p>
<p>Resolución do procedemento.</p>
<p>Rematado o prazo de presentación de instancias o procedemento, logo da constatación da concorrencia dos requisitos esixidos na convocatoria, será resolto polo presidente no prazo máximo dun mes, dando conta ó Pleno da Corporación e traslado da mesma á Dirección Xeral de Administración Local da Xunta de Galicia e á Dirección Xeral de Administración Local do Ministerio para as administracións públicas para anotación e publicación conxunta no Boletín Oficial del Estado.</p>
<p>A resolución motivarase con referencia ó cumprimento por parte do candidato elixido, dos requisitos e especificacións esixidos na convocatoria e da competencia para proceder ó nomeamento. En todo caso, deberá quedar acreditada no procedemento, como fundamento da resolución adoptada, a observancia do procedemento debido.</p>

