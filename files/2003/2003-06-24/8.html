---
date: '2003-06-24'
id: 148AA
page: 8
number: 121
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de maio de 2003 pola que se lle concede a autorización definitiva
  para imparti-las ensinanzas de música de grao medio ó conservatorio
  profesional de música de Melide (A Coruña).
range: Orde
url: 'https://www.xunta.gal/dog/Publicados/2003/20030624/Anuncio148AA_gl.html'
---
<p>O conservatorio de música oficial non estatal de grao elemental dependente do Concello de Melide foi creado polo Decreto 394/1991, do 14 de novembro (Diario Oficial de Galicia do 21 de novembro).</p>
<p>Polo Decreto 266/2003, do 15 de maio (DOG do 28 de maio) transfórmase o conservatorio de música oficial non estatal de grao elemental dependente do Concello de Melide (A Coruña) en conservatorio profesional de música.</p>
<p>Vistos os informes da Delegación Provincial da Consellería de Educación e Ordenación Universitaria da Coruña e en aplicación da disposición derradeira única do Decreto 266/2003, do 15 de maio, esta consellería</p>
<p>DISPÓN:</p>
<p>Primeiro.-Concédeselle a autorización definitiva para imparti-las ensinanzas de música de grao medio reguladas pola Lei orgánica 1/1990, do 3 de outubro, de ordenación xeral do sistema educativo (BOE do 4 de outubro), ó conservatorio profesional de música de Melide, segundo os datos que figuran no anexo a esta orde.</p>
<p>Segundo.-A Delegación Provincial da Consellería de Educación e Ordenación Universitaria da Coruña, logo de informe da Inspección educativa, aprobará expresamente a relación de persoal que imparta docencia no conservatorio.</p>
<p>Terceiro.-O conservatorio queda obrigado ó cumprimento da lexislación vixente para os centros que imparten ensinanzas artísticas e a solicita-la oportuna revisión cando teña que modificarse calquera dos datos que figuran nesta orde.</p>
<p>Cuarto.-A presente orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14 de xaneiro), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día segunte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (BOE do 14 de xullo).</p>
<p>Santiago de Compostela, 30 de maio de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Melide.</p>
<p>Localidade: Melide.</p>
<p>Enderezo: praza das Universidades, s/n.</p>
<p>Código do centro: 15027162.</p>
<p>Titular: Concello de Melide.</p>
<p>Denominación xenérica: conservatorio profesional de música.</p>
<p>Denominación específica: de Melide.</p>
<p>Postos escolares: grao elemental: 80, grao medio: 180.</p>

