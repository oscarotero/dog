---
date: '2003-06-24'
id: '14896'
page: 8
number: 121
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Decreto 286/2003, do 12 de xuño, polo que se nomea a Agustín Hernández
  Fernández de Rojas como delegado da Xunta de Galicia nas sociedades galegas
  concesionarias de autoestradas de peaxe.
range: Decreto
url: 'https://www.xunta.gal/dog/Publicados/2003/20030624/Anuncio14896_gl.html'
---
<p>O Decreto 390/1996, do 31 de outubro, crea a delegación da Xunta de Galicia nas sociedades concesionarias de autoestradas de peaxe, constituíndo esta delegación como órgano de relación da Xunta de Galicia coas referidas sociedades en tódolos asuntos e incidencias que se deriven do desenvolvemento dos contratos de concesión. E, consonte o disposto no artigo 36 da Lei 8/1972, do 10 de maio, de construcción, conservación e explotación de autoestradas en réxime de concesión, modificado pola Lei 13/2003, do 23 de maio, reguladora do contrato de concesión de obras públicas, é o órgano coordinador, executivo e de relación coa Administración, asinándolle funcións e competencias concretas.</p>
<p>Segundo establece o citado Decreto 390/1996, do 31 de outubro, no seu artigo 1.3º o delegado da Xunta nas sociedades concesionarias de autoestra</p>
<p>das de peaxe é nomeado polo Consello da Xunta por proposta do conselleiro de Política Territorial, Obras Públicas e Vivenda.</p>
<p>Por todo iso, por proposta do conselleiro de Política Territorial, Obras Públicas e Vivenda, en uso das atribucións conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro e logo de deliberación do Consello da Xunta de Galicia, na súa reunión do día doce de xuño de dous mil tres,</p>
<p>DISPOÑO:</p>
<p>Nomear a Agustín Hernández Fernández de Rojas, director xeral de Obras Públicas da Consellería de Política Territorial Obras Públicas e Vivenda, delegado da Xunta de Galicia nas sociedades galegas concesionarias de autoestradas de peaxe.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, doce de xuño de dous mil tres.</p>
<p>Manuel Fraga Iribarne</p>
<p>Presidente</p>
<p>Alberto Núñez Feijóo</p>
<p>Conselleiro de Política Territorial, Obras Públicas</p>
<p>e Vivenda</p>

