---
date: '2003-06-24'
id: 1494A
page: 8
number: 121
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 21 de maio de 2003, da División de Recursos Humanos, pola que se
  emprazan as partes interesadas no recurso contencioso-administrativo
  interposto por María Dolores Ramos Covelo.
range: Resolución
url: 'https://www.xunta.gal/dog/Publicados/2003/20030624/Anuncio1494A_gl.html'
---
<p>No Xulgado do Contencioso-Administrativo número un de Santiago de Compostela tramítase o recurso número 123/03 (procedemento abreviado) interposto por María Dolores Ramos Covelo na súa condición de aspirante no proceso selectivo de persoal estatutario convocado por Resolución do 20 de marzo de 2001 (DOG nº 63, do 29 de marzo).</p>
<p>A recorrente, aspirante da categoría de persoal de servicios xerais, pretende a asignación de 191,18 puntos e a súa conseguinte inclusión na relación de aspirantes seleccionados.</p>
<p>O que se notifica para xeral coñecemento de tódalas persoas interesadas no procedemento, que son emprazadas para que poidan comparecer no xulgado como demandados no prazo de nove días, de conformidade co previsto no artigo 49 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 21 de maio de 2003.</p>
<p>José Ignacio Lema Piñeiro</p>
<p>Director xeral da División de Recursos Humanos</p>

