---
date: '2003-08-04'
id: 1805A
page: 10
number: 149
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 7 de xullo de 2003, da Dirección Xeral de Industria, Enerxía e
  Minas, pola que se somete a información pública o estudio de efectos
  ambientais e o plan de restauración do proxecto da entulleira de muro da
  concesión de explotación Serrabal, 6073 da provincia da Coruña e promovida por
  Rocas, Arcillas y Minerales, S.A.
range: Resolución
url: 'https://www.xunta.gal/dog/Publicados/2003/20030804/Anuncio1805A_gl.html'
---
<p>En cumprimento do disposto no artigo 2.4º do Decreto 327/1991, de avaliación dos efectos ambientais para Galicia (DOG número 199, do 15-10-1991), e durante o prazo de vinte días hábiles, someterase o estudio de efectos ambientais ó trámite de información pública, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de vinte días hábiles, contados a partir da publicación da presente resolución, o estudio de efectos ambientais e o plan de restauración do proxecto da entulleira de muro da concesión de explotación Serrabal nº 6073, emprazada en terreos do concello de Vedra, provincia da Coruña, e solicitado por Rocas, Arcillas y Minerales, S.A.</p>
<p>Para os efectos informativos porase á disposición dos administrados que o soliciten un exemplar del para consulta nas oficinas desta dirección xeral, nas dependencias das delegacións provinciais das consellerías de Innovación, Industria e Comercio e Medio Ambiente correspondentes, así como no concello de Vedra, e as alegacións formularanse durante o prazo sinalado nas mesmas oficinas.</p>
<p>Santiago de Compostela, 7 de xullo de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

