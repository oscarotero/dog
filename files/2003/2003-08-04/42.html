---
date: '2003-08-04'
id: '18066'
page: 10
number: 149
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 16 de maio de 2003, da Delegación Provincial de Ourense, polo que se
  notifican as incoacións dos expedientes sancionadores de montes OU-39/03-M e
  OU-40/03-M, devoltos polo servicio de correos.
range: Edicto
url: 'https://www.xunta.gal/dog/Publicados/2003/20030804/Anuncio18066_gl.html'
---
<p>Notificación do 16 de maio de 2003, da Delegación Provincial de Ourense, polo que se notifican as incoacións dos expedientes sancionadores en materia forestal relacionados no anexo e de referencias OU-39/03-M e OU-40/03-M, e de conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo</p>
<p>común, notifícaselles ás persoas que no anexo se mencionan, as incoacións dos expedientes sancionadores acordadas polo delegado provincial da Consellería de Medio Ambiente en Ourense, por presunta infracción á Lei de montes, do 8 de xuño de 1957 e do seu Regulamento, aprobado polo Decreto 485/1962, do 22 de febreiro, ó non ser posible a notificación a través do servicio de correos.</p>
<p>Noméase instructora dos expedientes a Miriam Areal López, funcionaria desta delegación que poderá ser recusada conforme o réxime de recusación establecido nos artigos 28 e 29 da Lei 30/1992.</p>
<p>A resolución dos expedientes será acordada por razón da contía da multa polo conselleiro desta consellería de acordo co artigo 452 do Regulamento de montes en relación co Real decreto 167/1981, do 9 de xaneiro.</p>
<p>Para os efectos previstos na Lei de réxime xurídico das administracións públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación desta notificación para que poidan examina-los expedientes nesta delegación provincial, sita na rúa do Paseo, nº 18-5º andar e achegar por escrito cantas alegacións, documentos, informacións ou propostas de probas que consideren convenientes na defensa dos seus dereitos.</p>
<p>De no efectuar ningunha alegación no prazo fixado, estes acordos de incoación poderán ser considerados propostas de resolución, conforme o establecido no artigo 13.2º do Regulamento para o exercicio da potestade sancionadora, aprobado polo Real decreto 1398/1993, do 4 de agosto, determinándose para estos efectos o importe da sanción indicado no anexo.</p>
<p>Os expedientados teñen dereito a coñecer, en calquera momento do procedemento o estado de tramitación no que se encontra o expediente, e acceder a el e obter copias dos documentos ou das informacións incluídas nel, tralo pagamento das taxas correspondentes, polo que se pon de manifesto o expediente durante o mesmo prazo que se citou con anterioridade.</p>
<p>De conformidade co artigo 42.4º da Lei 30/1992, en relación coa Lei 4/1999, de réxime xurídico das administracións públicas e do procedemento administrativo común, infórmase de que no caso de non resolve-los presentes expedientes no prazo de seis meses, tendo en conta as posibles interrupcións do seu cómputo por causas imputables ós expedientados producirase a súa caducidade. A resolución que declare a caducidade ordenará o arquivo das actuacións cos efectos previstos no artigo 92 desta lei.</p>
<p>O pagamento voluntario poderá implicar a terminación do procedemento sen prexuízo da posibilidade de interpoñe-los recursos procedentes (artigo 8.2º do Real decreto 1398/1993). O importe da sanción que en cada caso corresponda farase efectivo na conta de recadación de multas e sancións da Xunta de Galicia empregando os impresos oficiais</p>
<p>que se facilitarán na Delegación Provincial en Ourense, sita na rúa do Paseo, nº 18-5º.</p>
<p>Ourense, 16 de maio de 2003.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>-Expediente/ano: OU-39/03-Montes.</p>
<p>Denunciado/DNI: Maderas Acaf, S.L.L. CIF: B-27280833.</p>
<p>Último enderezo coñecido: avda. de Galicia, nº 52, Monforte de Lemos (Lugo).</p>
<p>Feito denunciado: superar con amplitude o prazo de vinte días sen ter acreditado os ingresos correspondentes ó aproveitamento do lote de madeira nº 32123 relativo ó monte Meda e Montouto 321/5585 adxudicado na poxa con data do 17-2-2003.</p>
<p>Precepto infrinxido e sancionador: artigo 423 do Regulamento de montes, aprobado polo Decreto 485/1962, do 22 de febreiro.</p>
<p>Sanción euros: 1.355,5 euros.</p>
<p>-Expediente/ano: OU-40/03-Montes.</p>
<p>Denunciado/DNI: Maderas Acaf, S.L.L. CIF: B-27280833.</p>
<p>Último enderezo coñecido: avda de Galicia, nº 52, Monforte de Lemos (Lugo).</p>
<p>Feito denunciado: superar con amplitude o prazo de vinte días sen ter acreditado os ingresos correspondentes ó aproveitamento do lote de madeira nº 32124 relativo ó monte comunal de Rebordondo 321/55145 adxudicado na poxa con data do 17-2-2003.</p>
<p>Precepto infrinxido e sancionador: artigo 423 do Regulamento de montes, aprobado polo Decreto 485/1962, do 22 de febreiro.</p>
<p>Sanción euros: 1.355,5 euros.</p>

