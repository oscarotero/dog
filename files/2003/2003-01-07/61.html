---
date: '2003-01-07'
id: CB6
page: 171
number: 3
agency: CONCELLO DE VERÍN
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2003/20030107/AnuncioCB6_gl.html'
---
<p>O Pleno deste Concello, dando por finalizada a fase de elaboración, mediante acordo do 27-12-2002 aprobou inicialmente o Plan especial de protección e reforma interior do barrio de San Lázaro e do núcleo antigo de Verín, así como, consonte o disposto no artigo 42.1º da Lei do solo de Galicia (LSG), sometelo a información pública durante o prazo do mes seguinte á publicación deste anuncio no DOG para que os interesados o examinen e formulen alegacións en relación coas previsións que contén, para o que teñen ó seu dispor o devandito documento nas oficinas municipais en horario normal de oficina.</p>
<p>A través do mesmo acordo, o Pleno, a teor do disposto no artigo 34 da LSG, aprobou a suspensión do procedemento de outorgamento de licencias nos seguintes termos:</p>
<p>Suspensión do outorgamento de licencias.</p>
<p>1. Ámbito: queda suspendida a concesión de licencias en todo o ámbito delimitado polo Plan especial de protección e reforma interior do barrio de San Lázaro e do núcleo antigo de Verín.</p>
<p>2. Prazo: ata a aprobación definitiva do Pepri, e como máximo, un ano desde a aprobación inicial.</p>
<p>O que se fai público para xeral coñecemento en cumprimento da normativa citada.</p>
<p>Verín, 27 de decembro de 2002.</p>
<p>Juan Manuel Jiménez Morán</p>
<p>Alcalde</p>

