---
date: '2003-01-07'
id: BC6
page: 94
number: 3
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 30 de decembro de 2002 pola que se convocan axudas do Programa
  de Promoción Xeral de Investigación do Plan Galego de Investigación,
  Desenvolvemento e Innovación Tecnolóxica correspondente ó ano 2003.
range: Resolución
url: 'https://www.xunta.gal/dog/Publicados/2003/20030107/AnuncioBC6_gl.html'
---
<p>A orde da Consellería da Presidencia, Relacións Institucionais e Administración Pública do 1 de abril de 2002 aprobou as bases polas que se rexen as axudas correspondentes ás accións do Programa de Promoción Xeral de Investigación do Plan Galego de Investigación, Desenvolvemento e Innovación Tecnolóxica. No artigo 7º desta orde establécese que as ditas bases teñen vixencia ata a finalización do PGIDIT 2002-2005, e que anualmente a Consellería</p>
<p>da Presidencia, Relacións Institucionais e Administración Pública procederá a publicar unha resolución que reabra o prazo de presentación de solicitudes e os créditos asignados a estas.</p>
<p>Na súa virtude, esta consellería</p>
<p>RESOLVE:</p>
<p>Primeiro.-Establecer como prazo de presentación de solicitudes para as axudas correspondentes ás accións do Programa de Promoción Xeral de Investigación do Plan Galego de Investigación, Desenvolvemento e Innovación Tecnolóxica, exercicio 2003, o período comprendido desde o día seguinte ó da publicación da presente resolución no DOG ata o 10 de febreiro de 2003, asignándose a cada</p>
<p>unha delas os créditos que a continuación se especifican, se ben todos eles poderán incrementarse</p>
<p>en función das peticións presentadas e de acordo coas dispoñibilidades de créditos:</p>
<p>Segundo.-As bases polas que se rexerán estas axudas son as recollidas na Orde do 1 de abril de 2002 xa ctiada. Non obstante, para as axudas establecidas no anexo IV da citada orde, relativas a equipamento de infraestructura de investigación e bibliotecaria, no caso de solicitudes que correspondan a centros de investigación dependentes da Xunta de Galicia que sexan seleccionados pola comisión de selección (ver último parágrafo do punto 4 do dito anexo), establécese un importe máximo de 600.000 euros e as adquisicións correspondentes realizaranse con cargo á aplicación 04.06.432A.628.0, cofinanciada con fondos FEDER da UE, dos orzamentos do ano 2003.</p>
<p>Terceiro.-A presente convocatoria tramítase polo procedemento de gastos anticipados ó abeiro do establecido na orde da Consellería de Economía e Facenda do 11 de febreiro de 1998, pola que se regula a tramitación anticipada de gastos, tendo en conta as modificacións da orde da Consellería de Economía e Facenda do 27 de novembro de 2000.</p>
<p>Cuarto.-Os modelos oficiais de solicitudes: PXI-01, PXI-02, PXI-03, PXI-04, PXI-05, PXI-06, PXI-07, PXI-08, PXI-09, PXI-10 (dos que as caras externas se publican como anexos X, XI, XII, XIII, XIV, XV, XVI, XVII, XVIII, XIX, respectivamente, da Orde do 1 de abril de 2002, antes citada), estarán ó dispor dos interesados, de forma íntegra, nas dependencias da Secretaría Xeral de Investigación e Desenvolvemento, e na Internet nos enderezos: <a href="http://www.sxid.org">http://www.sxid.org</a>, http://www.xunta.es/conselle/preside/sxid/index.htm o http://www.cesga.es/sxid.</p>
<p>Santiago de Compostela, 30 de decembro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

