---
date: '2003-01-09'
id: DA2
page: 265
number: 5
agency: CONSELLERÍA DE SANIDADE
section: I. DISPOSICIÓNS XERAIS
title: >-
  Orde do 17 de decembro de 2002 pola que se modifican determinadas ordes de
  creación de ficheiros automatizados de datos de carácter persoal existentes na
  Consellería de Sanidade e no Servicio Galego de Saúde.
range: Orde
url: 'https://www.xunta.gal/dog/Publicados/2003/20030109/AnuncioDA2_gl.html'
---
<p>A Constitución española no seu artigo 18.4º dispón que «a lei limitará o uso da informática para garanti-lo honor e a intimidade persoal e familiar dos cidadáns e o pleno exercicio dos seus dereitos».</p>
<p>Neste sentido, a Lei orgánica 15/1999, do 13 de decembro, de protección de datos de carácter persoal, regula o tratamento de datos de carácter persoal rexistrados en soporte físico, así como toda modalidade de uso posterior deles polos sectores público e privado. Neste marco, é obxecto desta regulación a garantía e protección dos dereitos fundamentais e liberdades públicas das persoas físicas, e especialmente do seu honor e intimidade persoal e familiar.</p>
<p>O artigo 20.1º da devandita lei dispón que a creación, modificación ou supresión dos ficheiros das administracións públicas só poderá facerse por medio de disposición xeral publicada no BOE ou diario oficial correspondente.</p>
<p>As ordes do 27 de xullo de 1994 (DOG nº 146, do 30 de xullo) e 25 de xaneiro de 2002 (DOG nº 38, do 21 de febreiro) crearon determinados ficheiros automatizados de datos de carácter persoal na Consellería de Sanidade e no Servicio Galego de Saúde, ó abeiro do disposto na Lei orgánica 5/1992, do 29 de outubro, de regulación do tratamento automatizado de datos de carácter persoal e, con posterioridade, da Lei orgánica 15/1999, do 13 de decembro, de protección de datos de carácter persoal que veu substituí-la anterior.</p>
<p>A conveniencia de adapta-los ficheiros creados polas citadas ordes ás novas necesidades e ó cambio lexislativo operado na materia xustifica a súa modi</p>
<p>ficación, cancelando, no presente caso, os ficheiros que deixaron de ser útiles ou sexan substituídos por outros novos.</p>
<p>En consecuencia, e en virtude das facultades que me confire o artigo 34.6º da Lei 1/1983, do 22 de febreiro, reguladora da Xunta de Galicia e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º.-Obxecto.</p>
<p>Esta orde ten por obxecto a modificación das ordes do 27 de xullo de 1994 e 25 de xaneiro de 2002 polas que se crearon determinados ficheiros automatizados de datos de carácter persoal na Consellería de Sanidade e no Servicio Galego de Saúde, suprimindo os ficheiros que se relacionan no anexo da presente orde.</p>
<p>Artigo 2º.-Destino.</p>
<p>1. Os datos de carácter persoal que se suprimiron segundo o disposto no artigo anterior, agás o ficheiro de Utilización Terapéutica da Eritropoetina, foron incluídos dentro dos de Sistema de Información e Vixilancia de Problemas de Saúde Pública e o do Sistema de Información e Vixilancia de Puntos de Risco para a Saúde Pública, ficheiros existentes na Consellería de Sanidade e o Servicio Galego de Saúde e nos centros dependentes deste, referenciados no anexo.</p>
<p>2. Os datos do ficheiro denominado Utilización Terapéutica da Eritropoetina serán destruídos, xa que a finalidade para a que foi creado rematou coa supresión do comité asesor para a utilización da eritropoetina o 13 de abril de 1998.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 17 de decembro de 2002.</p>
<p>José Mª Hernández Cochón</p>
<p>Conselleiro de Sanidade</p>
<p>ANEXO</p>
<p>Relación de centros nos que se procede a dar de baixa os ficheiros referenciados:</p>
<table><tbody><tr><td></td></tr>
<tr><td>Centro</td><td>Ficheiros</td><td>Código inscrición
APD</td><td>Ficheiro existente que o inclúe</td></tr>
<tr><td></td></tr>
</tbody></table>
<table><tbody><tr><td>Dirección Xeral de Saúde Pública</td><td>Estudios epidemiolóxicos e de saúde pública</td><td>1952910108</td><td>Sistema de Información e Vixilancia de Problemas de Saúde Pública</td></tr>
<tr><td></td></tr>
<tr><td></td><td>Rexistro nominal de detección precoz de enfermidades endócrino-metabólicas (Metabolopatías)</td><td>1952910109</td><td>Sistema de Información e Vixilancia de Problemas de Saúde Pública</td></tr>
<tr><td></td></tr>
<tr><td></td><td>Rexistro de nenos vacinados</td><td>1952910110</td><td>Sistema de Información e Vixilancia de Problemas de Saúde Pública</td></tr>
<tr><td></td></tr>
<tr><td></td><td>Rexistro de VIH/SIDA</td><td>1952910111</td><td>Sistema de Información e Vixilancia de Problemas de Saúde Pública</td></tr>
<tr><td></td></tr>
<tr><td></td><td>Enfermidades de declaración obrigatoria individualizada</td><td>1952910112</td><td>Sistema de Información e Vixilancia de Problemas de Saúde Pública</td></tr>
<tr><td></td></tr>
<tr><td></td><td>Rexistro nominal de casos de tuberculose</td><td>1952910113</td><td>Sistema de Información e Vixilancia de Problemas de Saúde Pública</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Centro</td><td>Ficheiros</td><td>Código inscrición
APD</td><td>Ficheiro existente que o inclúe</td></tr>
<tr><td></td></tr>
</tbody></table>
<table><tbody><tr><td></td><td>Datos antropométricos e xestacionais de defuncións ocorridas no período perinatal en Galicia</td><td>1952910114</td><td>Sistema de Información e Vixilancia de Problemas de Saúde Pública</td></tr>
<tr><td></td></tr>
<tr><td></td><td>Rexistro de tumores</td><td>2021260291</td><td>Sistema de Información e Vixilancia de Problemas de Saúde Pública</td></tr>
<tr><td></td></tr>
<tr><td></td><td>Detección xordeira</td><td>2021260290</td><td>Sistema de Información e Vixilancia de Problemas de Saúde Pública</td></tr>
<tr><td></td></tr>
<tr><td></td><td>Prevención cancro de mama</td><td>2021260293</td><td>Sistema de Información e Vixilancia de Problemas de Saúde Pública</td></tr>
<tr><td></td></tr>
<tr><td></td><td>Rexistro Xeral Sanitario de Industrias</td><td>1952910102</td><td>Sistema de Información e Vixilancia de Puntos de Risco para a Saúde Pública</td></tr>
<tr><td></td></tr>
<tr><td></td><td>Restauración colectiva</td><td>1952910103</td><td>Sistema de Información e Vixilancia de Puntos de Risco para a Saúde Pública</td></tr>
<tr><td></td></tr>
<tr><td></td><td>Plan Nacional de Investigación de Residuos en Carnes e Animais (PNIR)</td><td>1952910105</td><td>Sistema de Información e Vixilancia de Puntos de Risco para a Saúde Pública</td></tr>
<tr><td></td></tr>
<tr><td></td><td>Censo de cemiterios de Galicia</td><td>1952910106</td><td>Sistema de Información e Vixilancia de Puntos de Risco para a Saúde Pública</td></tr>
<tr><td></td></tr>
<tr><td>Dirección Xeral de Organización Sanitaria</td><td>Utilización terapéutica da eritropoetina</td><td>1952910101</td><td></td></tr>
<tr><td></td></tr></tbody></table>

