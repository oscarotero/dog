---
date: '2003-01-09'
id: E42
page: 322
number: 5
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 10 de decembro de 2002, da Área Provincial de Lugo, de notificación
  de requirimento de pagamento a herdeiros de Humberto Vázquez Vila.
range: Cédula
url: 'https://www.xunta.gal/dog/Publicados/2003/20030109/AnuncioE42_gl.html'
---
<p>En cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, e de conformidade co establecido nos artigos 1124, 1504, 1501 e 1091 do Código Civil, notifícaselles ós interesados cos datos e domicilio que a continuación se relacionan o requirimento de pagamento dos recibos pendentes e que, a data 11 de novembro de 2002, ascenden á cantidade que se sinala, facéndoselles constar que se irán incorporando ó total da débeda os posteriores vencementos que resulten non pagados e que lles serán reclamados por tódolos medios legais.</p>
<p>Tendo en conta as obrigas derivadas dos contratos subscritos por vostedes coa Xunta de Galicia e de acordo co establecido no artigo 84 da Lei 30/1992, do 25 de novembro, e no artigo 142 do Regulamento de VPO, aprobado polo Decreto 2114/1968, do 24 de xullo (BOE do 7 de setembro), concédeselles un prazo de dez días hábiles para que se poñan ó día nas súas obrigas ou comparezan na delegación provincial en trámite de audiencia, co fin de presenta-los documentos e xustificacións que consideren convenientes ó seu dereito.</p>
<p>En caso contrario, procederase á resolución dos seus contratos e iniciación dos oportunos expedientes de desafiuzamento, co conseguinte lanzamento da vivenda, para a súa posterior adxudicación a outro beneficiario.</p>
<p>Lugo, 10 de decembro de 2002.</p>
<p>Eugenio Basanta Curbera</p>
<p>Xefe da Área Provincial de Lugo</p>
<p>ANEXO</p>
<p>Herdeiros de Humberto Vázquez Vila.</p>
<p>Expediente: LU-85/100.</p>
<p>Conta nº 204.</p>
<p>Enderezo: rúa Aquilino Iglesia Alvariño, 18-baixo A, 27004 Lugo.</p>
<p>Importe da débeda: 5.586,16 euros.</p>

