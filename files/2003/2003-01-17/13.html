---
date: '2003-01-17'
id: 1AFA
page: 574
number: 11
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 5 de decembro de 2002 pola que se concede autorización definitiva ó
  centro privado Atalaya-Cantabria de Vigo (Pontevedra), para impartir tres
  unidades de educación infantil e seis unidades de educación primaria.
range: Orde
url: 'https://www.xunta.gal/dog/Publicados/2003/20030117/Anuncio1AFA_gl.html'
---
<p>Examinado o expediente instruído por instancia do titular do centro privado Atalaya-Cantabria de Vigo (Pontevedra), no que solicita autorización para impartir tres unidades de educación infantil e seis unidades de educación primaria.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4 de outubro), de ordenación xeral do sistema educativo, Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado Atalaya-Cantabria de Vigo, para impartir tres unidades de educación infantil e seis unidades de educación primaria, segundo os datos que figuran no anexo da presente orde.</p>
<p>Segundo.-Para as ensinanzas que pola presente orde se autorizan, a Delegación Provincial da Consellería de Educación e Ordenación Universitaria, despois do informe da Inspección Educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse cualquera dos datos que sinala esta orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, do réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 5 de decembro de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: r/ Cantabria nº 18.</p>
<p>Código do centro: 36014234.</p>
<p>Denominación específica: Atalaya-Cantabria.</p>
<p>Titular: Manuela Diéguez González.</p>
<p>Ensinanzas que se autorizan:</p>
<p>Educación infantil: 3 unidades.</p>
<p>Educación primaria: 6 unidades.</p>

