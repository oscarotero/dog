---
date: '2003-07-30'
id: 17D5A
page: 10
number: 146
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Anuncio do 1 de xullo de 2003, da Dirección Xeral de Tributos, polo que se
  relacionan resolucións de recursos de reposición pendentes de notificar e se
  emprazan os interesados que se sinalan no anexo para seren notificados por
  comparecencia.
range: Anuncio
url: 'https://www.xunta.gal/dog/Publicados/2003/20030730/Anuncio17D5A_gl.html'
---
<p>De conformidade co disposto no artigo 105 da Lei 230/1963, do 28 de decembro, xeral tributaria, segundo a redacción dada pola Lei 66/1997, do 30 de decembro, de medidas fiscais, administrativas e da orde social, relaciónanse resolucións de recursos de reposición pendentes de notificar, despois de intentada a notificación persoal, e emprázanse os interesados que figuran no anexo para seren notificados por comparecencia.</p>
<p>Os actos foron adoptados polo Servicio Central de Recadación da Dirección Xeral de Tributos en aplicación do Real decreto 2244/1979, do 7 de setembro, polo que se regulamenta o recurso de reposición previo ó económico-administrativo.</p>
<p>A comparecencia deberá efectuarse, no prazo de dez días contados desde o seguinte ó da publicación deste anuncio, perante o servicio sinalado no parágrafo anterior, con enderezo no edificio da Consellería de Economía e Facenda de San Caetano, soto, en Santiago de Compostela, en horario das 9 ás 14 horas de luns a venres.</p>
<p>Transcorrido o prazo sen efectuarse a comparecencia, a notificación entenderase producida desde o día seguinte ó do vencemento do prazo sinalado para comparecer.</p>
<p>Santiago de Compostela, 1 de xullo de 2003.</p>
<p>Joaquín Caballero Miranda</p>
<p>Director xeral de Tributos</p>
<p>ANEXO</p>
<p>Interesado: Vivencio Garía Guillan.</p>
<p>CIF: 35407486.</p>
<p>Enderezo: Lg. Boibas, nº 10, O Grove (Pontevedra).</p>
<p>Procedemento: resolución recurso de reposición contra aviso de providencia de embargo.</p>

