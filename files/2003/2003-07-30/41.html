---
date: '2003-07-30'
id: 17DBA
page: 10
number: 146
agency: ASOMEGA
section: VI. ANUNCIOS
title: VIII Premio Nóvoa Santos.
range: VIII
url: 'https://www.xunta.gal/dog/Publicados/2003/20030730/Anuncio17DBA_gl.html'
---
<p>Presentación.</p>
<p>1. A Asociación de Médicos Galegos, Asomega, organiza o Premio Nóvoa Santos, convocando a súa VIII edición.</p>
<p>2. Colabora con Asomega nesta convocatoria Caixanova.</p>
<p>Bases do premio.</p>
<p>1. Poderán tomar parte neste premio persoas relevantes galegas, ou directamente vinculadas a Galicia, da medicina-sanidade, o labor profesional ou científico dos cales foi de repercusión nacional ou internacional e especificamente de proxección cara a Galicia.</p>
<p>2. As propostas dos candidatos deberán ser realizadas por universidades, reais academias, colexios profesionais de medicina, farmacia ou veterinaria, sociedades científicas, hospitais, fundacións, etc., ou un grupo mínimo de oito profesionais médico-sanitarios.</p>
<p>3. As solicitudes irán acompañadas da seguinte documentación:</p>
<p>a) Un resumo do curriculum vitae do candidato nun máximo de 10 follas (15 copias).</p>
<p>b) Unha memoria aducindo os méritos do candidato nun máximo de 5 follas (15 copias).</p>
<p>4. O galardoado aceptará o compromiso de pronunciar unha conferencia do tema médico-sanitario, que considere foi motivo do Premio Nóvoa Santos.</p>
<p>5. Non poderán concorre-los membros de xunta directiva de Asomega.</p>
<p>6. As solicitudes e documentación, cun prazo límite de presentación que rematará o día 15 de setembro de 2003, serán dirixidas ó secretario de Asomega, r/ Santa Cruz de Marcenado, 10, 1º D, 28015 Madrid. Teléfono 91 445 28 81, fax 91 445 28 38.</p>
<p>Premio.</p>
<p>1. O Premio Nóvoa Santos outórgao un xurado constituído pola xunta directiva de Asomega. Para tal fin, terá lugar unha reunión da xunta directiva, e a súa decisión, ante a que non caberá reclamación nin recurso, darase a coñecer a continuación.</p>
<p>2. O galardón consistirá en 6.000 euros, diploma e medalla conmemorativa do Premio Nóvoa Santos. O premio é indivisible.</p>
<p>3. No mes de novembro do mesmo ano, a xunta directiva de Asomega faralle entrega do Premio Nóvoa Santos ó galardoado.</p>

