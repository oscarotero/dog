---
date: '2003-06-11'
id: 136A6
page: 7
number: 112
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 2 de abril de 2003, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte coa denominación da Leira, A Munia, A Cardea, A
  Derrasa, Os Marquiños, Corgo, O Pendón, O Castro de Fechas, A Edreira, Picoto
  e A Fraga, a favor dos veciños dos lugares de Pousa, Fondo de Vila, O Pazo, O
  Campo, O Outeiro, Fechas, Pegariña e As Mamoelas, no concello da Bola
  (Ourense).
range: Resolución
url: 'https://www.xunta.gal/dog/Publicados/2003/20030611/Anuncio136A6_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o dous de abril de dous mil tres, adopta-lo seguinte acordo:</p>
<p>Visto o expediente de clasificación do monte como veciñal en man común coa denominación da Leira, A Munia, A Cardea, A Derrasa, Os Marquiños, Corgo, O Pendón, O Castro de Fechas, A Edreira, Picoto e A Fraga por solicitude dos veciños dos lugares de Pousa, Fondo de Vila, O Pazo, O Campo, O Outeiro, Fechas, Pegariña e As Mamoelas na parroquia de Sorga, do concello da Bola (Ourense).</p>
<p>Resultando que con data do 8 de maio de 1995, tivo entrada no rexistro da Delegación Provincial da Consellería de Agricultura, Gandería e Montes</p>
<p>en Ourense, escrito dirixido ó Xurado Provincial de Clasificación de Montes Veciñais en Man Común asinado polos veciños dos lugares de Pousa, Fondo de Vila, O Pazo, O Campo, O Outeiro, Fechas, Pegariña e As Mamoelas, no concello da Bola (Ourense), no que solicita que se declare o monte A Leira, A Munia, A Cardea, A Derrasa, Os Marquiños, Corgo, O Pendón, O Castro de Fechas, como veciñal en man común.</p>
<p>Con data do 28 de xuño de 1996 tivo entrada no rexistro escrito de ampliación á solicitude cos montes A Edreira, Picoto e Fraga, que por erro involuntario non foran incluídos no primeiro escrito.</p>
<p>Resultando que o xurado provincial, en sesión con data do 4 de outubro de 1995 e 3 de outubro de 1996, acordou tomar en consideración os citados escritos e inicia-lo expediente de clasificación do monte, designando instructores a Manuel Bouzas Costa e José Manuel Baltar Blanco, que aceptaron tal cargo, librou mandamento para a anotación preventiva no Rexistro da Propiedade de Celanova, e remitiu comunicacións dirixidas ós veciños dos lugares de Pousa, Fondo de Vila, O Pazo, O Campo, O Outeiro, Fechas, Pegariña e As Mamoelas, ó presidente da Deputación Provincial de Ourense, ó alcalde do Concello da Bola, á delegación provincial da Consellería de Política Territorial, Obras Públicas e Vivenda, ó xefe do Servicio de Montes e Industrias Forestais, á Xerencia Territorial do Catastro, publicándose edictos no Diario Oficial de Galicia e no taboleiro de anuncios do Concello da Bola, durante o prazo dun mes segundo consta en dilixencia estendida ó dorso do edicto polo secretario do citado </p>
<p>concello, para que durante o prazo sinalado en edictos os interesados puidesen comparecer ou intervir nel, en defensa dos seus dereitos, e non consta presentada ningunha alegación.</p>
<p>Resultando que a anotación preventiva de iniciación do expediente, se practicou no Rexistro da Propiedade de Xinzo de Limia, como segue:</p>
<p>Folio 39, libro 92, da Bola, predio nº 13.449.</p>
<p>Resultando que na reunión do xurado do 30 de setembro de 1998 se adoptou o acordo de nomear instructora a Miriam Areal López en substitución de José Manuel Baltar Blanco nos expedientes de clasificación pendentes.</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes:</p>
<p>1. Que os condominios se unen por vínculos persoais de veciñanza agrupados en parroquias, aldeas, lugares, casais ou barrios non constituídos formalmente en entidades municipais;</p>
<p>2. Que polo tanto o número de titulares é variable e indeterminado;</p>
<p>3. Que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano;</p>
<p>4. Que o patrimonio e a participación é inalleable, imprescritible e inembargable; e</p>
<p>5. Que a comunidade é indivisible, non podendo os comuneiros pedi-la actio commumi dividundo.</p>
<p>Considerando que segundo informacións e testemuños resulta que os montes citados son aproveitados e posuídos en réxime de comunidade xermánica polos veciños dos lugares de Pousa, Fondo de Vila, O Pazo, O Campo, O Outeiro, Fechas, Pegariña e As Mamoelas, no concello da Bola (Ourense).</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños dos lugares de Pousa, Fondo de Vila, O Pazo, O Campo, O Outeiro, Fechas, Pegariña e As Mamoelas, están conformes coa clasificación do citado monte como veciñal en man común.</p>
<p>Considerando que a teor do disposto na Lei de montes veciñais en man común, o expediente de clasificación se iniciou por acordo do xurado, por instancia dos veciños dos lugares de Pousa, Fondo de Vila, O Pazo, O Campo, O Outeiro, Fechas, Pegariña e As Mamoelas, para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu Regulamento, o Decreto 260/1992, do 4 de setembro, así como o establecido na Lei de réxime xurídico das administracións públicas e do procedemento administrativo común, do 26 de novembro de 1992.</p>
<p>Visto o Decreto 14/2002, do 24 de xaneiro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros,</p>
<p>ACORDA:</p>
<p>Primeiro.-Clasifica-lo monte denominado A Leira, A Munia, A Cardea, A Derrasa, Os Marquiños, Corgo, O Pendón, O Castro de Fechas, A Edreira, Picoto e A Fraga, de 1.059.622 m, aproximadamente en conxunto de superficie, a favor dos veciños dos lugares de Pousa, Fondo de Vila, O Pazo, O Campo, O Outeiro, Fechas, Pegariña e As Mamoelas, parroquia de Sorga, no concello da Bola (Ourense), e cos datos que a seguir se relacionan, como veciñal en man común, en réxime de comunidade xermánica.</p>
<p>Os datos do citado monte son:</p>
<p>Concello: A Bola (Ourense).</p>
<p>Denominación do monte integrado por varios denominados A Leira, A Munia, A Cardea, A Derrasa, Os Marquiños, Corgo, O Pendón, O Castro de Fechas, A Edreira, Picoto e A Fraga.</p>
<p>Comunidade propietaria: veciños dos lugares de Pousa, Fondo de Vila, O Pazo, O Campo, O Outeiro, Fechas, Pegariña e As Mamoelas, na parroquia de Sorga.</p>
<p>Superficie: 1.059.622 m aproximadamente en conxunto.</p>
<p>Monte A Leira:</p>
<p>Superficie: 60.000 m aproximadamente.</p>
<p>Estremas:</p>
<p>Norte: montes particulares de Pegariña.</p>
<p>Sur: praza das Mamoelas.</p>
<p>Leste: montes particulares de Cerdal.</p>
<p>Oeste: terreos da Fervenza.</p>
<p>Monte A Munia:</p>
<p>Superficie: 157.000 m, aproximadamente.</p>
<p>Estremas:</p>
<p>Norte: montes particulares de San Simón.</p>
<p>Sur: montes particulares das Mamoelas.</p>
<p>Leste: co mesmo comunal.</p>
<p>Oeste: co mesmo comunal.</p>
<p>Monte A Cardea:</p>
<p>Superficie: 395.000 m aproximadamente.</p>
<p>Estremas:</p>
<p>Norte: pista ó Forriolo.</p>
<p>Sur: mesmo comunal.</p>
<p>Leste: camiño ó Forriolo.</p>
<p>Oeste: co mesmo comunal.</p>
<p>Monte A Derrasa:</p>
<p>Superficie: 395.000 m aproximadamente.</p>
<p>Estremas:</p>
<p>Norte: co mesmo comunal.</p>
<p>Sur: monte de Cernadela.</p>
<p>Leste: montes particulares de Pitelos.</p>
<p>Oeste: co mesmo comunal.</p>
<p>Monte Os Marquiños:</p>
<p>Superficie: 40.834 m aproximadamente.</p>
<p>Estremas:</p>
<p>Norte: montes particulares das Mamoelas.</p>
<p>Sur: montes particulares de Sabucedo.</p>
<p>Leste: montes particulares.</p>
<p>Oeste: montes particulares de Sorga.</p>
<p>Monte Corgo:</p>
<p>Superficie: 180.590 m aproximadamente.</p>
<p>Estremas:</p>
<p>Norte: montes particulares de Pegariña.</p>
<p>Sur: praza das Mamoelas.</p>
<p>Leste: montes particulares de Sorga.</p>
<p>Oeste: leiras particulares de Sorga.</p>
<p>Monte O Pendón:</p>
<p>Superficie: 48.000 m aproximadamente.</p>
<p>Estremas:</p>
<p>Norte: montes particulares do Outeiro.</p>
<p>Sur: montes particulares do Outeiro.</p>
<p>Leste: co mesmo comunal.</p>
<p>Oeste: leiras particulares do Outeiro.</p>
<p>Monte O Castro de Fechas:</p>
<p>Superficie: 220.222 m aproximadamente.</p>
<p>Estremas:</p>
<p>Norte: leiras particulares do Outeiro.</p>
<p>Sur: montes particulares de Sabucedo.</p>
<p>Leste: leiras particulares de Fechas.</p>
<p>Oeste: leiras particulares de San Vicente.</p>
<p>Monte A Edreira:</p>
<p>Superficie: 72.000 m aproximadamente.</p>
<p>Estremas:</p>
<p>Norte: montes particulares.</p>
<p>Sur: estrada de Ourense a Xinzo de Limia.</p>
<p>Leste: montes particulares.</p>
<p>Oeste: montes particulares.</p>
<p>Monte Picoto:</p>
<p>Superficie: 11.572 m aproximadamente.</p>
<p>Estremas:</p>
<p>Norte: montes particulares.</p>
<p>Sur: montes particulares.</p>
<p>Leste: montes particulares.</p>
<p>Oeste: montes particulares.</p>
<p>Monte Fraga:</p>
<p>Superficie: 4.404 m aproximadamente.</p>
<p>Estremas:</p>
<p>Norte: montes particulares.</p>
<p>Sur: montes particulares.</p>
<p>Leste: montes particulares.</p>
<p>Oeste: montes particulares.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza.</p>
<p>Notifíqueselles esta resolución ó alcalde-presidente do Concello da Bola, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin á vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo de Ourense no prazo de dous meses, ámbolos dous prazos a partir do día seguinte ó da publicación no Diario Oficial de Galicia (artigos 109 e 116 da Lei 30/1992, de réxime xurídico das administración públicas e do procedemento administrativo común, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa).</p>
<p>O que por orde do presidente do Xurado Provincial de Clasificación de Montes Veciñais en Man Común, se fai público no Diario Oficial de Galicia, para xeral coñecemento.</p>
<p>Ourense, 2 de abril de 2003.</p>
<p>Miriam Areal López</p>
<p>Secretaria do Xurado Provincial de Clasificación</p>
<p>de Montes Veciñais en Man Común</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación</p>
<p>de Montes Veciñais en Man Común</p>

