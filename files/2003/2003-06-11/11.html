---
date: '2003-06-11'
id: '12E32'
page: 7
number: 112
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 6 de xuño de 2003 pola que se convocan para a elección de destino os
  aspirantes que superaron o proceso selectivo convocado pola Orde do 30 de
  xullo de 2001 para o acceso ás categorías 001(camareiro/a-limpador/a e outras)
  e 011 (limpador/a e outras) do grupo V de persoal laboral fixo da Xunta de
  Galicia.
range: Orde
url: 'https://www.xunta.gal/dog/Publicados/2003/20030611/Anuncio12E32_gl.html'
---
<p>A Orde do 30 de xullo de 2001 (DOG nº 160 do 20 de agosto) convocou o proceso selectivo para o acceso ás distintas categorías do grupo V, sendo elevadas a definitivas as propostas de aspirantes que superaron o proceso selectivo para o acceso á categoría 001 (camareiro/a-limpador/a e outras) mediante Orde do 7 de abril de 2003 (DOG nº 73, do 14 de abril) e para o acceso á categoría 011 (limpador/a e outras) mediante Orde do 11 de marzo de 2003 (DOG nº 56, do 20 de marzo). Por todo o exposto e de acordo co disposto na base V da convocatoria esta consellería</p>
<p>DISPÓN:</p>
<p>Convoca-los aspirantes que superaron o proceso selectivo para o acceso ás categorías 001 (camareiro/a-limpador/a e outras) e 011 (limpador/a e outras) do grupo V do persoal laboral da Xunta de Galicia para a elección de destino, en único chamamento, no salón de actos da Escola Galega de Administración Pública (rúa Madrid s/n-polígono das Fontiñas en Santiago de Compostela), o día 18 de xuño de 2003 ás:</p>
<p>-9.00 horas os aspirantes do grupo V-categoría 001 (camareiro/a-limpador/a e outras).</p>
<p>-15.30 horas os aspirantes do grupo V-categoría 011 (limpador/a e outras).</p>
<p>Terán preferencia para a elección de destino os aspirantes da quenda de promoción interna, e dentro</p>
<p>destes a preferencia virá dada pola orde de prelación resultante do proceso selectivo.</p>
<p>Esta orde de prelación e os destinos ofertados serán os que figuran nos anexos I e II desta convocatoria.</p>
<p>Os postos de traballo adxudicados terán a natureza de destino definitivo de acordo co disposto no artigo 7.2º do IV convenio colectivo para o persoal laboral da Xunta de Galicia.</p>
<p>Os aspirantes que non comparezan persoalmente poderán ser representados por terceiras persoas con poder notarial suficiente.</p>
<p>Ós aspirantes que non comparezan persoalmente ou por medio de representantes seranlles adxudicados en destino definitivo os postos que lles correspondan atendendo á orde de publicación destes e á orde de prelación obtida no proceso selectivo, unha vez concluído o proceso de adxudicación dos postos ós aspirantes presentes ou representados, e entre os que quedaron sen adxudicar.</p>
<p>Os aspirantes que superasen o acceso ás ditas categorías, e que estean prestando os seus servicios noutra categoría, corpo ou escala da Xunta de Galicia, elixirán destino ou, de non facelo, pasarán á situación de excedencia voluntaria por incompatibilidade na categoría que superaron de acordo co artigo 24.5º do IV convenio colectivo único para o persoal laboral da Xunta de Galicia. Neste último caso deberán presentarse ó chamamento cun certificado do responsable da unidade de persoal na que conste que o interesado presta os seus servicios na actualidade.</p>
<p>Contra a presente orde, que pon fin á vía administrativa, poden interpoñer, os aspirantes que accedan pola quenda de promoción interna, reclamación administrativa previa perante o conselleiro da Presidencia, Relacións Institucionais e Administración Pública, no prazo dun mes contado a partir do día seguinte ó da publicación desta orde no Diario Oficial de Galicia, en aplicación dos artigos 120 e seguintes da Lei 30/1992, do 26 de novembro, de réxime xurídido das administracións públicas e do procedemento administrativo común, e demais disposicións concordantes e os aspirantes que accedan pola quenda libre, con carácter postestativo, recurso de reposición perante o conselleiro da Presidencia, Relacións Institucionais e Administración Pública no prazo dun mes contado desde o día seguinte ó da publicación desta orde, ou directamente recurso contencioso-administrativo no prazo de dous meses contados desde o día seguinte ó da súa publicación, perante o Xulgado do Contencios-Administrativo </p>
<p>de Santiago de Compostela, conforme os artigos 8, 14 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 6 de xuño de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

