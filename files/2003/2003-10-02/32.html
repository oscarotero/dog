---
date: '2003-10-02'
id: 1C1C2
page: 12
number: 191
agency: CONCELLO DE CAMBRE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031002/Anuncio1C1C2_gl.html'
---
<p>O Pleno do Concello de Cambre, na súa sesión de data do 31 de xullo do ano que andamos, acordou aprobar definitivamente o estudio de detalle para</p>
<p>a unidade de execución nº 7 das normas subsidiarias municipais, sito no Temple-Cambre, elaborado polo arquitecto José Ramón Díaz Barbeito, e promovido por Jorge Riveiro Pita e outros.</p>
<p>O que se fai público, de conformidade co establecido no artigo 92.2º da Lei 9/2002, de ordenación urbanística e protección do medio rural de Galicia.</p>
<p>Esta resolución, de conformidade co establecido no artigo 109 da Lei 30/1992, pon fin á vía administrativa. A teor do establecido nos artigos 107 e 116 da citada lei poderá recorrerse potestativamente en reposición ou impugnala directamente ante a xurisdicción contencioso-administrativa.</p>
<p>O prazo para interpoñe-lo recurso de reposición é dun mes contado desde o día seguinte ó da última publicación deste anuncio e deberá presentalo ante o mesmo órgano que a dictou, segundo o establecido no artigo 117 da Lei 30/1992.</p>
<p>O prazo para interpoñe-lo recurso contencioso-administrativo é de dous meses contado desde o día seguinte ó da última publicación deste anuncio, e deberá presentalo perante o Xulgado do Contencioso-Administrativo da Coruña ou a Sala do Contencioso-Administrativo do Tribunal Superior de Xustiza de Galicia, segundo a distribución competencial establecida nos artigos 8 e 10 da Lei 29/1998, do 13 de xullo, reguladora da xurisdicción contencioso-administrativa, todo isto sen prexuízo de que poida exercer, de se-lo caso, calquera outro recurso que estime procedente.</p>
<p>Cambre, 7 de agosto de 2003.</p>
<p>Antonio Varela Saavedra</p>
<p>Alcalde</p>

