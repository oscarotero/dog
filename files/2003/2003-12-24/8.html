---
date: '2003-12-24'
id: 2422E
page: 16
number: 249
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Orde do 15 de decembro de 2003 pola que se amplían os prazos para a
  regularización de superficies de viñedo.
range: Orde
url: 'https://www.xunta.gal/dog/Publicados/2003/20031224/Anuncio2422E_gl.html'
---
<p>A Organización Común do Mercado Vitivinícola (OCM) creada mediante o Regulamento 1493/1999 do Consello, do 17 de maio, supón a continuidade dun marco restrictivo na plantación de superficies novas de viñedo como esixencia fundamental para o equilibrio dun mercado excedentario. Esta norma básica dispón que a uva obtida en superficies en que se teña plantado viña incumprindo a normativa comunitaria de aplicación antes do 1 de setembro de 1998, non poderá utilizarse para a producción de viño destinado á comercialización. Os productos procedentes da dita uva só poderán poñerse en circulación con destino ás destilerías, non podendo obterse alcohol dos ditos productos cun grao alcohólico volumétrico adquirido inferior ou igual ó 80% vol.</p>
<p>Non obstante, o Regulamento 1493/1999 do Consello e o Regulamento 1227/2000 da Comisión, de 31 de maio, polo que se fixan disposicións de aplicación no relativo ó potencial de producción, establecen a posibilidade de excepcións ó disposto no punto anterior mediante procesos de regularización daquelas superficies de viñedo.</p>
<p>O Regulamento 1841/2003 da Comisión, do 17 de outubro, que modifica o Regulamento 1227/2000, amplía os prazos para a regularización daquelas superficies, concretamente os prazos relativos para a adquisición de dereitos de replantación para acollerse á regularización de superficies irregulares (antes do 30 de abril de 2004) e á presentación de solicitudes de regularización (30 de abril de 2004). Pola súa banda, o Regulamento (CE) 1203/2003, da Comisión, do 4 de xullo, ampliou o prazo para a resolución das solicitudes de regularización ata o 31 de xullo de 2004.</p>
<p>En función do anterior, a presente orde recolle as ampliacións dos referidos prazos, que, na Comunidade Autónoma estaban contemplados na Orde do 19 de xuño de 2001 (DOG nº 130, do 5 de xullo), pola que se regulan diferentes aspectos do potencial de producción vitícola e se regula a asignación de dereitos para nova plantación de viñedo en zonas de denominación de orixe. Ademais, como queira que no impreso normalizado de solicitude (anexo VII), contemplábase a data final de presentación de solicitudes e a data de finalización do</p>
<p>prazo para dictar resolución, cómpre á súa vez, modifica-lo anexo correspondente.</p>
<p>En consecuencia, de acordo co disposto no artigo 30.I.3 do Estatuto de autonomía de Galicia e en uso das facultades que me confire a Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, e no Decreto 50/2002, do 14 de febreiro,</p>
<p>DISPOÑO:</p>
<p>Artigo 1º.-Ampliación de prazos para a regularización de superficies de viñedo establecidos na Orde do 19 de xuño de 2001, pola que se regulan diferentes aspectos do potencial de producción vitícola e se regula a asignación de dereitos para nova plantación de viñedo en zonas de denominación de orixe.</p>
<p>Os prazos establecidos no capítulo III da Orde do 19 de xuño de 2001 (DOG nº 130, do 5 de xullo), pola que se regulan diferentes aspectos do potencial de producción vitícola e se regula a asignación de dereitos para nova plantación de viñedo en zonas de denominación de orixe, relativos á regularización de superficies de viñedo serán os seguintes:</p>
<p>a) O prazo de achegamento da obtención dos dereitos de replantación a que se refire o artigo 12.1º b) da orde mencionada, amplíase ata o 30 de abril de 2004.</p>
<p>b) O prazo de presentación de solicitudes de regularización, establecido no artigo 13.2º da referida orde, amplíase ata o día 30 de abril de 2004.</p>
<p>c) A data límite para a resolución de tódalas solicitudes a que fai referencia o artigo 13.3º da antedita orde, amplíase ó día 31 de xullo de 2004.</p>
<p>Artigo 2º.-Modificación do impreso normalizado de solicitude.</p>
<p>O anexo VII da Orde do 19 de xuño de 2001, relativo á solicitude normalizada de regularización de superfices de viñedo, modifícase polo establecido nesta orde.</p>
<p>Disposicións derradeiras</p>
<p>Primeira.- Facúltase o director xeral de Producción e Sanidade Agropecuaria para dicta-las instruccións precisas para o desenvolvemento e execución desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 15 de decembro de 2003.</p>
<p>Juan Miguel Diz Guedes</p>
<p>Conselleiro de Política Agroalimentaria e</p>
<p>Desenvolvemento Rural</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

