---
date: '2003-12-24'
id: '24222'
page: 15
number: 249
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de novembro de 2003 pola que se lle autoriza a ampliación de cinco
  unidades do segundo ciclo de educación infantil ó centro privado Sagrado
  Corazón da Coruña.
range: Orde
url: 'https://www.xunta.gal/dog/Publicados/2003/20031224/Anuncio24222_gl.html'
---
<p>Examinado o expediente presentado polo centro privado Sagrado Corazón da Coruña, en que solicita a ampliación de cinco unidades do segundo ciclo de educación infantil.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que o remite cos informes correspondentes.</p>
<p>Vistos a Lei 1/1990, do 3 de outubro (BOE do 4 de outubro), de ordenación xeral do sistema educativo; a Lei orgánica 10/2002, do 23 de decembro, de calidade da educación; o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; o Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que o devandito centro privado ten autorización definitiva para impartir educación infantil.</p>
<p>Esta consellería, por proposta da Dirección Xeral de Centros e Ordenación Educativa</p>
<p>DISPÓN:</p>
<p>Autoriza-la ampliación de cinco unidades do segundo ciclo de educación infantil ó centro privado Sagrado Corazón da Coruña, segundo os datos que se relacionan no anexo desta orde, facendo constar que, para a súa posta en funcionamento, a Delegación Provincial da Consellería de Educación e Ordenación Universitaria, logo do informe da Inspección educativa, aprobará expresamente a relación de persoal que imparta docencia nas unidades que se amplían.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, do réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 26 de novembro de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: r/ María Ana Mogas Fontcuberta, 9.</p>
<p>Denominación: centro privado Sagrado Corazón.</p>
<p>Titular: MM. Franciscanas Misioneras de la Madre del Divino Pastor.</p>
<p>Código do centro: 15004526.</p>
<p>Nivel: educación infantil-2º ciclo.</p>
<p>Unidades de que constaba: 4.</p>
<p>Unidades novas autorizadas: 5.</p>
<p>Composición resultante:</p>
<p>a) Centro de educación infantil: 9 unidades do segundo ciclo.</p>
<p>b) Centro de educación primaria: 18 unidades.</p>
<p>c) Centro de educación secundaria:</p>
<p>12 unidades de educación secundaria obrigatoria.</p>
<p>2 unidades de bacharelato da modalidade de ciencias da natureza e da saúde e 2 unidades de bacharelato da modalidade de humanidades e ciencias sociais.</p>

