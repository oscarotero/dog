---
date: '2003-08-21'
id: 191CE
page: 10
number: 161
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 6 de agosto de 2003 pola que se convocan axudas para a modernización
  de buques pesqueiros para o exercicio do ano 2003.
range: Orde
url: 'https://www.xunta.gal/dog/Publicados/2003/20030821/Anuncio191CE_gl.html'
---
<p>A Orde do 14 de xullo de 2000, pola que se establecen as bases e condicións e se regula o procedemento de concesión de axudas á renovación da flota e á modernización dos buques pesqueiros (DOG do 2-8-2000), modificada pola do 1 de xullo de 2002 (DOG do 5 de xullo) prevé, que as convocatorias anuais se rexerán polas bases e condicións establecidas na dita orde.</p>
<p>Polo que respecta á renovación da flota, fíxose unha convocatoria específica, referíndose esta orde á convocatoria de axudas para a modernización dos buques pesqueiros unicamente.</p>
<p>En atención a razóns de celeridade e operatividade, e tendo en conta ademais que a vixente Lei de orzamentos xerais da Comunidade Autónoma prevé que o prazo de presentación de solicitudes de axudas non será inferior a corenta días, establécese que a documentación da chamada na orde reguladora segunda fase ou de concesión das axudas, se presente toda xa coa solicitude nun único prazo de cincuenta días.</p>
<p>Polas razóns expostas, esta consellería</p>
<p>DISPÓN:</p>
<p>Artigo 1º.-Convocatoria de axudas.</p>
<p>Convócanse axudas para a modernización dos buques pesqueiros, que se rexerán polas bases e condicións e de acordo co procedemento establecido na Orde do 14 de xullo de 2000 (DOG do 2 de agosto) coas súas modificacións introducidas pola Orde do 1 de xullo de 2002 (DOG do 5 de xullo), sendo o prazo de presentación de solicitudes e toda a documentación o de cincuenta días hábiles con</p>
<p>tados a partir do seguinte ó da publicación desta convocatoria.</p>
<p>Artigo 2º.-Crédito orzamentario.</p>
<p>As axudas concederanse con cargo á aplicación 12.03.723A.770.0 do estado de gastos dos orzamentos xerais da Comunidade Autónoma para o ano 2003 e cun importe de 5.429.366,40 euros.</p>
<p>Disposición transitoria</p>
<p>Nesta convocatoria, e conxuntamente coa solicitude e a documentación prevista no artigo 12.2º da orde reguladora, achegarase tamén a prevista para a modernización no artigo 15.2º da mesma, e presentarase toda no prazo de cincuenta días hábiles indicado no artigo 1º desta orde.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de agosto de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

