---
date: '2003-07-28'
id: 17B8E
page: 9
number: 144
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE PONTEVEDRA
section: V. ADMINISTRACIÓN DE XUSTIZA
title: Cédula de notificación de sentencia (442/2001).
range: Cédula
url: 'https://www.xunta.gal/dog/Publicados/2003/20030728/Anuncio17B8E_gl.html'
---
<p>Mª Isabel Vicente Cabezas, secretaria del Juzgado de Primeira Instancia e Instrucción número dous de Pontevedra, dou fe que nos autos que se relacionan recaeu sentencia:</p>
<p>Procedemento: xuízo ordinario 442/2001.</p>
<p>Maxistrado xuíz: Juan José Trashorras García.</p>
<p>Partes:</p>
<p>Demandantes: Javier César Santiago Fernández e María Isabel Pita León (representados polo procurador Sr. López López e defendidos polo letrado Sr. Devesa Pérez-Bobillo).</p>
<p>Demandados: entidade mercantil Cons-Ca Sa 86, S.A. (procurador Sr. Portela, letrado Sr. Sánchez), Construcciones Santiso Alba, S.L. (rebelde), José Ángel Hermo Túñez (procurador Sr. Portela, letrado Sr. Munáiz), Ignacio Hermo Túñez e José María Caeiro Rodríguez (procurador Sr. Cid, letrado Sr. Estarque).</p>
<p>Sobre acción de reclamación de danos e perdas derivados de vicios da construcción,</p>
<p>«Decido que desestimando a excepción de prescrición e estimando parcialmente a demanda interposta polo procurador Sr. López López, en nome e representación de Javier César Santiago Fernández e María Isabel Pita León, contra a entidade mercantil Cons-Ca Sa 86, S.A., representada polo procurador Sr. Portela, a entidade mercantil Construcciones Santiso Alba, S.L. (rebelde), José Ángel Hermo Túñez, representado polo procurador Sr. Portela, Ignacio Hermo Túñez e José María Caeiro Rodríguez, representados polo procurador Sr. Cid, debo condenar e condeno a entidade mercantil Cons-Ca Sa 86, S.A. a realizar na vivenda unifamiliar sita na rúa Illa de Tambo, nº 86 as obras necesarias para elimina-los defectos seguintes: xunta exposta no revestimento monocapa arredor do pavimento da escaleira de saída ó xardín traseiro; fisuración no revestimento do marco de albanelería no que se aloxa a ventá tipo Velux do baixocuberta; sinais de humidade no revestimento da parede interior da fachada principal, </p>
<p>por encima do rodapé e na esquina do dormitorio principal; deterioración e desprendemento da capa de pintura, por encima do rodapé e escurecementos puntuais del na parede adxacente á porta principal; cambio de color e principio de apodrecemento da primeira peza</p>
<p>do parqué ó lado da entrada da porta principal; fisuración do tamaño aproximado de 0,2-0,4 mm no teito da sala en forma de zigue-zague; empanamento interno de tres vidros tipo Climalit instalados nas ventás sur da sala (deben ser substituídos); deterioración leve do revestimento na base das paredes que non son nin de bloque nin de formigón no soto; humidades de condensación favorecidas por filtracións no teito da cociña, que están debaixo dos puntos en que as guías da porta do garaxe se incrustan no chan, e que romperon o pavimento cando se procedeu á súa colocación (deberase restituí-lo pavimento, colocarse de novo e correctamente as guías e facer desaparece-las humidades); ausencia no garaxe de elemento de ventilación de 25 cm para a evacuación de posibles fugas de instalación de gas (lesión 23); cambio de cor (amarelento) do revestimento en xeso da parede do tramo que baixa ó soto; crecemento de fungos por debaixo da ventá do dormitorio 1 do primeiro piso e conducción do cableado </p>
<p>en parte sen entubar baixo o pavimento (deberase proceder ó seu entubamento), desestimando a demanda nos restantes pedimentos e absolvendo os demandados das pretensións formuladas na súa contra.</p>
<p>En canto ás custas, cada parte pagará as causadas pola súa instancia e as que sexan comúns por partes iguais, agás as causadas ós demandados absoltos, que serán satisfeitas pola actora.</p>
<p>Así, por esta miña sentencia, que se lles notificará ás partes en legal forma, e contra a que cabe preparar perante este xulgado e por escrito recurso de apelación no prazo de cinco días, contados desde a súa notificación, que resolverá a Audiencia Provincial de Pontevedra, definitivamente xulgando en primeira instancia, pronúncioo, mándoo e asínoo».</p>
<p>E para que lles sirva de notificación ós demandados rebeldes, expido este edicto en Pontevedra o 4 de xuño de 2003.</p>
<p>A secretaria</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO SEIS</p>
<p>DE SANTIAGO DE COMPOSTELA</p>

