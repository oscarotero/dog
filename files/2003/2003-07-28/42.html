---
date: '2003-07-28'
id: 17C0A
page: 9
number: 144
agency: CONCELLO DE REDONDELA
section: VI. ANUNCIOS
title: Oferta de emprego público para 2003.
range: Oferta
url: 'https://www.xunta.gal/dog/Publicados/2003/20030728/Anuncio17C0A_gl.html'
---
<p>A oferta de emprego público do Concello de Redondela para 2003 comprende, entre outras, dúas prazas de gardas da policía local.</p>
<p>Resumo das bases específicas de dúas prazas de gardas da policía local.</p>
<p>1. Sistema. Oposición libre.</p>
<p>2. A praza está incluída no cadro de persoal como funcionario, escala de Administración especial, subescala de servicios especiais, grupo D, nivel 16 de complemento de destino, dotada coas retribucións básicas correspondentes ó seu grupo e coas complementarias asignadas ó posto de traballo.</p>
<p>3. Os aspirantes precisan estar en posesión do título de graduado escolar, formación profesional de primeiro grao ou equivalente. Ser español/a. Ter cumpridos 18 anos, e non exceder dos 30. Compromiso de portar armas. Acredita-la aptitude física mediante a presentación dun certificado médico. Non ter sido separado/a mediante procedemento disciplinario do servicio, nin atoparse inhabilitado/a para o exercicio das funcións públicas. Ter unha altura mínima de 1,70 metros os homes, e 1,65 metros as mulleres. Estar en posesión do permiso de conductor/a, clase B, con autorización para vehículos de urxencia (BTP). Ter ingresado na Tesourería Municipal a cantidade de 20 euros en concepto de dereitos de exame.</p>
<p>As bases completas da oposición publicáronse integramente no BOP de Pontevedra número 113, de data 13 de xuño.</p>
<p>Redondela, 23 de xuño de 2003.</p>
<p>Eduardo Reguera Ocampo</p>
<p>Alcalde accidental</p>

