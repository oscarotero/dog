---
date: '2003-02-25'
id: 6E7E
page: 2280
number: 39
agency: CONCELLO DE FENE
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2003/20030225/Anuncio6E7E_gl.html'
---
<p>A Corporación Municipal en sesión extraordinaria celebrada con data do 23 de xaneiro de 2003 adoptou o seguinte acordo:</p>
<p>«Aprobación definitiva do Plan Xeral de Ordenación Urbana do Concello de Fene.</p>
<p>Dáse conta da proposta da alcaldía que transcrita di o seguinte:</p>
<p>«Tendo en conta o informe favorable emitido polo conselleiro de Política Territorial, Obras Públicas</p>
<p>e Vivenda, con data do 20 de decembro de 2002, e unha vez incorporadas ó documento as observacións contidas no citado informe, coas modificacións informadas con data do 13 de xaneiro de 2003 polo arquitecto director do equipo redactor, Fernando Casqueiro Barreiro, esta Alcaldía-Presidencia propón ó Concello Pleno a adopción dos seguintes acordos:</p>
<p>Primeiro.-Aprobar definitivamente o documento do Plan Xeral de Ordenación Municipal de Fene, informado favorablemente polo conselleiro de Política Territorial, Obras Públicas e Vivenda, con data do 20 de decembro de 2002, ó que se incorporaron as observacións contidas no citado informe.</p>
<p>Segundo.-Que se proceda á publicación deste acordo de aprobación definitiva no DOG e no BOP, debendo publicarse tamén neste último o documento que contén a normativa e as ordenanzas, tal como preceptúa o artigo 48.2º da Lei 1/1997, do 24 de marzo, do solo de Galicia.</p>
<p>Terceiro.-O presente acordo comunicaráselle ó conselleiro de Política Territorial, Obras Públicas e Vivenda, ó que se lle dará traslado dunha copia autenticada do expediente administrativo completo e de dous exemplares do instrumento aprobado definitivamente, con tódolos planos e documentos que integran o plan, debidamente dilixenciado polo secretario do concello, para dar cumprimento ó que preceptúa o artigo 48.3º da Lei 1/1997, do 24 de marzo, do solo de Galicia».</p>
<p>Logo de deliberación, a Corporación Municipal en votación ordinaria e por maioría de nove votos a favor (9 do BNG) cinco en contra (3 do PSOE e 2 de EU-IU) e tres abstencións (3 do PP), acorda prestar aprobación á proposta transcrita, facultando ó alcalde-presidente para a execución dos presentes acordos».</p>
<p>O que se fai público para os efectos oportunos e tal como preceptúa o artigo 48.2º da Lei 1/1997, do 24 de marzo, do solo de Galicia.</p>
<p>Fene, 24 de xaneiro de 2003.</p>
<p>Xosé María Rivera Arnoso</p>
<p>Alcalde</p>

