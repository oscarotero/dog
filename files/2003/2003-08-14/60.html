---
date: '2003-08-14'
id: 18FBA
page: 10
number: 157
agency: CONCELLO DE VIGO
section: VI. ANUNCIOS
title: >-
  Anuncio das bases para o nomeamento de xerente do organismo autónomo Xerencia
  Municipal de Urbanismo do Concello de Vigo.
range: Anuncio
url: 'https://www.xunta.gal/dog/Publicados/2003/20030814/Anuncio18FBA_gl.html'
---
<p>O Concello da Xerencia Municipal de Urbanismo aprobou, con data do 17 de xullo de 2003, as seguintes bases para o nomeamento do xerente do organismo autónomo Xerencia Municipal de Urbanismo do Concello de Vigo.</p>
<p>1. O posto de xerente ten carácter eventual, de conformidade co réxime establecido polos artigos 104 da Lei 7/1985, do 2 de abril, reguladora das bases de réxime local (BOE do 3 de abril) e 250 da Lei 5/1997, do 22 de xullo, de Administración local de Galicia (BOE do 3 de outubro).</p>
<p>2. O xerente será un titulado universitario (diplomado, licenciado, doutor).</p>
<p>3. As retribucións do xerente serán de 60.268,41 euros (segundo o importe consignado no orzamento da Xerencia Municipal de Urbanismo).</p>
<p>4. As persoas que aspiren ó cargo de xerente deberán presenta-la súa solicitude no rexistro xeral da Xerencia Municipal de Urbanismo, no prazo de quince días hábiles seguintes á publicación do último anuncio que conteña estas bases no BOP de Pontevedra, no Diario Oficial de Galicia e no Boletín Oficial del Estado.</p>
<p>5. O nomeamento do xerente non poderá recaer en ningunha persoa que estea afectada polas causas de incompatibilidade previstas na lexislación vixente para os funcionarios da Administración local, especialmente na Lei 53/1984.</p>
<p>Vigo, 17 de xuño de 2003.</p>
<p>Ventura Pérez Mariño</p>
<p>Presidente do organismo autónomo Xerencia</p>
<p>Municipal de Urbanismo</p>

