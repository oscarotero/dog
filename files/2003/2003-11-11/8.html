---
date: '2003-11-11'
id: 1FF46
page: 13
number: 219
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 7 de novembro de 2003, da Dirección Xeral da Función Pública,
  pola que se fan públicas as listas para a cobertura con carácter temporal de
  postos de traballo reservados a persoal funcionario, reguladas no Decreto
  217/2003, do 11 de abril, correspondentes ó corpo facultativo de grao medio da
  Xunta de Galicia (grupo B), escalas de enxeñeiros técnicos de minas,
  enxeñeiros técnicos de obras públicas, enxeñeiros técnicos industriais,
  topógrafos, arquitectos técnicos; e ó corpo de axudantes facultativos da Xunta
  de Galicia (grupo C), escala de delineantes, de conformidade co establecido na
  Resolución do 20 de maio de 2003.
range: Resolución
url: 'https://www.xunta.gal/dog/Publicados/2003/20031111/Anuncio1FF46_gl.html'
---
<p>Rematado o prazo fixado pola Resolución da Dirección Xeral da Función Pública do 20-5-2003 (DOG nº 99, do 23 de maio), de presentación de solicitudes para a elaboración das listas para a cobertura con carácter temporal de postos de traballo reservados a persoal funcionario, reguladas polo Decreto 217/2003, do 11 de abril, e á vista das solicitudes presentadas para o corpo facultativo de grao medio da Xunta de Galicia (grupo B), escalas de enxeñeiros técnicos de minas, enxeñeiros técnicos de obras públicas, enxeñeiros técnicos industriais, topógrafos e arquitectos técnicos, e ó corpo de axudantes facultativos da Xunta de Galicia (grupo C), escala de delineantes, e unha vez baremadas e elaboradas pola Comisión Permanente Central as listas nas correspondentes sesións, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas provisionais de baremación dos solicitantes admitidos nas listas, con indicación da puntuación.</p>
<p>Segundo.-As citadas listas atópanse expostas nos taboleiros de anuncios do Servicio de Información e Atención ó Cidadán da Consellería da Presidencia, Relacións Institucionais e Administración Pública, nos das súas delegacións provinciais e nas oficinas comarcais da Xunta de Galicia. Así mesmo, os ditos datos poderán consultarse nas páxinas oficiais da Internet da Xunta de Galicia.</p>
<p>Terceiro.-De conformidade co disposto no artigo 8.4º do Decreto 217/2003, do 11 de abril, os interesados disporán dun prazo de 5 días hábiles, contados a partir do seguinte ó da publicación desta resolución no DOG, para reclamacións, que irán dirixidas á Comisión Permanente Central de Selección de Persoal Funcionario (Dirección Xeral da Función Pública, Consellería da Presidencia, Relacións Institucionais e Administración Pública, edificio administrativo de San Caetano, s/n, Santiago de Compostela).</p>
<p>Unha vez resoltas estas serán elevadas as listas definitivas pola Comisión Permanente Central á Dirección Xeral da Función Pública para a súa oportuna publicación.</p>
<p>Santiago de Compostela, 7 de novembro de 2003.</p>
<p>Belén Prado Sanjurjo</p>
<p>Directora xeral da Función Publica</p>

