---
date: '2003-10-17'
id: 1D4BE
page: 12
number: 202
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 9 de outubro de 2003 pola que se adxudican as axudas
  correspondentes ó Programa de Tecnoloxías da Construcción e da Conservación do
  Patrimonio convocadas no anexo V da Orde do 29 de abril de 2002 (Diario
  Oficial de Galicia do 15 de maio) e na Orde do 28 de febreiro de 2003 (Diario
  Oficial de Galicia do 13 de marzo).
range: Resolución
url: 'https://www.xunta.gal/dog/Publicados/2003/20031017/Anuncio1D4BE_gl.html'
---
<p>A Orde do 29 de abril de 2002 (DOG do 15 de maio), pola que se aproban as bases que rexerán as convocatorias de axudas correspondentes ás accións do Programa Sectorial de Tecnoloxías para a Innovación do Plan Galego de Investigación, Desenvolvemento e Innovación Tecnolóxica e se procede á súa convocatoria, prevé no seu anexo V a concesión de axudas correspondentes ó Programa de Tecnoloxías da Construcción e da Conservación do Patrimonio.</p>
<p>De acordo co Decreto 223/2003, do 11 de abril, polo que se establece a estructura orgánica da Consellería de Innovación, Industria e Comercio e se distribúe a competencia para o exercicio da potestade sancionadora entre os seus órganos, as competencias atribuídas á Secretaría Xeral de Investigación e Desenvolvemento foron asumidas pola Dirección Xeral de Investigación e Desenvolvemento da Consellería de Innovación, Industria e Comercio.</p>
<p>Na súa virtude, de acordo co establecido nas bases da citada orde de convocatoria e na Orde do 28 de febreiro de 2003 (DOG do 13 de marzo), atendendo ás dispoñibilidades de crédito e por proposta elaborada pola comisión de selección prevista no punto 6 das bases da convocatoria, esta consellería</p>
<p>RESOLVE:</p>
<p>Primeiro.-Concede-las axudas para a realización de proxectos de investigación aplicada para realizar por grupos de investigación consolidados e de excelencia en universidades, organismos públicos de investigación e centros públicos de investigación da Comunidade Autónoma, ós beneficiarios que se relacionan no anexo I desta resolución, nas contías que en cada caso se sinalan e polo período de tempo indicado, que se computará a partir do día seguinte da súa publicación no DOG. Aqueles proxectos que figuran no dito anexo con autorización para contratar persoal deberán realiza-la dita contratación conforme as normas establecidas polas bases da convocatoria.</p>
<p>As axudas que se relacionan no anexo I comprenden a totalidade da subvención necesaria para a realización do proxecto, incrementado nun 10% destinado ós gastos institucionais que a súa execución supón ó organismo ó que pertence o investigador responsable.</p>
<p>Segundo.-Concede-las axudas para a realización de proxectos de investigación e desenvolvemento para empresas, agrupacións de empresas e asociacións sen ánimo de lucro, ás que se relacionan no anexo II desta resolución.</p>
<p>Terceiro.-A inobservancia por parte dos beneficiarios de calquera das bases establecidas na orde da convocatoria suporá a perda do dereito a percibi-la subvención correspondente.</p>
<p>Cuarto.-Contra esta resolución poderase interpoñer potestativamente recurso de reposición ante o mesmo órgano no prazo dun mes que se contará a partir do día seguinte ó da publicación desta resolución no Diario Oficial de Galicia. De non estima-la interposición deste recurso, poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses que se contará a partir do día seguinte ó da publicación desta resolución no Diario Oficial de Galicia.</p>
<p>Disposición derradeira</p>
<p>Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 9 de outubro de 2003.</p>
<p>P.D. (Orde 21-1-2003)</p>
<p>Jesús Vázquez San Luis</p>
<p>Secretario xeral da Consellería</p>
<p>de Innovación, Industria e Comercio</p>
<p>ANEXO I</p>
<p>APLICACIÓN ORZAMENTARIA: 08.05.432A.740.0</p>
<table><tbody><tr><td></td></tr>
<tr><td>SOLICITANTE</td><td>CÓDIGO</td><td>TÍTULO</td><td>DURACIÓN</td><td>ANO 2003</td><td>ANO 2004</td><td>ANO 2005</td><td>ANO 2006</td><td>TOTAL CONCEDIDO</td><td>PERSOAL</td></tr>
<tr><td></td></tr>
</tbody></table>
<table><tbody><tr><td>CHIUSI, STEFANO</td><td>PGIDIT03CCP30301PR</td><td>OS LÁSERES NA CONSERVACIÓN DO PATRIMONIO CULTURAL GALEGO: ELIMINACIÓN DE CAPAS DE CERA SOBRE SOPORTE DE MADEIRA E PEDRA DE GRANITO</td><td>3</td><td>26.829</td><td>35.772</td><td>17.886</td><td>8.943</td><td>89.430</td><td>SI</td></tr>
<tr><td></td></tr></tbody></table>
<p>ANEXO II</p>
<p>APLICACIÓN ORZAMENTARIA: 08.05.432A.770.0</p>
<table><tbody><tr><td></td></tr>
<tr><td>SOLICITANTE</td><td>CÓDIGO</td><td>TÍTULO</td><td>DURACIÓN</td><td>ANO 2003</td><td>ANO 2004</td><td>ANO 2005</td><td>ANO 2006</td><td>TOTAL CONCEDIDO</td><td>PORC.
SUBV.</td><td>TOTAL PROXECTO</td></tr>
<tr><td></td></tr>
</tbody></table>
<table><tbody><tr><td>GOC, S.A.</td><td>PGIDIT03CCP01E</td><td>INVESTIGACIÓN SOBRE AS UNIÓNS CON NOVOS MATERIAIS NA REHABILITACIÓN DE EDIFICIOS DE PEDRA</td><td>1</td><td>17.559</td><td>9.389</td><td>-</td><td>-</td><td>26.948</td><td>37</td><td>73.127</td></tr>
<tr><td></td></tr>
<tr><td>NOVIO+TABOADA
Y ASOCIADOS, S.L.</td><td>PGIDIT03CCP02E</td><td>NOVOS ESPACIOS HABITABLES</td><td>3</td><td>52.827</td><td>122.237</td><td>139.000</td><td>17.936</td><td>332.000</td><td>31</td><td>1.063.000</td></tr>
<tr><td></td></tr>
<tr><td>PALLADIUM ESTUDIO
DE ARQUEOLOGÍA, S.L.</td><td>PGIDIT03CCP03E</td><td>APLICACIÓN DA TÉCNICA LÁSER Á RESTAURACIÓN E CONSERVACIÓN DO PATRIMONIO HISTÓRICO</td><td>3</td><td>15.823</td><td>11.000</td><td>11.000</td><td>18.000</td><td>55.823</td><td>70</td><td>79.975</td></tr>
<tr><td></td></tr>
<tr><td>PUMADE, S.A.</td><td>PGIDIT03CCP04E</td><td>DESEÑO DUN SISTEMA DE INSTALACIÓN DE PORTAS DE MADEIRA EN DIFERENTES TIPOS DE OBRA</td><td>1</td><td>13.791</td><td>7.374</td><td>-</td><td>-</td><td>21.165</td><td>33</td><td>65.120</td></tr>
<tr><td></td></tr></tbody></table>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

