---
date: '2003-10-17'
id: 1D4FE
page: 12
number: 202
agency: CONCELLO DE LUGO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031017/Anuncio1D4FE_gl.html'
---
<p>A Comisión de Goberno, en sesión ordinaria celebrada o día 11 de setembro de 2003, aprobou inicialmente polo procedemento de taxación conxunta o proxecto de expropiación forzosa dos terreos necesarios para a urbanización parcial de avda. da Coruña número 476, cos seguintes documentos que regulamentariamente o integran:</p>
<p>a) Determinación do ámbito territorial.</p>
<p>b) Fixación de prezos coa clasificación razoada do solo.</p>
<p>c) Follas de prezo xusto individualizadas de cada parcela.</p>
<p>A superficie para expropiar é de 53 m e unha valoración total ascende á cantidade de 25.127,66 euros, segundo a relación de propietarios afectados que a continuación se detalla:</p>
<p>Parcela: 1.</p>
<p>Propietario: Antonio Souto García, avad. da Coruña, número 480, Lugo.</p>
<p>Superficie afectada: 53 m.</p>
<p>Valoración: 25.127,66 euros.</p>
<p>En cumprimento do disposto no artigo 143.2º da Lei 9/2002, do 30 de decembro, de ordenación urbanística e protección do medio rural de Galicia, o proxecto de expropiación, xunto cos documentos que se sinalan, sométese a exposición pública durante o prazo dun mes, durante o cal os interesados poderán examina-lo expediente no Servicio de Urbanismo, na oficina de Xestión Urbanística, primeira planta do edificio sito na ronda da Muralla, 197 (antigo Seminario), así como presenta-las alegacións, reclamacións ou suxestións que desexen, mediante escrito dirixido á alcaldía.</p>
<p>Así mesmo, publícase para os efectos de notificación legal a aqueles afectados que puidesen resultar descoñecidos, en virtud do previsto no artigo 80, da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Lugo, 19 de setembro de 2003.</p>
<p>P.D. (Decreto alcaldía 56/2003)</p>
<p>José Ramón Gómez Besteiro</p>
<p>Tenente-alcalde delegado de Área</p>

