---
date: '2003-11-25'
id: 21D82
page: 14
number: 229
agency: CONCELLO DE MEAÑO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031125/Anuncio21D82_gl.html'
---
<p>Convócase, mediante procedemento aberto, o concurso para a adxudicación da redacción de proxecto e execución da obra de acondicionamento do Pazo</p>
<p>de Lis para Museo da Muller Labrega, financiado ó abeiro do proxecto: Interreg III A - Rede Turismo Cultura SP1.E29-Valorización (75% Feder, 25% concello), xestionado pola Dirección Xeral de Fondos Comunitarios e Financiamento Territorial do Ministerio de Facenda, e a Direcção General do Desenvolvimento Regional, conforme o prego de condicións económico-administrativas e de cláusulas administrativas particulares e de bases técnicas, que se consideran parte integrante do contrato.</p>
<p>Obxecto.-A adxudicación da redacción do proxecto e execución da obra de acondicionamento do Pazo de Lis para Museo da Muller Labrega.</p>
<p>Prazo xeral de execución.-O prazo para a presentación do proxecto técnico visado, co contido mínimo establecido no artigo 124 do TRLCAP, será de 25 días naturais contados desde a notificación da adxudicación, e as obras deberán quedar rematadas no prazo máximo de dez meses desde a data de comprobación de replanteo.</p>
<p>Tipo de licitación.-O orzamento do contrato será, como máximo, 163.241,75 euros, IVE incluído; enténdese comprendido nel todo xénero de gastos, incluída a dirección técnica.</p>
<p>Capacidade para contratar.-Están capacitados para contratar, as persoas naturais ou xurídicas, españolas ou estranxeiras, que teñan plena capacidade de obrar e acrediten a seguinte clasificación: grupo C, subgrupos todos (do 1 ó 9), categoría c; grupo I, subgrupo 1, categoría b; grupo J, subgrupos 2 e 4, categoría b; grupo K, subgrupos 4, 7 e 9, categoría b, a solvencia económica, financeira e técnica nos termos dos artigos 16 e 17 do TRLCAP, e que non estean afectados por ningunha das circunstancias que enumera o artigo 20 como prohibitivas para contratar.</p>
<p>Garantías.-Provisional: será do 2% do importe máximo de licitación.</p>
<p>Definitiva: será do 4% do importe de adxudicación. O período de garantía fíxase nun ano desde a aprobación da acta de recepción da obra.</p>
<p>Presentación de proposicións.-Lugar e prazo: presentaranse no rexistro xeral do concello, das 9.00 ás 13.30 horas no prazo de 26 días naturais contados a partir do día seguinte ó da publicación do último anuncio de licitación (BOP ou DOG).</p>
<p>Documentación e formalidades.-A esixida e segundo as formalidades previstas na cláusula 8 do prego de condicións económico-administrativas e de cláusulas administrativas particulares.</p>
<p>Criterios que servirán de base para a adxudicación do concurso.-Os que figuran na cláusula 10 do prego de condicións económico-administrativas e de cláusulas administrativas particulares.</p>
<p>Apertura de proposiciones.-A mesa de contratación reunirase ás 13.00 horas do día hábil seguinte ó da data de remate do prazo de presentación de proposicións. Se coincide en sábado, será o luns inmediatamente seguinte.</p>
<p>Obtención de documentación e información.-No Concello de Meaño, r/ Campo da Feira nº 1, As Covas (Meaño). CP 36968, teléfono: 986 74 71 02, fax: 986 74 73 91.</p>
<p>Gastos de publicación.-Será por conta do adxudicatario o anuncio de licitación.</p>
<p>Tramitación: ordinaria; procedemento: aberto; forma: concurso.</p>
<p>Meaño, 29 de outubro de 2003.</p>
<p>Jorge Domínguez Rosal</p>
<p>Alcalde</p>

