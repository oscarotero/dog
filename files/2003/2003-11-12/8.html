---
date: '2003-11-12'
id: 2002A
page: 13
number: 220
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 25 de outubro de 2003 pola que se declara de interese galego a
  Fundación Cabaleiro Goás e se ordena a súa inscrición no Rexistro de
  Fundacións de Interese Galego.
range: Orde
url: 'https://www.xunta.gal/dog/Publicados/2003/20031112/Anuncio2002A_gl.html'
---
<p>Con data 13 de outubro de 2003 foi publicada no Diario Oficial de Galicia a orde da Consellería da Presidencia, Relacións Institucionais e Administración Pública, do 24 de setembro de 2003, pola que se clasifica como benéfico social a Fundación Cabaleiro Goás, adscribíndoa á Consellería de Sanidade que exercerá plenamente o protectorado sobre ela.</p>
<p>Esta fundación, de acordo co establecido no artigo 8 dos seus estatutos ten como obxecto organizar, promover e realizar actividades relacionadas coa información, docencia e investigación en Ciencias da Saúde no Complexo Hospitalario de Ourense e a súa área de influencia, con interese preferente nas áreas biomédicas e na saúde mental.</p>
<p>A planificación das actividades da Fundación Cabaleiro Goás considerará as necesidades do corpo social e orientará sempre a súa actividade de acordo coas directrices, obxectivos e prioridades institucionais da Consellería de Sanidade e do Sergas.</p>
<p>Por todo isto, en virtude das competencias que me confire o artigo 34 da Lei 1/1983, do 22 de febreiro, reguladora da Xunta e do seu presidente, e segundo o establecido no artigo 8 da Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro e o artigo 32.3º a) do Decreto 248/1992, do 18 de xuño, polo que se aproba o Regulamento de organización e funcionamento das fundacións de interese galego,</p>
<p>DISPOÑO:</p>
<p>Primeiro.-Declarar de interese galego a Fundación Cabaleiro Goás, ó cumpri-los seus estatutos as prescricións que, para tal efecto, sinala a vixente lexislación en materia de fundacións de interese galego.</p>
<p>Segundo.-Ordena-la inscrición da Fundación Cabaleiro Goás, no rexistro de fundacións de interese galego, sección da Consellería de Sanidade, para os efectos constitutivos que sinala o artigo 8 da Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro.</p>
<p>Terceiro.-A devandita fundación queda sometida ó disposto no resto da normativa de xeral aplicación, en especial, á obriga de dar publicidade suficiente ás súas actividades e á ausencia de ánimo de lucro na prestación dos seus servicios, quedando obrigada a renderlle contas anualmente ó protectorado e xustificar, a través dunha memoria anual, o cumprimento das cargas fundacionais, así como a presentarlle o</p>
<p>proxecto de orzamento ó protectorado, con anterioridade ó inicio do exercicio económico para o que se formula e debendo solicita-las preceptivas autorizacións do protectorado cando sexan necesarias.</p>
<p>Santiago de Compostela, 25 de outubro de 2003.</p>
<p>José Mª Hernández Cochón</p>
<p>Conselleiro de Sanidade</p>
<p>CONSELLERÍA DE XUSTIZA, INTERIOR E ADMINISTRACIÓN</p>
<p>LOCAL</p>

