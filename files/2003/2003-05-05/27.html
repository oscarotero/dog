---
date: '2003-05-05'
id: FA1E
page: 5604
number: 85
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (870/2002).
range: Edicto
url: 'https://www.xunta.gal/dog/Publicados/2003/20030505/AnuncioFA1E_gl.html'
---
<p>Rafael González Alió, secretario do Xulgado do Social número un dos de Lugo, dou fe e testemuño, de que nos autos de xuízo número 870/2002, seguidos por instancia de Óscar Rodríguez López, contra a empresa Fonbrán Gas, S.L. e outro sobre cantidade, se dictou a sentencia que no seu encabezamento e parte dispositiva di:</p>
<p>«Sentencia.</p>
<p>Lugo, vintesete de marzo do ano dous mil tres.</p>
<p>Vistos por Mª de los Ángeles Andrés Vega, maxistrada-xuíza do Xulgado do Social número un dos de Lugo, os autos de xuízo verbal número 870/2002 sobre reclamación por cantidade, no que son partes como demandante Óscar Rodríguez López, asistido do letrado Xermán Vázquez Díaz e como parte demandada a empresa Fonbrán Gas, S.L. e o Fondo de Garantía Salarial, os cales non compareceron a pesar de estaren citados en forma legal.</p>
<p>Decido que desestimando a demanda deducida por Óscar Rodríguez López, debo absolver e absolvo os demandados empresa Fonbrán Gas, S.L. e Fondo de Garantía Salarial (Fogasa), dos pedimentos deducidos na súa contra en materia de reclamación de cantidades salariais.</p>
<p>Notifíquese esta sentencia ós representantes legais das partes, coa advertencia de que contra ela cabe interpor recurso de suplicación ante a Sala do Social do Tribunal Superior de Xustiza da Coruña, dentro dos cinco días seguintes ó da súa notificación, por conducto deste Xulgado do Social ante o que deberá ser anunciado tal propósito mediante comparecencia ou por escrito e cos demais requisitos esixidos no artigo 189 e seguintes do texto refundido da Lei de procedemento laboral.</p>
<p>Así por esta miña sentencia definitiva, pronúncioo, mándoo e asínoo. Mª de los Ángeles Andrés Vega. Rubricado.</p>
<p>Publicación.</p>
<p>A anterior sentencia foi lida e publicada pola maxistrada que a subscribe, atopándose celebrando audiencia pública no día da súa data, do que eu secretario certifico. Rafael González Alió. Rubricado».</p>
<p>Concorda ben e fielmente co orixinal, e para que sirva de notificación en forma á empresa Fonbrán Gas, S.L. en paradoiro descoñecido, expido e asino este edicto para a súa inserción no Diario Oficial de Galicia, en Lugo o vintesete de marzo de dous mil tres.</p>
<p>O secretario</p>
<p>Rubricado</p>

