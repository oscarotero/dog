---
date: '2003-10-07'
id: 1C392
page: 12
number: 194
agency: CONSELLO DE CONTAS DE GALICIA
section: IV. OPOSICIÓNS E CONCURSOS
title: >-
  Resolución do 29 de setembro de 2003 pola que se lle dá cumprimento ó acordo
  da Comisión de Goberno deste consello do 25 de setembro de 2003, polo que se
  convoca proceso selectivo para a provisión pola quenda de promoción interna de
  sete prazas vacantes no cadro de persoal laboral do Consello de Contas de
  Galicia.
range: Resolución
url: 'https://www.xunta.gal/dog/Publicados/2003/20031007/Anuncio1C392_gl.html'
---
<p>Para a provisión de seis postos de conductor de alto cargo e un de conserxe vacantes na vixente relación de postos de traballo do persoal laboral desta institución, a Comisión de Goberno acordou, en uso das atribucións que lle confire o artigo 9 da Lei 6/1985, do 24 de xuño, do Consello de Contas, anunciar probas selectivas para cubri-las devanditas prazas, en réxime laboral fixo, con suxeición ás seguintes</p>
<p>Bases da convocatoria</p>
<p>1. Normas xerais.</p>
<p>1.1. Anúncianse probas selectivas para cubrir con persoal laboral fixo seis prazas de conductor de alto cargo e unha de conserxe, pertencentes ó grupo III e ó grupo IV, respectivamente, do vixente convenio colectivo do persoal laboral do Consello de Contas de Galicia, polo sistema de promoción interna.</p>
<p>1.2. A adxudicación das prazas efectuarase de acordo coa puntuación total obtida.</p>
<p>2. Procedemento de selección.</p>
<p>2.1. O procedemento de selección dos aspirantes será o de concurso-oposición; as probas e valoracións</p>
<p>axustaranse ó que se especifica no anexo I desta convocatoria.</p>
<p>2.2. Na fase de concurso valoraranse os servicios efectivamente prestados como persoal laboral fixo no Consello de Contas e outros servicios prestados a outras administracións públicas, a posesión de titulacións xerais e específicas e a realización de cursos de formación e cualificación profesional, de conformidade co anexo antes citado, ata a data da publicación da convocatoria.</p>
<p>2.3. A fase de oposición consistirá na realización do exercicio que se cita no devandito anexo.</p>
<p>2.4. O programa que rexerá na fase de oposición especifícase no anexo II.</p>
<p>3. Requisitos dos aspirantes.</p>
<p>3.1. Para seren admitidos á realización das probas selectivas, os aspirantes deberán reuni-los seguintes requisitos:</p>
<p>a) Ser persoal laboral fixo do Consello de Contas de Galicia e pertence-lo día de publicación desta convocatoria no DOG a calquera das categorías integradas nos grupos IV e V do convenio colectivo deste persoal, segundo prevé a disposición adicional terceira do devandito convenio, desempeñando efectivamente a súa categoría de orixe durante, polo menos, dous anos.</p>
<p>b) Estar en posesión do permiso de conducir tipo C2 (equivalente ó novo carné C e C+E), para o caso dos aspirantes a conductor de alto cargo.</p>
<p>c) Non estar separado do servicio de calquera das administracións públicas en virtude de expediente</p>
<p>disciplinario, nin estar inhabilitado por sentencia firme para o exercicio da función pública.</p>
<p>3.2. Tódolos requisitos enumerados no punto 3.1. deberán posuírse na data na que remate o prazo da presentación da solicitude e mantelos ata o momento da formalización do contrato.</p>
<p>4. Solicitudes.</p>
<p>4.1. Os que desexen tomar parte nestas probas selectivas deberán solicitarllo ó conselleiro maior do Consello de Contas en instancia segundo o modelo que figura como anexo IV a esta convocatoria, no prazo de vinte días naturais, contados a partir do seguinte ó da publicación desta convocatoria no Diario Oficial de Galicia.</p>
<p>4.2. Á instancia xuntaráselle a documentación que acredite os méritos alegados nela, na seguinte forma:</p>
<p>4.2.1. Os cursos de formación e cualificación profesional acreditaranse mediante a presentación do correspondente diploma, copia compulsada deste, ou certificación do centro que os expide.</p>
<p>4.2.2. As titulacións alegadas acreditaranse mediante a presentación do título correspondente, copia compulsada, ou certificación do órgano competente de estar en condicións de obtelas na data en que remate o prazo de presentación de solicitudes.</p>
<p>4.2.3. A experiencia profesional acreditarase mediante a certificación expedida polo secretario xeral do Consello de Contas de Galicia.</p>
<p>4.3. A presentación de solicitudes farase na sede oficial do Consello de Contas ou nas restantes formas previstas no artigo 38 da Lei de réxime xurídico das administracións públicas e do procedemento administrativo común e dirixiranse ó conselleiro maior do Consello de Contas de Galicia.</p>
<p>5. Admisión de aspirantes.</p>
<p>5.1. Rematado o prazo de admisión de solicitudes, o conselleiro maior publicará no taboleiro de anuncios do consello e no DOG, no prazo dun mes, resolución pola que se aproba a lista de admitidos e excluídos, na que consten as causas da exclusión e o prazo para emendalas.</p>
<p>Para emenda-los defectos que motivaron a exclusión ou omisión das devanditas relacións os aspirantes disporán dun prazo de dez días, contados a partir do seguinte ó da publicación da resolución no DOG. Os aspirantes que, dentro do prazo sinalado, non emenden a exclusión ou omisión, serán definitivamente excluídos da realización das probas.</p>
<p>5.2. Contra a resolución que aprobe a lista definitiva de aspirantes admitidos poderase interpor recurso de reposición, no prazo dun mes a partir da súa publicación no DOG, perante o conselleiro maior, que resolverá o que proceda.</p>
<p>De non se presentar recurso de reposición, o escrito de reparación de defectos considerarase recurso de reposición se o aspirante fose excluído definitivamente da realización das probas.</p>
<p>6. Tribunal.</p>
<p>6.1. 0 tribunal cualificador destas probas é o que figura como anexo III a esta convocatoria.</p>
<p>6.2. Os membros do tribunal deberán absterse de intervir, notificándollo ó conselleiro maior, cando concorran neles circunstancias das previstas no artigo 28 da Lei de réxime xurídico das administracións públicas e do procedemento administrativo común ou se se realizasen tarefas de preparación de aspirantes a probas selectivas nos cinco anos anteriores á publicación desta convocatoria.</p>
<p>Así mesmo, os aspirantes poderán recusa-los membros do tribunal cando concorran as circunstancias previstas na presente base.</p>
<p>Con anterioridade á iniciación das probas selectivas, publicarase no DOG resolución pola que se nomean os novos membros do tribunal, que substituirán os que perderan a súa condición por algunha das causas previstas no parágrafo anterior.</p>
<p>6.3. A partir da súa constitución, o tribunal, para actuar validamente, requirirá a presencia da maioría absoluta dos seus membros, titulares ou suplentes.</p>
<p>Tódolos membros do tribunal terán voz e voto.</p>
<p>6.4. Dentro da fase de oposición o tribunal resolverá tódalas dúbidas que puidesen xurdir na aplicación destas normas, así como o que se deberá facer nos casos non previstos.</p>
<p>6.5. 0 tribunal poderá dispo-la incorporación ós seus traballos de asesores especialistas para as probas correspondentes dos exercicios que coide pertinentes, limitándose os ditos asesores a presta-la súa colaboración nas súas especialidades técnicas. A designación de tales asesores deberá comunicárselle ó conselleiro maior.</p>
<p>6.6. 0 tribunal cualificador adoptará as medidas oportunas para garantir que os exercicios da fase de oposición que sexan escritos e non deban ser lidos perante o tribunal sexan corrixidos sen que se coñeza a identidade dos aspirantes, utilizando para iso os impresos adecuados.</p>
<p>6.7. 0 tribunal que actúe nestas probas selectivas terá a categoría terceira das recollidas no Decreto 144/2001, do 7 de xuño.</p>
<p>6.8. En ningún caso o tribunal poderá aprobar nin declarar que superaron as probas selectivas un número superior de aspirantes ó das prazas anunciadas. Calquera proposta de aprobados que contraveña o establecido será nula de pleno dereito.</p>
<p>7. Desenvolvemento dos exercicios.</p>
<p>7.1. A orde de actuación dos opositores iniciarase alfabeticamente polo primeiro da letra C, de conformidade co establecido na resolución da Consellería da Presidencia, Relacións Institucionais e Administración Pública, do 10 de marzo de 2003, referente á orde de actuación dos aspirantes nos procesos de selección para o ingreso na Administración autonómica de Galicia durante o ano 2003.</p>
<p>7.2. En calquera momento os aspirantes poderán ser requiridos polo tribunal para que acrediten a súa identidade; e presentaranse provistos de lapis e bolígrafo para a realización do exercicio escrito.</p>
<p>7.3. Os aspirantes serán convocados para o exercicio nun só chamamento, sendo excluídos das probas aqueles que non comparezan, salvo nos casos de forza maior, debidamente xustificada, e libremente apreciada polo tribunal.</p>
<p>7.4. O día, a hora e o lugar de realización do primeiro exercicio faranse públicos na resolución que aprobe a relación de aspirantes admitidos e excluídos que se publicará no DOG e na sede do consello.</p>
<p>8. Lista de aprobados.</p>
<p>8.1. Concluído cada un dos exercicios da fase de oposición, o tribunal cualificador fará pública a relación dos aspirantes seleccionados en cada un deles, con indicación da puntuación obtida.</p>
<p>8.2. A lista coa valoración de méritos da fase de concurso farase pública unha vez celebrado o exercicio da fase de oposición.</p>
<p>8.3. A cualificación final do concurso-oposición virá determinada pola suma aritmética das correspondentes á fase de oposición e maila puntuación obtida na fase do concurso de méritos na forma establecida no anexo I. O tribunal fará pública a lista dos aspirantes que, segundo a orde da puntuación total acadada por cada un deles, foran seleccionados, a cal en ningún caso poderá conter un número de candidatos superior ó das prazas anunciadas. A devandita relación, que lle será elevada polo tribunal á Comisión de Goberno, xunto coa proposta de contratación a favor dos aspirantes que figuran nela, será publicada no taboleiro de anuncios do Consello de Contas e no DOG.</p>
<p>9. Presentación de documentos.</p>
<p>9.1. Os candidatos seleccionados deberán presentar na Secretaría Xeral do Consello de Contas, nun prazo de dez días naturais desde que se faga pública a lista daqueles, os seguintes documentos:</p>
<p>a) Fotocopia do DNI.</p>
<p>b) Copia autenticada ou fotocopia compulsada do título e do permiso de conducir esixidos.</p>
<p>c) Certificado médico oficial acreditativo de non padecer enfermidade ou defecto físico que impidan o desempeño das funcións correspondentes.</p>
<p>e) Declaración de non estar suspendido, mediante expediente disciplinario de ningunha das administracións públicas, nin estar inhabilitado para o exercicio das funcións públicas.</p>
<p>f) Manifestación do interesado de non estar desempeñando ningún posto ou actividade privada incompatible ou suxeita a recoñecemento de incompatibilidade.</p>
<p>A citada manifestación fará referencia tamén á circunstancia de se o interesado está ou non percibindo algún tipo de pensión.</p>
<p>9.2. Quen non presente, ou o faga de maneira incompleta, a documentación sinalada no prazo fixado, agás en casos de forza maior, perderá os seus dereitos a ocupa-la praza.</p>
<p>9.3. O período de proba será de dous meses para os conductores de alto cargo e dun mes para o/a conserxe.</p>
<p>10. Norma derradeira.</p>
<p>Contra a presente convocatoria, que pon fin á vía administrativa, pódese interpoñer, con carácter potestativo, recurso de reposición perante a Comisión de Goberno do Consello de Contas de Galicia no prazo dun mes, contado desde o día seguinte ó da publicación desta orde, ou directamente recurso contencioso-administrativo, no prazo de dous meses contados desde o día seguinte ó da súa publicación, perante a Sala do Contencioso-Administrativo do Tribunal Superior de Xustiza de Galicia, conforme o artigos 10.1.ap. c e 46.1 da Lei 29/1998, do 13 de xullo, reguladora da xurisdicción contencioso-administrativa.</p>
<p>Os actos administrativos que se deriven desta convocatoria e das actuacións dos tribunais poderán ser impugnados nos casos e formas establecidas na Lei de réxime xurídico das administracións públicas e do procedemento administrativo común.</p>
<p>Así mesmo, a Administración poderá, se é o caso, proceder á revisión das resolucións do tribunal, conforme o previsto na Lei de réxime xurídico das administracións públicas e do procedemento administrativo común.</p>
<p>Sen prexuízo do anterior o persoal ó que fai referencia a base 3 da presente convocatoria poderá interpoñer reclamación previa á vía xudicial laboral no prazo dun mes contado desde o día seguinte ó da súa publicación no DOG, conforme os artigos 69 e seguintes do Real decreto lexislativo 2/1995, do 7 de abril.</p>
<p>Santiago de Compostela, 29 de setembro de 2003.</p>
<p>Luciano Fariña Busto</p>
<p>Conselleiro maior</p>
<p>ANEXO I</p>
<p>Procedemento de selección</p>
<p>0 procedemento de selección será o de concurso-oposición.</p>
<p>A) Exercicio.</p>
<p>1. A fase de oposición constará do exercicio que a continuación se indica:</p>
<p>1.1. Un exercicio, consistente en contestar por escrito a un grupo de preguntas (35 no caso dos aspirantes a conductores de alto cargo e 30 no de aspirantes a conserxe), tipo test, con respostas alter</p>
<p>nativas, propostas polo tribunal e correspondentes ó programa citado no anexo II, durante o tempo máximo de 2 horas para os conductores de alto cargo e 1 hora e 45 minutos para o/a conserxe. O cuestionario será elixido inmediatamente antes do exame, por sorteo entre tres exemplares distintos, elaborados previamente polo tribunal.</p>
<p>B) Valoración.</p>
<p>1.1. Fase de concurso.</p>
<p>1.1.1. Méritos profesionais: máximo 6 puntos.</p>
<p>0,04 puntos por mes de servicios efectivos prestados ó Consello de Contas como conductor-ordenanza (no caso dos aspirantes a conductor de alto cargo) ou como ordenanza (no dos aspirantes a conserxe).</p>
<p>0,02 puntos por mes de servicios prestados a outras institucións públicas noutras categorías.</p>
<p>1.1.2. Titulacións xerais:</p>
<p>Licenciado ou equivalente: 3 puntos.</p>
<p>Diplomado universitario ou equivalente: 2 puntos.</p>
<p>Bacharelato ou equivalente (só para a praza de conserxe): 1 punto.</p>
<p>As titulacións non son acumulativas, só se valorará a máis alta.</p>
<p>1.1.3. Por dispor de permiso de conducir de categoría superior á esixida na convocatoria: 1 punto.</p>
<p>1.1.4. Por cursos relacionados coa praza anunciada (impartidos por centros e organismos oficiais dependentes das AA PP, polo Inem, ou por outros centros dentro do acordo de formación continua do persoal das AA PP): máximo 1 punto.</p>
<p>Asistencia: 0,20 puntos por curso.</p>
<p>1.1.5. Por ter acadado o diploma de linguaxe administrativa galega: 1 punto.</p>
<p>1.2. Fase de oposición.</p>
<p>O exercicio de que consta a fase de oposición cualificarase da forma seguinte:</p>
<p>1.2.1. Cualificarase de 0 a 10 puntos, sendo necesario para aprobar obter un mínimo de 4,5 puntos.</p>
<p>1.3. Puntuación final.</p>
<p>Será a suma das puntuacións obtidas na fase de concurso e na de oposición, sempre que os candidatos fosen declarados aptos na fase de oposición.</p>
<p>Esta puntuación final determinará os candidatos declarados aptos, que en ningún caso poderán supera-lo número de prazas anunciadas, e ó mesmo tempo establecerá a orde definitiva dos aspirantes aprobados.</p>
<p>No caso de empate na puntuación final dirimirase a prol dos que obtivesen a maior puntuación na fase de oposición, se persistise o empate acudirase á puntuación obtida no epígrafe de méritos específicos da fase de concurso, e no último caso utilizarase o criterio das cargas familiares.</p>
<p>ANEXO II</p>
<p>Programas das probas</p>
<p>A) Conductores de alto cargo:</p>
<p>1. O Consello de Contas de Galicia. Marco legal e competencias. Organización e funcionamento.</p>
<p>2. Código de circulación.</p>
<p>3. O conductor: factores que diminúen as súas aptitudes. Permiso e licencias de conducción: clases e vehículos autorizados a conducir. O vehículo: definicións, documentación, a carga e persoas transportadas.</p>
<p>4. O accidente de circulación: comportamento no caso de accidente. Delictos contra da seguridade do tráfico. Nocións básicas de primeiros auxilios.</p>
<p>5. O engraxamento: aceites: a súa finalidade e tipos. Sistemas de engraxamento. Cambio de aceites, ventilación. Filtrado. Refrixeración no vehículo: funcións, distintos tipos de refrixeración e o seu coñecemento.</p>
<p>6. Elementos de seguridade: freos, tipos e o seu coñecemento. A suspensión: órganos de suspensión e amortecemento do automóbil. Funcións dos amortecedores.</p>
<p>7. O motor diésel: órganos principais. Bomba de inxección e inxectores: funcionamento. Bomba de aliñación. Arrinque en frío, quentadores.</p>
<p>B) Conserxe:</p>
<p>1. O Consello de Contas de Galicia. Marco legal e competencias. Organización e funcionamento.</p>
<p>2. Introducción á comunicación. A comunicación humana. A linguaxe como medio de comunicación. Diferencia entre información e comunicación.</p>
<p>3. Tipos de comunicación: oral e telefónica.</p>
<p>4. Correspondencia oficial: entradas e repartición. Saídas.</p>
<p>5. Información e atención ó cidadán.</p>
<p>ANEXO III</p>
<p>Tribunais</p>
<p>Tribunal titular:</p>
<p>Presidente: Rosendo Figueroa Dorrego, secretario xeral.</p>
<p>Vocais:</p>
<p>Caridad Sanz Bravo, xefa da Sección de Arquivo e Biblioteca.</p>
<p>Marcelino Tojeiro Couce, representante dos traballadores.</p>
<p>Ana Landrove Becerra, representante dos traballadores.</p>
<p>Secretario: José M. Dacal Vázquez, xefe da Sección de Persoal.</p>
<p>Tribunal suplente:</p>
<p>Presidente: Luis Fuentes García, auditor.</p>
<p>Vocais:</p>
<p>Valentín Lagoa Martínez, xefe da Sección Económica.</p>
<p>Clara Gamarra Lozano, representante dos traballadores.</p>
<p>Pedro Méndez Gil, representante dos traballadores.</p>
<p>Secretario: Humberto López Vázquez, axudante de auditoría.</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

