---
date: '2003-10-01'
id: 1C0DA
page: 12
number: 190
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 13 de agosto de 2003 sobre concesión do título-licencia de
  axencia de viaxes do grupo maiorista-retallista a Amanecer en Galicia, con
  casa central na rúa Puente Dena, número 5, oficina B, Dena-Meaño (Pontevedra).
range: Resolución
url: 'https://www.xunta.gal/dog/Publicados/2003/20031001/Anuncio1C0DA_gl.html'
---
<p>Examinado o expediente instruído por instancia de Juan José Sueiro Muñiz, titular da axencia de viaxes Amanecer en Galicia, en solicitude de concesión do oportuno título-licencia de axencia de viaxes do grupo maiorista-retallista.</p>
<p>Resultando que, coa referida solicitude achegouse toda a documentación que se indica no artigo 6 do Decreto 42/2001, do 1 de febreiro, de refundición en materia de axencias de viaxes, guías de turismo e turismo activo.</p>
<p>Considerando que na empresa solicitante concorren tódalas condicións esixidas polo Decreto 42/2001, do 1 de febreiro, para a obtención do título-licencia de axencias de viaxes do grupo maiorista-retallista.</p>
<p>Considerando que na tramitación do expediente se observaron tódolos requisitos e formalidades establecidos legal e regulamentariamente.</p>
<p>Vistos a Lei 9/1997, do 21 de agosto, de ordenación e promoción do turismo en Galicia e o Decreto 42/2001, do 1 de febreiro, de refundición en materia de axencias de viaxes, guías de turismo e turismo activo, esta Dirección Xeral de Turismo</p>
<p>RESOLVE:</p>
<p>Conceder título-licencia de axencia de viaxes do grupo maiorista-retallista con XG-216 a Amanecer en Galicia, con casa central na rúa Puente Dena nº 5, oficina B, Dena-Meaño (Pontevedra), da que é titular Juan José Sueiro Muñiz, que poderá exerce-la súa actividade mercantil a partir da data de publicación desta orde no DOG, con suxeición ó preceptuado no Decreto 42/2001, do 1 de febreiro, de refundición en materia de axencias de viaxes, guías de turismo e turismo activo. A dita axencia</p>
<p>quedará inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente, poderá interpoñer recurso potestativo de reposición no prazo dun mes contado desde o día seguinte ó da publicación da presente resolución no DOG.</p>
<p>Todo iso sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 13 de agosto de 2003.</p>
<p>P.D. (Orde 12-1-1998)</p>
<p>María A. Antón Vilasánchez</p>
<p>Directora xeral de Turismo</p>

