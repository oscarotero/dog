---
date: '2003-04-02'
id: C97A
page: 4104
number: 65
agency: CONSELLERÍA DE PESCA E ASUNTOS MARÍTIMOS
section: IV. OPOSICIÓNS E CONCURSOS
title: >-
  Orde do 17 de marzo de 2003 pola que se resolve a convocatoria pública para a
  provisión, polo sistema de libre designación, dun posto de traballo vacante na
  Consellería de Pesca e Asuntos Marítimos.
range: Orde
url: 'https://www.xunta.gal/dog/Publicados/2003/20030402/AnuncioC97A_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Pesca e Asuntos Marítimos, por Orde do 30 de xaneiro de 2003 (Diario Oficial de Galicia nº 28, do 10 de febreiro), esta consellería, no uso das facultades e atribucións conferidas pola Lei 4/1988, do 26 de maio, da función pública de Galicia, e os artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna,</p>
<p>RESOLVE:</p>
<p>Primeiro.-Adxudicarlle destino no posto de traballo que se indica ó/á funcionario/a que se expresa no anexo desta orde.</p>
<p>Segundo.- O cesamento no actual destino do/a funcionario/a que obtivo praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>Se na data na que debe cesar no seu destino, o/a funcionario/a desfruta dun período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo de tres días a partir do seguinte ó do cesamento, de tratarse da mesma localidade na que actualmente presta os seus servicios o/a funcionario/a, ou no prazo dun mes, de tratarse de distinta localidade, conforme o establecido nos artigos 14 e 16 do Decreto 93/1991, do 20 de marzo (DOG nº 58, do 25 de marzo).</p>
<p>Terceiro.-A xefatura de persoal do centro no que cause baixa o/a funcionario/a, así como a daquel no que obteña praza, efectuará, dentro do prazo sinalado no punto anterior, as dilixencias de cesamento e toma de posesión, respectivamente; acto seguido realizaranse os trámites necesarios para a súa alta na nómina.</p>
<p>Cuarto.-Contra esta orde, que pon fin á vía administrativa, poderá interpoñer recurso potestativo de reposición, perante o conselleiro de Pesca e Asuntos Marítimos, no prazo dun mes contado desde o día seguinte ó da súa publicación, de conformidade co establecido na Lei 30/1992, do 26 de novembro, ou poderá impugnala directamente perante, a elección do/a demandante, o xulgado do contencioso-administrativo competente, no prazo de dous meses contados desde a mesma data, segundo a Lei 29/1998, do 13 de xullo.</p>
<p>Santiago de Compostela, 17 de marzo de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>ANEXO</p>
<p>Apelidos e nome: Robles Rey, Pilar.</p>
<p>NRP: 3327015968 A2053.</p>
<p>Grupo: C.</p>
<p>Corpo/escala: administrativo da Xunta de Galicia.</p>
<p>Código do posto: PE.C02.00.001.15770.040.</p>
<p>Denominación do posto: Sección Habilitación e Seguridade Social.</p>
<p>Centro directivo: secretaría xeral.</p>
<p>Localidade: Santiago de Compostela.</p>
<p>Nivel C. destino: 25.</p>

