---
date: '2003-06-03'
id: 1293E
page: 7
number: 106
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 15 de maio de 2003, da Dirección Xeral da Función Pública, pola
  que se emprazan os interesados no recurso contencioso-administrativo
  0000152/2003, interposto por Manuel Ángel Ferro de la Fuente e Jesús Tarrío
  Peón.
range: Resolución
url: 'https://www.xunta.gal/dog/Publicados/2003/20030603/Anuncio1293E_gl.html'
---
<p>A Dirección Xeral da Función Pública recibiu da Sala do Contencioso-Administrativo do Tribunal Superior de Xustiza de Galicia providencia pola que se admite a trámite o recurso contencioso-administrativo número 0000152/2003, interposto por Manuel Ángel Ferro de la Fuente e Jesús Tarrío Peón, contra as ordes da Consellería da Presidencia, Relacións Institucionais e Administración Pública do 26 de decembro de 2002, polas que se convocan procesos selectivos para o acceso ás categorías correspondentes ós grupos III, IV e V do persoal laboral fixo da Xunta de Galicia (DOG nº 2, do 3 de xaneiro de 2003).</p>
<p>En consecuencia, esta dirección xeral acordou nesta data e de conformidade con disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contado a partir do seguinte ó da publicación da presente resolución no Diario Oficial de Galicia.</p>
<p>Santiago de Compostela, 15 de maio de 2003.</p>
<p>Belén Prado Sanjurjo</p>
<p>Directora xeral da Función Pública</p>

