---
date: '2003-06-03'
id: '12962'
page: 7
number: 106
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 31 de marzo de 2003, da Delegación Territorial da Coruña, pola
  que se autoriza a transmisión mortis causa do título habilitante e da
  concesión administrativa dun establecemento auxiliar de cultivos mariños.
range: Resolución
url: 'https://www.xunta.gal/dog/Publicados/2003/20030603/Anuncio12962_gl.html'
---
<p>Visto o expediente instruído para efectos de transmisión do establecemento que se cita a continuación, e do título habilitante e da concesión administrativa que o ampara, resulta:</p>
<p>A) Antecedentes de feito.</p>
<p>Primeiro.-Fátima Ojea Barcón, no nome e representación dos herdeiros de José Galdo Lorenzo, solicitou a transmisión mortis causa do título habilitante e da concesión administrativa dunha cetaria-depuradora, situada na r/ San Roque-Praia da Concha-Espasante-Ortigueira (A Coruña).</p>
<p>Segundo.-O interesado achegou a documentación requirida para a tramitación.</p>
<p>Terceiro.-No expediente consta a seguinte documentación, referida ó resultado da información oficial.</p>
<p>-Informe técnico favorable da Delegación Territorial da Coruña.</p>
<p>-Informe favorable sobre a transmisión da concesión de ocupación do dominio público marítimo-terrestre, do Ministerio de Medio Ambiente do 25-4-2002.</p>
<p>-Informe xurídico favorable do Servicio Técnico Xurídico.</p>
<p>B) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos/as delegados/as territoriais da Consellería de Pesca e Asuntos Marítimos.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas na Orde do 21-7-2000 (DOG nº 153), pola que se regula o procedemento para a transmisión do permiso de actividade nos establecementos de cultivos mariños e auxiliares.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autoriza-la transmisión mortis causa, a favor de José Vicente Galdo Aneiros (DNI/NIF: 76398194-Z) 25%, Luis Carlos Galdo Aneiros (DNI/NIF: 32656549-E) 52,5% e María Laura Galdo Aneiros (DNI/NIF: 76402871-E) 22,5%, do título habilitante e da concesión administrativa do establecemento que se indica a continuación:</p>
<p>Identificación:</p>
<p>Tipo: cetaria-depuradora.</p>
<p>Nome: José Galdo Lorenzo.</p>
<p>Actividade: estabulación de crustáceos e depuración de moluscos.</p>
<p>Ubicación: r/ San Roque-Praia da Concha-Espasante-Ortigueira (A Coruña).</p>
<p>Especies autorizadas: crustáceos e moluscos.</p>
<p>Títulos habilitantes:</p>
<p>Orde outorgamento: 20-12-1988 (DOG do 13-2-1989 e do 14-2-1989).</p>
<p>Remate vixencia: 14-2-2009.</p>
<p>Actual titular: José Galdo Lorenzo (DNI/CIF: 32521265-R).</p>
<p>Os novos titulares subróganse nos dereitos e obrigas do anterior.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contencioso-administrativa, no prazo de dous meses, contados en ambolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do proce</p>
<p>demento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 31 de marzo de 2003.</p>
<p>P.D. (Orde 14-6-1999, DOG nº 120, do 24 de xuño)</p>
<p>Beatriz Mato Otero</p>
<p>Delegada territorial da Coruña</p>

