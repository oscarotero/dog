---
date: '2003-06-30'
id: 14D4A
page: 8
number: 125
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 13 de febreiro de 2003 pola que se autoriza a transmisión inter vivos
  da concesión do viveiro F.A. IV.
range: Orde
url: 'https://www.xunta.gal/dog/Publicados/2003/20030630/Anuncio14D4A_gl.html'
---
<p>Visto o expediente instruído para efectos de transmisión da batea F.A. IV e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito do 28-1-2003, Vicente-Manuel Vázquez Portas solicitou autorización para a transmisión da concesión do vieiro F.A. IV.</p>
<p>Segundo.-Os informes do Servicio de Protección dos Recursos sobre as características do viveiro e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca e Asuntos Marítimos.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autoriza-la transmisión inter vivos, a favor de Benito Fernández e Hijos, S.A. (A36043479) da concesión que se indica a continuación:</p>
<p>Identificación:</p>
<p>Tipo: batea.</p>
<p>Nome: F.A. IV.</p>
<p>Localización:</p>
<p>Cuadrícula nº: 151.</p>
<p>Polígono: D.</p>
<p>Distrito: Cambados (Pontevedra).</p>
<p>Especies autorizadas: ostra plana (Ostrea edulis), vieira (Pecten maximus) e zamburiña (Chlamys varia).</p>
<p>Título habilitante: concesión.</p>
<p>Orde de outorgamento: 29-2-1964.</p>
<p>Remate da vixencia: 30-3-2004.</p>
<p>Actuais titulares: Vicente-Manuel Vázquez Portas (35457730X) e Sandra Pintos Señorans (35459611M).</p>
<p>Novo titular: Benito Fernández e Hijos, S.A. (A36043479).</p>
<p>Baixo as seguintes condicións:</p>
<p>Primeira.-Os actuais titulares deberán presentar no prazo máximo dun mes, contado desde o día seguinte ó da publicación desta orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas dos anteriores, desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contencioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 13 de febreiro de 2003.</p>
<p>P.D. (Orde 14-6-1999, DOG nº 120, do 24 de xuño)</p>
<p>Paloma Rueda Crespo</p>
<p>Delegada territorial de Pontevedra</p>

