---
date: '2003-10-16'
id: 1D36A
page: 12
number: 201
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 6 de outubro de 2003 pola que se autoriza a integración nun só centro
  das escolas de educación infantil de Froxel e Vilarrodís do concello de
  Arteixo (A Coruña).
range: Orde
url: 'https://www.xunta.gal/dog/Publicados/2003/20031016/Anuncio1D36A_gl.html'
---
<p>Tendo en conta o artigo 31 do Estatuto de Autonomía da Comunidade Autónoma de Galicia e que o artigo 1 do Decreto 213, do 10 de xullo, establece que lle corresponde á Consellería de Educación e Ordenación Universitaria a competencia en materia de educación.</p>
<p>Co obxectivo de mellora-la oferta educativa no concello de Arteixo, construíronse unhas novas instalacións educativas nas que se integran as escolas de educación infantil de Froxel e de Vilarrodís, que contan con dúas e unha unidade respectivamente.</p>
<p>Polo anteriormente exposto, e por proposta da Dirección Xeral de Centros e Ordenación Educativa, esta consellería</p>
<p>DISPÓN:</p>
<p>Primeiro.-Autoriza-la integración nun só centro das escolas de educación infantil de Froxel e de Vilarrodís do concello de Arteixo, segundo os datos que figuran no anexo.</p>
<p>Segundo.-Como consecuencia da devandita integración, as escolas de educación infantil de Froxel (código 15020741) e de Vilarrodís (código 15024574) desaparecen como tales da actual rede de centros.</p>
<p>Terceiro.-Recoñécenselle ó profesorado afectado os dereitos establecidos na Orde do 23 de xullo de 1991 (DOG do 19 de agosto).</p>
<p>Santiago de Compostela, 6 de outubro de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: Arteixo.</p>
<p>Localidade: Oseiro.</p>
<p>Denominación: EEI. de Vilarrodís-Oseiro.</p>
<p>Código: 15032376.</p>
<p>Unidades: 3 unidades de educación infantil.</p>

