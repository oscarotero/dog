---
date: '2003-10-16'
id: 1D36E
page: 12
number: 201
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 6 de outubro de 2003 pola que se modifica o artigo 2 da Orde do 11 de
  xullo de 2003 (Diario Oficial de Galicia do 17 de xullo), ampliando o importe
  existente para a concesión de bolsas de nova adxudicación para a realización
  de estudios de terceiro ciclo nas universidades do Sistema Universitario de
  Galicia.
range: Orde
url: 'https://www.xunta.gal/dog/Publicados/2003/20031016/Anuncio1D36E_gl.html'
---
<p>A Orde do 11 de xullo de 2003, pola que se convocan bolsas de nova adxudicación para a realización de estudios de terceiro ciclo nas universidades do Sistema Universitario de Galicia (Diario Oficial de Galicia do 17 de xullo), establece no seu artigo 2 a contía que se destinará para a concesión das bolsas.</p>
<p>Nembargantes, a citada convocatoria prevé que a contía se poderá incrementar de acordo coa dispoñibilidade de crédito da Dirección Xeral de Universidades e coas cantidades que, con cargo ó Fondo Social Europeo, se compromete a achega-la Dirección Xeral de Investigación e Desenvolvemento, en función do acordo asinado o 24 de xuño de 2003 entre o conselleiro de Educación e Ordenación Universitaria e o conselleiro de Innovación, Industria e Comercio.</p>
<p>Por todo o exposto e en uso das facultades que me foron conferidas,</p>
<p>DISPOÑO:</p>
<p>Artigo único.</p>
<p>Primeiro.-Amplíase a contía que figura no artigo 2 da Orde do 11 de xullo de 2003 na cantidade de cento trinta e un mil douscentos sesenta e un euros con catro céntimos (131.261,04 euros), con cargo á aplicación orzamentaria 07.05.322C.480.2 dos orzamentos xerais da Comunidade Autónoma de Galicia que se destinará para as bolsas de nova adxudicación para a realización de estudios de terceiro ciclo nas universidades do Sistema Universitario de Galicia, de acordo coa seguinte distribución: 32.815,26 euros no ano 2003 e 98.445,78 euros no ano 2004.</p>
<p>Segundo.-Esta modificación non afecta os prazos establecidos na referida orde de convocatoria.</p>
<p>Santiago de Compostela, 6 de outubro de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

