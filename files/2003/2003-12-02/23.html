---
date: '2003-12-02'
id: 2248A
page: 14
number: 234
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 10 de novembro de 2003 pola que se acorda a denegación da prórroga e
  extinción de diversas concesións administrativas que amparan os parques de
  cultivo de moluscos da zona do Carril, distrito marítimo de Vilagarcía de
  Arousa (Pontevedra).
range: Orde
url: 'https://www.xunta.gal/dog/Publicados/2003/20031202/Anuncio2248A_gl.html'
---
<p>Vistas as peticións de prórroga das concesións que se citan no anexo, resulta:</p>
<p>Antecedentes de feito.</p>
<p>Primeiro.-Por orde do Ministerio de Comercio do 7 de outubro de 1975 (BOE número 254) outórganse 930 concesións administrativas para a instalación doutros tantos parques de cultivo de moluscos na zona do Carril, distrito marítimo de Vilagarcía de Arousa, en precario e por un prazo de 10 anos, prorrogables por petición dos interesados.</p>
<p>Por Orde do 14 de febreiro de 1985 (DOG número 52) outórgase concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Andrés Cores Castro e Vicente Calo Martínez, cunha superficie de 335 metros cadrados.</p>
<p>Por Orde do 29 de outubro de 1984 (DOG número 224) outórgase concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Ramón Maneiro Gómez, cunha superficie de 1.472 metros cadrados.</p>
<p>Segundo.-Mediante Decreto 158/1991, do 16 de maio, declárase de interese marisqueiro e urxente execución a revisión e reordenación dos citados parques de cultivo, co obxecto de proceder a unha regularización da situación de feito existente, á revisión das circunstancias de titularidade dos parques e á oportuna reordenación que adecue a súa situación e superficie a unha explotación máis racional dos recursos.</p>
<p>Terceiro.-Aprobada a fase de revisión do citado proceso por resolución da Dirección Xeral de Marisqueo e Acuicultura do 26 de decembro de 1995, cómpre proceder ó inicio da fase de reordenación, da que xurdirán as novas concesións, para o que resulta inescusable desestimar, neste momento do proceso, tales peticións de prórroga.</p>
<p>Fundamentos xurídicos.</p>
<p>Primeiro.-Este órgano é competente para resolver tales peticións de conformidade co disposto no Real</p>
<p>decreto 3318/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de pesca e na Lei 6/1993, do 11 de maio, de pesca de Galicia.</p>
<p>Segundo.-Tendo en conta que o prazo de vixencia das concesións administrativas que amparan os citados parques expirou, e que de conformidade co disposto na letra C do artigo 72 da Lei 6/1993, do 11 de maio, as concesións se extinguirán polo vencemento do prazo de outorgamento sen que se solicitase e se concedese prórroga.</p>
<p>Por todo o anterior, esta consellería, facendo uso das súas atribucións e competencias, acorda denega-las prórrogas solicitadas e proceder, de conformidade co artigo 72 da Lei 6/1993, do 11 de maio, á extinción das concesións relacionadas no anexo a esta orde.</p>
<p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo, que se interporá no prazo de dous meses ante a xurisdicción contencioso-administrativa; ámbolos dous prazos contaranse desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común e o artigo 46.1º de la Lei 29/1998, do 13 de xullo, da xurisdicción contencioso-administrativa.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 10 de novembro de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>ANEXO</p>
<p>1. Orde do 7 de outubro de 1975 (BOE número 254) pola que se outorgan 930 concesións administrativas para instalación doutros tantos parques de cultivo de moluscos na zona do Carril, distrito marítimo de Vilagarcía de Arousa.</p>
<table><tbody><tr><td></td></tr>
<tr><td></td></tr>
<tr><td>PARCELA Nº</td><td>NOME</td><td>SUPERFICIE M</td></tr>
<tr><td></td></tr>
</tbody></table>
<table><tbody><tr><td>5</td><td>ANTONIO MOLLINEDO SABORIDO</td><td>456</td></tr>
<tr><td></td></tr>
<tr><td>10</td><td>RAMON LONGA DIOS</td><td>500</td></tr>
<tr><td></td></tr>
<tr><td>35</td><td>JOSE MANEIRO GOMEZ</td><td>250</td></tr>
<tr><td></td></tr>
<tr><td>45</td><td>FERNANDO BERRIDE TEIJEIRO</td><td>1.525</td></tr>
<tr><td></td></tr>
<tr><td>165</td><td>DOLORES SANMARTIN NUÑEZ</td><td>21</td></tr>
<tr><td></td></tr>
<tr><td>214</td><td>JOSE MOLEDO LOPEZ</td><td>67</td></tr>
<tr><td></td></tr>
<tr><td>223</td><td>MARIA DEL CARMEN MANEIRO CASTROMAN</td><td>66</td></tr>
<tr><td></td></tr>
<tr><td>740</td><td>ANTONIO L. OTERO GONZALEZ</td><td>815</td></tr>
<tr><td></td></tr>
<tr><td>771</td><td>JOSE MARIA MANEIRO GOMEZ</td><td>203</td></tr>
<tr><td></td></tr>
<tr><td>775</td><td>CARMEN BARREIRO CASTAÑO</td><td>68</td></tr>
<tr><td></td></tr>
<tr><td>813</td><td>MANUEL MANEIRO FERNANDEZ</td><td>333</td></tr>
<tr><td></td></tr>
<tr><td>889</td><td>JOSE MARIA MANEIRO GOMEZ</td><td>34</td></tr>
<tr><td></td></tr>
<tr><td>895</td><td>ANTONIO GIRALDEZ FABEIRO</td><td>30</td></tr>
<tr><td></td></tr></tbody></table>
<p>2. Por Orde do 14 de febreiro de 1985 (DOG número 52) outórgase concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Andrés Cores Castro e Vicente Calo Martínez, cunha superficie de 335 metros cadrados.</p>
<table><tbody><tr><td></td></tr>
<tr><td></td></tr>
<tr><td>PARCELA Nº</td><td>NOME</td><td>SUPERFICIE M</td></tr>
<tr><td></td></tr>
</tbody></table>
<table><tbody><tr><td>EXP. 5502</td><td>ANDRES CORES CASTRO E VICENTE CALO MARTINEZ</td><td>335</td></tr>
<tr><td></td></tr></tbody></table>
<p>3. Por Orde do 29 de outubro de 1984 (DOG número 224) outórgase concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Ramón Maneiro Gómez, cunha superficie de 1.472 metros cadrados.</p>
<table><tbody><tr><td></td></tr>
<tr><td></td></tr>
<tr><td>PARCELA Nº</td><td>NOME</td><td>SUPERFICIE M</td></tr>
<tr><td></td></tr>
</tbody></table>
<table><tbody><tr><td>EXP. 5492</td><td>RAMON MANEIRO GOMEZ</td><td>1.472</td></tr>
<tr><td></td></tr></tbody></table>

