---
date: '2003-12-02'
id: '22432'
page: 14
number: 234
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Orde do 24 de novembro de 2003 pola que se amplía a dotación orzamentaria para
  a concesión de axudas destinadas ás agrupacións de productores agrarios
  recoñecidas en Galicia.
range: Orde
url: 'https://www.xunta.gal/dog/Publicados/2003/20031202/Anuncio22432_gl.html'
---
<p>A orde da Consellería de Política Agroalimentaria e Desenvolvemento Rural do 27 de marzo de 2003 (DOG nº 67, do 4 de abril), establece as bases reguladoras e se convocan as axudas para as agrupacións de productores agrarios recoñecidas en Galicia.</p>
<p>No artigo 11 desta orde detállanse as aplicacións orzamentarias e os importes económicos para financia-las devanditas axudas, dándose con posterioridade a circunstancia de que o número de solicitudes recibidas supera as estimacións inicialmente realizadas. En consecuencia, convén amplia-la dotación orzamentaria consignada inicialmente, coa finalidade de poder ampara-las solicitudes de axuda xa presentadas polas agrupacións de productores agrarios recoñecidas en Galicia, sempre que cumpran co establecido na citada Orde do 27 de marzo de 2003.</p>
<p>Por todo o exposto e no uso das facultades que me foron conferidas,</p>
<p>DISPOÑO:</p>
<p>Artigo único.-Amplíase a dotación orzamentaria que se contempla no artigo 11 da orde desta consellería do 27 de marzo de 2003, pola que se establecen as bases reguladoras e se convocan as axudas para as agrupacións de productores agrarios recoñecidas en Galicia, coa dotación de cento cincuenta mil euros (150.000,00 euros) incluídos na aplicación orzamentaria 09.04.612-A.770.0 dos orzamentos xerais da Comunidade Autónoma de Galicia para o ano 2003.</p>
<p>Tamén se poderán utilizar outros remanentes adicionais que puidesen existir na mesma aplicación. En todo caso, a concesión das axudas para as agrupacións de productores agrarios recoñecidas en Galicia estará condicionada á existencia de crédito axeitado e suficiente e limitarase ás dispoñibilidades orzamentarias.</p>
<p>Disposicións derradeiras</p>
<p>Primeira.-Facúltase o director xeral de Industrias e Promoción Agroalimentaria para dicta-las disposicións que sexan necesarias para o desenvolvemento da presente orde.</p>
<p>Segunda.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 24 de novembro de 2003.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

