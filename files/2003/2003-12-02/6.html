---
date: '2003-12-02'
id: 2243A
page: 14
number: 234
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Orde do 28 de novembro de 2003 pola que se establece a porcentaxe que cómpre
  transferir ó Consello da Avogacía Galega e ós colexios de procuradores dos
  tribunais de Galicia, para atende-los gastos de funcionamento e
  infraestructura dos servicios de asistencia letrada ó detido, defensa e
  representación gratuítas.
range: Orde
url: 'https://www.xunta.gal/dog/Publicados/2003/20031202/Anuncio2243A_gl.html'
---
<p>A Lei 1/1996, do 10 de xaneiro, regula o dereito á asistencia xurídica gratuíta, e establece no seu artigo 38 que o Ministerio de Xustiza subvencionará os colexios de avogados e procuradores para a implantación e funcionamento dos servicios de asistencia xurídica gratuíta. Polo Real decreto 2166/1994, do 4 de novembro, transferíronselle á Comunidade Autónoma de Galicia as funcións en materia de provisión de medios materiais e económicos para o funcionamento da Administración de xustiza, incluíndo no seu anexo letra B) nº 1 c) as relativas á indemnización das actuacións correspondentes á defensa por avogado e representación por procurador dos tribunais en quenda de oficio ante os órganos xudiciais con sede en Galicia, e a asistencia letrada ó</p>
<p>detido ou preso cando o lugar de custodia estea situado en territorio da Comunidade Autónoma. Estas funcións foron asumidas polo Decreto 394/1994, do 29 de decembro, e asignadas á Consellería de Xustiza, Interior e Administración local.</p>
<p>En uso das súas competencias, a Xunta de Galicia dictou o Decreto 146/1997, do 22 de maio, polo que se aproba o Regulamento de asistencia xurídica gratuíta da Comunidade Autónoma de Galicia, e establece no seu artigo 45, que a Consellería de Xustiza, Interior e Administración Local determinará anualmente as cantidades que deberán percibi-los colexios de avogados e procuradores para atende-los gastos derivados do funcionamento e infraestructura colexial que requiren os servicios de asistencia xurídica gratuíta.</p>
<p>En virtude do exposto,</p>
<p>DISPOÑO:</p>
<p>Artigo único.-A cantidade destinada para atende-los gastos derivados do funcionamento operativo dos servicios colexiais de asistencia xurídica gratuíta para o ano 2003, fíxase nun oito por cento do importe total devengado durante o ano 2002 polos colexios de avogados e procuradores dos tribunais da Comunidade Autónoma de Galicia, en concepto de asistencia letrada, defensa e representación gratuítas.</p>
<p>Disposicións derradeiras</p>
<p>Primeira.-Autorízase o director xeral de Xustiza a dicta-las disposicións necesarias para o cumprimento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de novembro de 2003.</p>
<p>Jesus Carlos Palmou Lorenzo</p>
<p>Conselleiro de Xustiza, Interior</p>
<p>e Administración Local</p>

