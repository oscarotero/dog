---
date: '2003-12-02'
id: 2243E
page: 14
number: 234
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 26 de novembro de 2003 pola que se convocan unhas xornadas sobre
  aspectos xurídico-económicos e fiscais das fundacións.
range: Resolución
url: 'https://www.xunta.gal/dog/Publicados/2003/20031202/Anuncio2243E_gl.html'
---
<p>Dentro do plan de actividades da Escola Galega de Administración Pública para o 2003 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas xornadas sobre aspectos xurídico-económicos e fiscais das fundacións, convocatoria que se desenvolverá conforme as seguintes bases:</p>
<p>1. Obxectivos.</p>
<p>O sector das entidades que operan sen ánimo de lucro -as que os anglosaxóns coñecen como non profit</p>
<p>organisations- alcanza unha crecente presencia na vida social e suscita cada vez maior interese entre operadores sociais e económicos, funcionarios, universitarios, profesionais e público en xeral.</p>
<p>Estas xornadas tratan de dar unha visión, ó tempo, técnica e práctica dos aspectos patrimoniais e fiscais que se refiren ás fundacións, á vista da recente regulamentación destas persoas xurídicas na súa lei estatal propia e na lexislación sobre mecenado.</p>
<p>2. Contido.</p>
<p>Trataranse estes temas:</p>
<p>-As fundacións de interese galego.</p>
<p>-A dotación da fundación.</p>
<p>-O réxime do patrimonio fundacional.</p>
<p>-O exercicio de actividades económicas pola fundación.</p>
<p>-O control do protectorado sobre o patrimonio e sobre as actividades económicas da fundación.</p>
<p>-O réxime fiscal das fundacións.</p>
<p>-O réxime fiscal do mecenado a favor de fundacións.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse no salón de actos da Delegación da Consellería da Presidencia, Relacións Institucionais e Administración Pública na Coruña (praza de Pontevedra, s/n, da citada cidade), os días 18 e 19 de decembro de 2003.</p>
<p>5. Inscrición.</p>
<p>-Prazo: remata o martes, día 16 de decembro de 2003.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 17 de decembro, das 8.30 ás 14.30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir</p>
<p>no desenvolvemento das xornadas, así como o de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente</p>
<p>a elas, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 26 de novembro de 2003.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

