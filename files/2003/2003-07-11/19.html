---
date: '2003-07-11'
id: 1692E
page: 9
number: 134
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (57/2003).
range: Edicto
url: 'https://www.xunta.gal/dog/Publicados/2003/20030711/Anuncio1692E_gl.html'
---
<p>Eu, Rafael González Alió, secretario do Xulgado do Social número 1 dos de Lugo, dou fe e testemuño de que nos autos de xuízo número 57/2003, seguidos por instancia de José Salas López contra a empresa Tecnia Obras y Cimentaciones, S.A., sobre cantidade, se dictou a sentencia co encabezamento e parte dispositiva que di:</p>
<p>«Sentencia. En Lugo o vintedous de abril do ano dous mil tres.</p>
<p>Vistos por Mª de los Ángeles Andrés Vega, maxistrada-xuíza do Xulgado do Social número un dos de Lugo, os presentes autos de xuízo verbal nº 57/2003, sobre reclamación de cantidade, no que son partes como demandante José Salas López, representado polo letrado Ignacio Bermúdez de la Puente e como parte demandada a empresa Tecnia Obras y Cimentaciones, S.A., a cal non compareceu malia estar citada en legal forma.</p>
<p>Decido que, estimando só en parte a demanda deducida por José Salas López contra a empresa Tecnia Obras y Cimentaciones Especiales, S.A., debo condenar e condeno a última a lle satisfacer ó demandante a cantidade bruta de setecentos setenta e oito euros con trinta e dous céntimos de euro (778,32 euros), en concepto de horas extraordinarias realizadas durante a vixencia da relación laboral entre as partes, con desestimación daquela no restante.</p>
<p>Notifíqueselles esta sentencia ás partes, coa advertencia de que contra ela non cabe recurso ningún,</p>
<p>polo que se declara a súa firmeza (ex. arts. 189.1º TRLPL, 100 da LPL e 248-4º LOPX). Así por esta miña sentencia definitiva pronúncioo, mándoo e asínoo. Mª de los Ángeles Andrés Vega. Rubricado. Publicación. Lida e publicada foi a anterior sentencia pola maxistrada que a subscribe, estando celebrando audiencia pública no día da súa data, do que eu, secretario, certifico. Rafael González Alió. Rubricado».</p>
<p>Concorda ben e fielmente co orixinal, e para que sirva de notificación en forma á empresa Tecnia Obras y Cimentaciones, S.A., en ignorado paradoiro, expido e asino este edicto, para a súa inserción no Diario Oficial de Galicia, en Lugo o trece de xuño de dous mil tres.</p>
<p>Rubricado</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

