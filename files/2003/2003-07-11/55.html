---
date: '2003-07-11'
id: 169C2
page: 9
number: 134
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do estudio de detalle do cuarteirón número 90 do
  PEEC, definidos polas rúas J. Loriga, Ecuador, Fisterra e Venezuela
  (expediente 7565/411).
range: Anuncio
url: 'https://www.xunta.gal/dog/Publicados/2003/20030711/Anuncio169C2_gl.html'
---
<p>O Consello da Xerencia Municipal de Urbanismo, en sesión do 30 de abril de 2003, adoptou, entroutros, o seguinte acordo:</p>
<p>«Primeiro.-Aprobar inicialmente o estudio de detalle de ordenación de volumes e reaxuste das aliñacións do cuarteirón 90 do plan especial de conxuntos, edificios e elementos que hai que conservar, definidos polas rúas Joaquín Loriga, Ecuador, Fisterra e Venezuela presentado pola entidade mercantil Red Inmobiliaria Diz, S.L., segundo proxecto redactado polos arquitectos José Manuel Alonso</p>
<p>Ogando, Enrique Urdiales Santiago e Miguel Marín Irazola, visado polo colexio oficial correspondente o 12 de marzo e 17 de xullo de 2002.</p>
<p>Segundo.-Suspende-lo outorgamento de licencias de parcelación, edificación ou demolición no ámbito territorial do estudio de detalle que inicialmente se aproba, delimitado ó norte polas rúas Ecuador e Fisterra, ó sur e oeste coa rúa Venezuela e ó leste pola rúa Joaquín Loriga.</p>
<p>Terceiro.-Somete-lo expediente a información pública durante o prazo de vinte días, mediante publicación de anuncios no DOG, no BOP e nun dos xornais de maior circulación da provincia, con notificación individual ós propietarios afectados».</p>
<p>O prazo de exposición ó público entenderase aberto desde a primeira publicación ata vinte días contados desde o derradeiro anuncio. A documentación atópase na oficina de información da Xerencia Municipal de Urbanismo ó dispor do público, planta baixa do edificio da xerencia.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que por resultaren descoñecidos ou ignorando o seu enderezo non poidan ser notificados persoalmente.</p>
<p>Vigo, 20 de maio de 2003.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

