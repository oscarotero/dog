---
date: '2003-04-22'
id: DF32
page: 5
number: 77
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 2 de abril de 2003, da Dirección Xeral da Función Pública, pola
  que se emprazan os interesados no recurso contencioso-administrativo
  procedemento abreviado 73/2003, interposto pola Asociación Profesional de
  Capataces Forestais.
range: Resolución
url: 'https://www.xunta.gal/dog/Publicados/2003/20030422/AnuncioDF32_gl.html'
---
<p>A Dirección Xeral da Función Pública recibiu do Xulgado do Contencioso-Administrativo número un de Santiago de Compostela providencia pola que se admite a trámite a demanda tramitada polo procedemento abreviado número 73/2003, formulada pola Asociación Profesional de Capataces Forestais contra as ordes da Consellería da Presidencia, Relacións Institucionais e Administración Pública do 26 de decembro de 2002, polas que se convocan procesos selectivos para o acceso ás categorías correspondentes ós grupos III, IV e V do persoal laboral fixo da Xunta de Galicia (DOG nº 2, do 3-1-2003).</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo ó referido xulgado, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos no Xulgado do Contencioso-Administrativo de Santiago de Compostela no prazo de 9 (nove) días, contados desde o seguinte ó da publicación desta resolución no Diario Oficial de Galicia.</p>
<p>Santiago de Compostela, 2 de abril de 2003.</p>
<p>Belén Prado Sanjurjo</p>
<p>Directora xeral da Función Pública</p>

