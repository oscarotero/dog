---
date: '2003-04-22'
id: E7F2
page: 5
number: 77
agency: CAIXA DE AFORROS DE GALICIA
section: VI. ANUNCIOS
title: Convocatoria de asemblea xeral.
range: Convocatoria
url: 'https://www.xunta.gal/dog/Publicados/2003/20030422/AnuncioE7F2_gl.html'
---
<p>O Consello de Administración da Caixa de Aforros de Galicia acordou convoca-los señores conselleiros xerais da entidade á asemblea xeral ordinaria que terá lugar no Pazo de Congresos da cidade da Coruña, sito na glorieta de América, s/n, ás 11.30 horas, do día 10 de maio de 2003, en primeira convocatoria,</p>
<p>ou, no mesmo lugar, media hora despois, en segunda, de acordo coa seguinte orde do día:</p>
<p>1. Constitución da asemblea xeral.</p>
<p>2. Informe do presidente.</p>
<p>3. Informe da dirección xeral.</p>
<p>4. Informe da comisión de control.</p>
<p>5. Examinar e aprobar, se procede, as contas anuais (balance, conta de perdas e ganancias e memoria), o informe de xestión, tanto da Caixa de Aforros de Galicia coma do seu grupo consolidado, e a proposta de aplicarlle o resultado de Caixa de Aforros de Galicia, todo isto correspondente ó exercicio económico de 2002, así como á xestión do seu Consello de Administración, no mesmo período.</p>
<p>6. Examinar e aprobar, de se-lo caso, a memoria e a liquidación dos orzamentos da obra social do exercicio 2002.</p>
<p>7. Examinar, aprobar e/ou ratificar, se corresponde, os orzamentos da obra social para o exercicio 2003, e de creación ou modificación de obras sociais, de se-lo caso. Delégase no consello para modifica-lo orzamento da obra social.</p>
<p>8. Nomear auditores externos para o exercicio 2003.</p>
<p>9. Autoriza-lo Consello de Administración, nos termos máis amplos, para emitir obrigas de pagamento, na contía máxima, os termos e as condicións que a asemblea determine.</p>
<p>10. Delegar facultades para formalizar, executar e inscribi-los acordos que foron adoptados e para efectua-lo preceptivo depósito das contas anuais no rexistro mercantil.</p>
<p>11. Nomea-los interventores para aprobaren a acta da asemblea.</p>
<p>12. Clausura-lo acto o presidente.</p>
<p>Quince días antes da asemblea, quedará depositada na sede central de Caixa Galicia á disposición dos señores conselleiros xerais a documentación relativa ós puntos que figuran na orde do día.</p>
<p>A Coruña, 11 de abril de 2003.</p>
<p>O presidente do Consello de Administración</p>
<p>Rubricado</p>

