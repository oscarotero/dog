---
date: '2003-04-22'
id: E7B6
page: 5
number: 77
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2003/20030422/AnuncioE7B6_gl.html'
---
<p>1. Entidade adxudicadora: o Concello de Ferrol por acordo plenario do 30-1-2003 aprobou a licitación pública da concesión sobre o dominio público do quiosco destinado á venda de flores do cemiterio municipal de Catabois. A dependencia que tramita o expediente administrativo é o Negociado de Patrimonio. Número de expediente: 002-03.</p>
<p>2. Obxecto do contrato: é obxecto deste concurso a concesión para a explotación dun quiosco destinado á venda de flores e outros útiles propios do ornato do cemiterio, dunha superficie de 12 m (3 mx4 m), de acordo coas condicións que se fixan nas bases. A relación xurídica entre esta Administración e o futuro adxudicatario será a de concesión administrativa sobre bens de dominio público. A concesión faise por quince anos, transcorridos os cales o quiosco reverterá ó concello, quedando cancelados tódolos dereitos da concesión, facendo unha nova adxudicación se o concello o estima conveniente.</p>
<p>3. Tramitación, procedemento e forma de adxudicación: ordinaria, aberto e concurso.</p>
<p>4. Orzamento base de licitación: 1.803,4 euros anuais.</p>
<p>5. Garantía provisional: 50,72 euros.</p>
<p>6. Obtención de documentación e información: Negociado de Patrimonio do Concello de Ferrol, praza de Armas, s/n, 15071 Ferrol, teléfono: 981 33 67 06, fax: 981 35 41 22. A documentación e información poderase obter ata a finalización do prazo para a presentación de ofertas.</p>
<p>7. Requisitos específicos del contratista: solvencia económica e financeira: acreditarase por calquera dos medios a que se refire o artigo 16 do R.D.L. 2/2000. Solvencia técnica: acreditarase por calquera dos medios referidos no artigo 16 do R.D.L. 2/2000.</p>
<p>8. Presentación de ofertas ou das solicitudes de participación: a data límite de presentación poderá facerse durante o prazo de vinte días contados a partir do día seguinte ó da publicación do último anuncio nos boletíns oficiais.</p>
<p>Documentación que hai que presentar:</p>
<p>Sobre A) Documentación administrativa.</p>
<p>A) Documento acreditativo da capacidade das empresas.</p>
<p>A.1) Persoas físicas: fotocopia do DNI e NIF debidamente compulsados.</p>
<p>A.2) Persoas xurídicas: escritura de constitución e modificación, se é o caso, inscritas no Rexistro Mercantil, cando este requisito fora esixible conforme a lexislación mercantil que lle sexa aplicable.</p>
<p>Se non fose: escritura ou documento de constitución, de modificación estatutos ou acto fundacional, no que conste as normas polas que se regula a súa actividade, inscritos, se é o caso no correspondente rexistro oficial.</p>
<p>Fotocopia da tarxeta de código de identificación fiscal (CIF) debidamente compulsada.</p>
<p>B) Poder e verificación da suficiencia.</p>
<p>Cando o licitador non actúe en nome propio ou se trate de sociedade ou persoa xurídica deberá xuntar «poder notarial» para representa-la persoa ou entidade. O poder deberá verificalo na súa suficiencia o secretario xeral da corporación ou funcionario habilitado.</p>
<p>Así mesmo, xuntarase fotocopia compulsada do documento nacional de identidade do apoderado ou apoderada.</p>
<p>C) Proba de non atoparse incursa en prohibición para contratar coa Administración.</p>
<p>Poderá realizarse por calquera destes medios:</p>
<p>-Mediante testemuña xudicial ou certificación administrativa.</p>
<p>-Declaración responsable outorgada perante unha autoridade administrativa, notario público ou organismo oficial cualificado, de non estar incurso o licitador en ningunha das prohibicións para contratar establecidas no artigo 20 do R.D.L. 2/2000.</p>
<p>D) Alta no IAE (imposto de actividades económicas) e último recibo de pagamento: fotocopia compulsada de ata e do último recibo do IAE, con indicación do epígrafe ou epígrafes correspondentes a clase (municipal, provincial ou nacional), este último requisito (recibo) non será esixible cando a alta sexa recente e non xurdise aínda a obriga de pagamento.</p>
<p>E) Certificación acreditativa de estar ó día no cumprimento das obrigas tributarias e coa Seguridade Social: certificación ou documento acreditativo de que o contratista está ó día no cumprimento das obrigas tributarias e da Seguridade Social. Non obstante, os licitadores poderán presentar unha declaración responsable na que se faga constar que a empresa está ó día no cumprimento das obrigas tributarias e da Seguridade Social, sen prexuízo de que durante o prazo de presentación soliciten coa maior urxencia a correspondente certificación da Administración tributaria e da Seguridade Social, co obxecto de podela presentar no prazo máximo de 5 días hábiles, a que se refire o artigo 79.2º b) do R.D.L. 2/2000.</p>
<p>Solvencia económica e financeira e solvencia técnica acreditarase por calquera dos medios referidos no artigo 16 do R.D.L. 2/2000.</p>
<p>H) Garantía provisional.</p>
<p>Sobre B) Oferta económica.</p>
<p>Recollerase a oferta económica co seguinte teor:</p>
<p>«Don/a...., maior de idade, con enderezo en...., DNI nº.... en nome propio (ou en representación de.... como acredita por.... informado/a da convocatoria do concurso para a adxudicación da concesión dun quiosco de propiedade municipal sito no exterior do cemiterio de Catabois; anunciada no BOP e no Diario Oficial de Galicia, ofertando un canon anual por importe de.... A, de acordo co prego de cláusulas económico-administrativas.</p>
<p>Lugar, data e sinatura»</p>
<p>Lugar de presentación: rexistro xeral do Concello de Ferrol de 9 a 13.30 horas, (excepto sábados de 9 a 13 horas) praza de Armas, s/n, Ferrol CP 15071.</p>
<p>Prazo que o licitador está obrigado a mante-la súa oferta (concurso): tres meses desde a apertura das proposicións.</p>
<p>9. Apertura das ofertas: nas dependencias do concello nos termos que se sinalarán.</p>
<p>10. Gastos de anuncios: serán de conta do adxudicatario.</p>
<p>Ferrol, 11 de febreiro de 2003.</p>
<p>Xaime Bello Costa</p>
<p>Alcalde</p>

