---
date: '2003-06-23'
id: '14802'
page: 8
number: 120
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 6 de maio de 2003, da Delegación Provincial de Lugo, de notificación
  de proposta de resolución de expediente sancionador 6/2003 a Manuel Abad
  Méndez e María José López Mosquera.
range: Cédula
url: 'https://www.xunta.gal/dog/Publicados/2003/20030623/Anuncio14802_gl.html'
---
<p>A Delegación Provincial do Instituto Galego da Vivenda e Solo de Lugo, tramitou expediente sancionador 6/2003, seguido de oficio, contra Manuel Abad Méndez e María José López Mosquera, finalizando este trámite con proposta de resolución de</p>
<p>expediente sancionador por incumpri-la obriga de visado de contrato de compravenda e de solicitude á administración para autorización desa compravenda.</p>
<p>O citado acordo é do seguinte teor:</p>
<p>Proposta de resolución do expediente sancionador 6/2003.</p>
<p>Vistas as dilixencias seguidas de oficio pola Dirección Xeral do Instituto Galego da Vivenda e Solo en relación coa vivenda de promoción pública construída baixo o expediente LU-85/100, conta 85, adxudicada a Plácido López Cabo, rúa Aquilino Iglesia Alvariño, 13-3º B de Lugo e unha vez terminadas estas e logo das actuacións previas practicadas, de acordo cos seguintes:</p>
<p>Feitos.</p>
<p>1. Que con data 21 de xaneiro de 2003, ten entrada no rexistro desta Delegación Provincial do Instituto Galego da Vivenda e Solo, fallo da sentencia número 4 da sección 1ª, da Audiencia Provincial de Lugo, da que se deduce que quedou acreditada a existencia dun documento privado de venda entre Plácido López Cabo e os seus fillos Raquel e Luis Alberto como vendedores, e o matrimonio formado por Manuel Abad Méndez e María José López Mosquera, como compradores.</p>
<p>2. O artigo 6º, letras f) e h), da Lei 13/1996, do 30 de decembro, de infraccións en materia de vivenda, dispón de que a omisión do visado pola Administración da Comunidade Autónoma de Galicia dos contratos de compravenda e aluguer de vivendas de protección oficial e a transmisión de vivendas de protección oficial promovidas, sen ánimo de lucro, polas administracións públicas, dentro dos cinco anos seguintes a data do contrato de compravenda, sen a autorización administrativa correspondente, e sen prexuízo do dereito ó exercicio das accións de tanteo ou retracto convencional da Administración, constitúe unha infracción moi grave.</p>
<p>3. En data 24 de febreiro de 2003, dictouse acordo de iniciación de procedemento sancionador baixo o número 6/2003, notificado ós denunciados mediante publicación no Diario Oficial de Galicia nº 72, do 11 de abril, polo que se lle imputaba a Manuel Abad Méndez e María José López Mosquera, a comisión dunha infracción administrativa do artigo 6º f) e h), da Lei 13/1996, do 30 de decembro. Concedido prazo de alegacións, os denunciados non fixeron uso del.</p>
<p>Feito probado.</p>
<p>Determínase, así, como feito probado que Manuel Abad Méndez e María José López Mosquera non cumpriron coa obriga de visado de contrato de compravenda nin coa solicitude a administración para autorización desa compravenda.</p>
<p>Fundamentos de dereito.</p>
<p>1. É competente para dicta-la resolución deste expediente o delegado provincial do IGVS de Lugo, en virtude do disposto no artigo 1º do Decreto 134/1997, do 22 de maio, sobre desconcentración de competencias sancionadoras en materia de viven</p>
<p>da establecidas no artigo 10º da Lei 13/1996, do 30 de decembro, de infraccións en materia de vivenda.</p>
<p>2. Que a infracción imputada se encontra tipificada no artigo 6º f) e h) da Lei 13/1996, do 30 de decembro, de infraccións en materia de vivenda que sinala que a omisión do visado pola Administración da Comunidade Autónoma de Galicia dos contratos de compravenda e alugamento de vivendas de protección oficial e a transmisión de vivendas de protección oficial promovidas, sen ánimo de lucro, polas administracións públicas, dentro dos cinco anos seguintes á data do contrato de compravenda, sen a autorización administrativa correspondente, e sen prexuízo do dereito ó exercicio das accións de tanteo ou retracto convencional da administración, constitúe unha infracción moi grave.</p>
<p>3. Considérase responsable de dita infracción a Manuel Abad Méndez e María José López Mosquera, correspondéndolle unha sanción de 3.005,07 a 60.101,21 euros de multa conforme o establecido no artigo 7º da Lei 13/1996, do 30 de decembro, sobre infraccións en materia de vivenda.</p>
<p>4. Ó abeiro do disposto no artigo 3.2 do regulamento do procedemento para o exercicio da potestade sancionadora Real decreto 1398/1993, do 4 de agosto, os interesados teñen dereito a formular alegacións e a achegar tódolos documentos que consideren convenientes en calquera momento do procedemento con anterioridade ó trámite de audiencia.</p>
<p>Poderán, así mesmo, recoñecer voluntariamente a súa responsabilidade conforme o establecido no artigo 8 do citado regulamento.</p>
<p>5. Segundo o artigo 16.1º do Regulamento do procedemento, os interesados dispoñen dun prazo de 15 días contados desde a notificación desta proposta para achega-los documentos ou informacións que estimen convenientes e propoñer probas, concretando os medios dos que pretendan valerse.</p>
<p>Vistos os artigos citados, a Lei 13/1996, do 30 de decembro, de infraccións en materia de vivenda, a Lei de réxime xurídico das administracións públicas e do procedemento administrativo común e o Regulamento do procedemento para o exercicio da potestade sancionadora, propón.</p>
<p>Impoñer a Manuel Abad Méndez e María José López Mosquera unha sanción de 3.005,07 euros de multa.</p>
<p>Notifíquese esta proposta de resolución ós interesados coa indicación de que, de conformidade co establecido no artigo 19 do Regulamento do procedemento para o exercicio da potestade sancionadora, poderán presentar alegacións, no prazo de quince días, ó remate dos cales pola delegación do IGVS se dictará a resolución que corresponda.</p>
<p>Lugo, 6 de maio de 2003.</p>
<p>Francisco Centeno Márquez</p>
<p>Instructor</p>

