---
date: '2003-06-23'
id: '14766'
page: 8
number: 120
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Decreto 283/2003, do 4 de xuño, polo que se declarada a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto número
  249, Plan Operativo Local 2002 Ourol-Ourol-Lobeiras, alargamento e mellora do
  punto quilométrico 10,49 ó 12 (concello de Ourol).
range: Decreto
url: 'https://www.xunta.gal/dog/Publicados/2003/20030623/Anuncio14766_gl.html'
---
<p>A Deputación Provincial de Lugo, en sesión do día vintetrés de agosto de dous mil dous, aprobou o proxecto nº 249, Plan Operativo Local 2002 Ourol-Ourol-Lobeiras, alargamento e mellora do punto quilométrico 10,49 ó 12 e, na sesión do trinta de setembro de dous mil dous, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Lugo foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Administración Local o día trinta de decembro de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada</p>
<p>no rexistro xeral da Consellería de Xustiza, Interior e Administración Local o día nove de decembro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que segundo sinala a deputación, a estrada provincial Ourol-Lobeiras serve de nexo de unión con diversas parroquias do municipio de Ourol e cos concellos límitrofes de Viveiro e Muras, polo que ó tratarse dunha comarca densamente poboada o tráfico é moi intenso, ó que hai que engadi-la circulación de vehículos pesados ó ser unha zona de gran riqueza forestal, polo que se fan imprescindibles as reformas do trazado para conseguir unha maior seguridade vial no tráfico habitual.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Administración Local e logo de deliberación do Consello da Xunta de Galicia na súa reunión do día catro de xuño de dous mil tres,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, é declarada a urxente ocupación, pola Deputación Provincial de Lugo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto nº 249, Plan Operativo Local 2002 Ourol-Ourol-Lobeiras, alargamento e mellora punto quilométrico 10,49 ó 12.</p>
<p>Santiago de Compostela, catro de xuño de dous mil tres.</p>
<p>P.A.</p>
<p>José Antonio Orza Fernández</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Administración</p>
<p>Local</p>

