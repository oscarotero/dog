---
date: '2003-06-23'
id: '14782'
page: 8
number: 120
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 12 de xuño de 2003 pola que se modifican as bases reguladoras
  das axudas ós proxectos empresariais de investimento.
range: Resolución
url: 'https://www.xunta.gal/dog/Publicados/2003/20030623/Anuncio14782_gl.html'
---
<p>Segundo os acordos acadados polo Igape co Ministerio de Economía no marco do Plan Galicia estatal e o de Dinamización Económica galego, resulta necesario adecua-las bases reguladoras das axudas do Igape ós proxectos empresariais de investimento, co fin de garanti-las porcentaxes mínimas de apoio conxunto entre incentivos rexionais e o Igape do 35% de investimento incentivable para os proxectos que se localicen na Costa da Morte e do 30% para os novos proxectos ou os proxectos de ampliación que se localicen en determinadas zonas de Lugo e Ourense.</p>
<p>Por todo o anterior, e de conformidade coas facultades que teño conferidas,</p>
<p>DISPOÑO:</p>
<p>Único.-Publica-la seguinte modificación das bases do programa de axuda ós proxectos empresariais de investimento, acordada polo Consello de Dirección do Igape na súa reunión do 5 de xuño de 2003, introducindo unha disposición transitoria co seguinte texto:</p>
<p>«Disposición transitoria</p>
<p>Para as solicitudes de axuda presentadas ata o 31 de decembro de 2004 e independentemente da ratio investimento/emprego que presenten, aplicaranse os seguintes criterios:</p>
<p>a) Para proxectos de investimento localizados nos municipios da Costa da Morte que se sinalan no epígrafe I do anexo a esta disposición transitoria, que tendo solicitado as axudas previstas na Lei 50/1985, do 27 de decembro, de incentivos rexionais para a corrección de desequilibrios económicos interterritoriais, conten cunha proposta favorable de axuda ben do grupo de traballo ou do consello rector previstos na dita lei, o Igape complementará a axuda resultante da dita proposta ata acadar un mínimo do 35% de subvención sobre o importe de investimento subvencionable.</p>
<p>b) Para proxectos de investimento de nova implantación ou de ampliación con creación de emprego localizados nos municipios de Lugo e Ourense que se sinalan no epígrafe II do anexo a esta disposición transitoria, que tendo solicitado as axudas previstas na Lei 50/1985, do 27 de decembro, de incentivos rexionais para a corrección de desequilibrios económicos interterritoriais, conten cunha proposta favorable de axuda ben do grupo de traballo ou do consello rector previstos na dita lei, o Igape complementará a axuda resultante da dita proposta ata acadar un mínimo do 30% de subvención sobre o importe de investimento subvencionable.</p>
<p>Esta disposición entrará en vigor o día seguinte ó da súa publicación no Diario Oficial de Galicia, e afectará as solicitudes presentadas a partir desa data».</p>
<p>Santiago de Compostela, 12 de xuño de 2003.</p>
<p>Margarita Rodríguez Rama</p>
<p>Directora xeral do Instituto Galego de Promoción</p>
<p>Económica</p>
<p>Anexo á disposición transitoria das bases reguladoras das axudas ós proxectos empresariais de investimento.</p>
<p>I. Municipios da Costa da Morte.</p>
<p>MurosLaxe</p>
<p>CarnotaCabana de Bergantiños</p>
<p>CeePonteceso</p>
<p>DumbríaMalpica de Bergantiños</p>
<p>CorcubiónCarballo</p>
<p>FisterraLaracha</p>
<p>MuxíaZas</p>
<p>CamariñasVimianzo</p>
<p>Coristanco</p>
<p>II. Municipios das áreas de dinamización prioritaria.</p>
<p>Lugo:</p>
<p>RibadeoOuteiro de Rei</p>
<p>BarreirosLugo</p>
<p>FozO Corgo</p>
<p>MondoñedoSarria</p>
<p>LourenzáO Incio</p>
<p>TrabadaBóveda</p>
<p>BegonteMonforte de Lemos</p>
<p>RábadeA Pobra de Brollón</p>
<p>Ourense:</p>
<p>O CarballiñoXunqueira de Ambía</p>
<p>LeiroSarreaus</p>
<p>BeadeXinzo de Limia</p>
<p>RibadaviaAllariz</p>
<p>Carballeda de AviaSandiás</p>
<p>MelónA Gudiña</p>
<p>ArnoiaA Mezquita</p>
<p>Paderne de AllarizRiós</p>
<p>TaboadelaVerín</p>
<p>Baños de Molgas</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

