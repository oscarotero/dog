---
date: '2003-06-23'
id: 147D6
page: 8
number: 120
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 7 de maio de 2003, da Dirección Xeral de Industria, Enerxía e
  Minas, pola que se concede a E3C Cetift, S.L. a renovación da cualificación de
  entidade recoñecida para impartir cursos teórico-prácticos para a obtención de
  carnés profesionais de instalador e mantedor autorizado de calefacción e auga
  quente sanitaria (A.Q.S.).
range: Resolución
url: 'https://www.xunta.gal/dog/Publicados/2003/20030623/Anuncio147D6_gl.html'
---
<p>Examinado o escrito presentado por José Ramón Perina Edreira, en representación de E3C Cetift, S.L., con CIF B-15748171 e domicilio na rúa Francisco Añón 13 baixo (A Coruña), no que se solicita a renovación da cualificación de entidade recoñecida para impartir cursos teórico-prácticos para a obtención de carnés profesionais de instalador e mantedor autorizado de calefacción e auga quente sanitaria (A.Q.S.)</p>
<p>Feitos.</p>
<p>Primeiro.-Con data 1 de abril de 2003, José Ramón Perina Edreira en representación de E3C Cetift, S.L.,</p>
<p>presentou un escrito solicitando, ó amparo da Orde do 27 de decembro de 2000, pola que se establece o procedemento unificado para a obtención de carnés profesionais e esixencias a empresas autorizadas para instalación, mantemento e outras actividades en materia de seguridade industrial, que lle fose concedida a renovación da cualificación de entidade recoñecida para impartir cursos teórico-prácticos nos ámbitos solicitados. Para tal efecto achegaba a documentación esixida no artigo trece da citada orde.</p>
<p>Fundamentos de dereito.</p>
<p>Primeiro.-Esta dirección xeral é competente para resolver este expediente con base no Estatuto de autonomía de Galicia, aprobado pola Lei orgánica 1/1981, do 6 de abril, nos reais decretos 1634/1980, do 31 de xullo e 2563/1982, do 24 de xullo, nos Decretos 6/1982, do 29 de xaneiro e 132/1982, do 4 de novembro e no Decreto 223/2003, do 11 de abril, polo que se establece a estructura orgánica da Consellería de Innovación, Industria e Comercio, con relación á Orde do 27 de decembro de 2000 pola que se establece o procedemento unificado para a obtención de carnés profesionais e esixencias a empresas autorizadas para instalación, mantemento e outras actividades en materia de seguridade industrial, e demais lexislación concordante.</p>
<p>Segundo.-A documentación presentada por José Ramón Perina Edreira acredita que E3C Cetift, S.L. cumpre coas esixencias establecidas no artigo 13 da Orde do 27 de decembro de 2000 para a súa actuación nos ámbitos e categorías solicitadas.</p>
<p>Terceiro.-Na tramitación deste expediente cumpríronse tódolos requisitos regulamentariamente establecidos.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Outorgar a E3C Cetift, S.L. a renovación da cualificación de entidade recoñecida para impartir cursos teórico-prácticos para a obtención de carnés profesionais de instalador e mantedor autorizado de calefacción e auga quente sanitaria (A.Q.S.), no ámbito da Comunidade Autónoma de Galicia, de conformidade co establecido no capítulo quinto da Orde do 27 de decembro de 2000.</p>
<p>Segundo.-Para imparti-los cursos deberase comunicar ás delegacións provinciais da Consellería de Innovación, Industria e Comercio, antes do seu inicio, o programa, profesorado, listas de alumnos e lugar, horario e data dos exames, co fin de realiza-lo control correspondente.</p>
<p>Terceiro.-Esta autorización deberá ser renovada ós dous anos, para o que se deberá acreditar ante a dirección xeral competente en materia de industria o cumprimento dos requisitos esixidos na autorización inicial.</p>
<p>Cuarto.-As entidades recoñecidas quedan obrigadas a comunica-los cambios que se poidan producir na súa estructura de persoal durante o período de validez da autorización, así como a presentar anualmente unha memoria na que se detallen as actividades desenvolvidas.</p>
<p>Quinto.-Esta autorización poderá ser revogada, mediante resolución motivada polo director xeral competente en materia de industria, no caso de que se incumpran as obrigas e compromisos que resultan do disposto na Orde do 27 de decembro de 2000.</p>
<p>Notifíquese esta resolución ó interesado facendo constar que poderá interpor recurso de alzada no prazo dun mes, contado a partir do día seguinte ó de notificación, ante o conselleiro de Innovación, Industria e Comercio, de acordo co disposto nos artigos 114 e 115 da Lei 30/1992, do 26 de novembro de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 7 de maio de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

