---
date: '2003-11-10'
id: 1FED2
page: 13
number: 218
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 20 de outubro de 2003, da Área Provincial de Pontevedra, pola que se
  lle notifica a Promociones Judaqui, S.L., o inicio do expediente sancionador
  ES-P-008/2003.
range: Cédula
url: 'https://www.xunta.gal/dog/Publicados/2003/20031110/Anuncio1FED2_gl.html'
---
<p>De conformidade cos artigos 59 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, despois de intentada a notificación persoal no último domicilio coñecido, emprázase o/a interesado/a que se sinala no anexo para ser notificado/a, por comparecencia na que se lle dará coñecemento do contido íntegro do acto ó que se notifica.</p>
<p>A comparecencia deberá efectuarse ante o órgano de tramitación, Sección de Inspección e Sancións do Instituto Galego da Vivenda e Solo, situado na rúa Alcalde Hevia, nº 7, 36071 Pontevedra, nun prazo de dez días contados desde o seguinte ó da publicación desta cédula.</p>
<p>Transcorrido o dito prazo sen efectuarse a comparecencia, a notificación entenderase producida desde o día seguinte ó do vencemento do prazo sinalado para comparecer.</p>
<p>Pontevedra, 20 de outubro de 2003.</p>
<p>Andrés Iglesias López</p>
<p>Xefe da Área Provincial de Pontevedra</p>
<p>ANEXO</p>
<p>Expediente: 36-P-0148/95 (expediente sancionador: ES-P-008/2003).</p>
<p>Nome: Promociones Judaqui, S.L.</p>
<p>Enderezo: rúa Redondela, 15, baixo, Vigo (Pontevedra).</p>
<p>Indicación do contido do acto que se notifica: acordo inicio procedemento sancionador contra a empresa promotora Judaqui, S.L. da que é o seu representante Juan Daniel Quinteiro López, contra Pedro López Ruipérez e José Manuel Quinteiro Crespo, como dirección facultativa da obra, en calidade de presuntos responsables dos feitos sinalados no contido íntegro do expediente sancionador.</p>
<p>Recursos: contra este acordo que non é susceptible de recurso, o/a interesado/a dispón dun prazo de quince días, que se contarán a partir do seguinte ó da notificación deste acordo, para achegar cantas alegacións, documentos ou informacións estime convenientes, e de se-lo caso, para propoñer proba concretando os medios de que pretendan valerse.</p>

