---
date: '2003-11-10'
id: 1FE6A
page: 13
number: 218
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 3 de novembro de 2003 pola que se convocan unhas xornadas sobre
  a Lei 13/2003, reguladora do contrato de concesión de obras públicas.
range: Resolución
url: 'https://www.xunta.gal/dog/Publicados/2003/20031110/Anuncio1FE6A_gl.html'
---
<p>Dentro do plan de actividades da EGAP para o 2003, e a través do Centro de Estudios Locais de Galicia, e conforme coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas xornadas sobre a Lei 13/2003, reguladora do contrato de concesión de obras públicas, convocatoria que se desenvolverá conforme as seguintes bases:</p>
<p>Primeira.-Obxectivos.</p>
<p>Profundar no coñecemento da Lei 13/2003, reguladora do contrato de concesión de obras públicas.</p>
<p>Segunda.-Contido.</p>
<p>Trataranse estes temas:</p>
<p>A concesión administrativa: concesión de obra, concesión de servicio público e concesión de dominio público. Antecedentes do contrato de concesión de obra pública. A súa regulación no texto refundido da Lei de contratos das administracións públicas. Obxectivos, aspectos xerais, a nova Lei 13/2003: obxectivos. Estructura. Preceptos de carácter básico da lei. As concesións no dereito comunitario europeo. O expediente de contratación. Actuacións previas.</p>
<p>Planificación. O estudio de viabilidade. Anteproxecto de construcción e explotación da obra. Proxecto de obra e replanteo. Os pregos de cláusulas administrativas particulares. Procedementos e formas de adxudicación. Requisitos esixidos ós licitadores. Contidos das proposicións. Adxudicación e formalización do contrato. A execución das obras. Execución por terceiros. Responsabilidade na execución das obras por terceiros. O principio de risco e ventura na execución das obras. A modificación do proxecto. O remate das obras. Reflexións sobre a nova lei. Análise económica da Lei de concesión de obra pública (I). O financiamento privado. O financiamento cruzado. Outras formas de financiamento. As cláusulas de progreso. Os indicadores de control de calidade concesional. Análise económica dalgúns aspectos da nova regulación concesional (II). O equilibrio económico da concesión. A cantidade e termo da concesión. As revisións das tarifas na concesión administrativa. Dereitos e obrigas do </p>
<p>concesionario. O uso e conservación da obra pública. Prerrogativas e dereitos da Administración. A extinción das concesións. A extinción por cumprimento e prazo das concesións. Causas de resolución e efectos. A concesión: aspectos notariais e rexistrais. Réxime orzamentario, contable, patrimonial e de fiscalización dos contratos de concesión de obras públicas (contribucións á construcción e explotación da obra).</p>
<p>Terceira.-Destinatarios.</p>
<p>Persoal ó servicio da Administración local galega, da Xunta de Galicia e interesados en xeral.</p>
<p>Cuarta.-Desenvolvemento.</p>
<p>Horario: mañá e tarde.</p>
<p>O lugar e a data: as xornadas convocadas desenvolverase no salón de actos da Delegación Provincial da Consellería da Presidencia, Relacións Institucionais e Administración Pública, praza de Pontevedra, 22, A Coruña, os días 4 e 5 de decembro de 2003.</p>
<p>Quinta.-Inscrición.</p>
<p>Prazo: remata o martes, día 2 de decembro de 2003.</p>
<p>Tramitación de solicitudes: as solicitudes irán dirixidas ó director da Escola Galega de Administración Pública, segundo o modelo que figura como anexo a esta convocatoria e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>Nº de prazas: limitado á capacidade do local.</p>
<p>Inscrición fóra de prazo: só se admitirán de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 3 de decembro, de 8.30 a 14.30 horas, ós seguintes números: 981 54 62 57 ou 981 54 62 56.</p>
<p>Sexta.-Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento da xornada, así como a de cancelala se o escaso número de solicitudes non xustificase a súa realización.</p>
<p>Sétima.-Certificado de asistencia.</p>
<p>Entregaráselles ó remate desta xornada a aquelas persoas inscritas que concorresen asiduamente a ela, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 3 de novembro de 2003.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

