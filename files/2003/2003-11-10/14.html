---
date: '2003-11-10'
id: 1FE8E
page: 13
number: 218
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación (189/2002).
range: Cédula
url: 'https://www.xunta.gal/dog/Publicados/2003/20031110/Anuncio1FE8E_gl.html'
---
<p>María Manuela García-Jalón de la Lama, secretaria por substitución do Xulgado de Primeira Instancia e Instrucción número seis de Santiago de Compostela, dá fe e testemuño de que neste xulgado se segue xuízo verbal de faltas nº 189/2002, por furto, no que recaeu sentencia cun encabezamento e resolución do teor literal seguinte:</p>
<p>«En Santiago de Compostela, 28 de febreiro de 2003.</p>
<p>José Gómez Rey, maxistrado-xuíz do Xulgado de Primeira Instancia e Instrucción número seis deste partido, pronuncia a seguinte sentencia:</p>
<p>Vistos estes autos de xuízo verbal de faltas nº 189/2002, seguidos neste xulgado sobre furto, nos que son partes, ademais do Ministerio Fiscal, Irene Liñeiras Cuence e Mónica López Garea; e o denunciado Rogelio Vilas Juncal.</p>
<p>Decido que debo condenar e condeno a Rogelio Vilas Juncal, como autor dunha falta de furto, á pena de arresto de dúas fins de semana.</p>
<p>Contra esta resolución cabe interpor recurso de apelación ante este xulgado, para ante a Audiencia Provincial, no prazo de cinco días a partir do seguinte ó da súa notificación, na forma que dispoñen os artigos 795 e 796 da Lei de axuizamento criminal.</p>
<p>Así, por esta miña sentencia, da que se levará certificación literal ós autos, definitivamente xulgando en primeira instancia, pronúncioo, mándoo e asínoo».</p>
<p>E para que conste e lle sirva de notificación ás denunciantes Irene Liñeiras Cuence e Mónica López Garea, en paradoiro descoñecido, expido, selo e asino esta cédula en Santiago de Compostela, 13 de outubro de 2003.</p>
<p>A secretaria xudicial</p>
<p>Rubricado</p>

