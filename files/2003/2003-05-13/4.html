---
date: '2003-05-13'
id: '10906'
page: 6
number: 91
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Decreto 251/2003, do 2 de maio, polo que se aceptan a título gratuíto doazóns
  de material informático con destino ó Complexo Hospitalario de Pontevedra.
range: Decreto
url: 'https://www.xunta.gal/dog/Publicados/2003/20030513/Anuncio10906_gl.html'
---
<p>O Complexo Hospitalario de Pontevedra recibiu varias ofertas de doazón de material informático ó Servicio Galego de Saúde con destino a diversos servicios do referido complexo hospitalario, e emitiu informe favorable sobre a aceptación do equipamento.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e presidente do Servicio Galego de Saúde, e logo de deliberación do Consello da Xunta de Galicia, na súa reunión do día dous de maio de dous mil tres,</p>
<p>DISPOÑO:</p>
<p>Artigo 1º</p>
<p>Acepta-la doazón do seguinte material:</p>
<p>-1 impresora, marca H.P., modelo D-145, cun valor 849 A a favor do Servicio de Cirurxía Vascular, doada por W.L. Gore y Asociados, S.L.</p>
<p>-1 impresora láser, marca Lexmark, modelo E320, cun valor de 403,87 A a favor do Servicio de Mantemento, doada por Tapicería Pereira.</p>
<p>-1 ordenador, marca Compaq, modelo EVO D300, cun valor de 1.394,35 A, a favor do Servicio de Abastecementos, doado por DPC Dipesa, S.A.</p>
<p>Artigo 2º</p>
<p>Os activos acéptanse segundo o establecido na normativa en materia patrimonial da Comunidade Autónoma e destinaranse ó Complexo Hospitalario de Pontevedra, de acordo coa vontade dos doadores.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, dous de maio de dous mil tres.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade</p>

