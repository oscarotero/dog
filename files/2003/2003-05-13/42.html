---
date: '2003-05-13'
id: 109AA
page: 6
number: 91
agency: CONCELLO DA CORUÑA
section: VI. ANUNCIOS
title: Anuncio (expediente 11/2002).
range: Anuncio
url: 'https://www.xunta.gal/dog/Publicados/2003/20030513/Anuncio109AA_gl.html'
---
<p>A Comisión de Goberno, en sesión que tivo lugar o día 21 de marzo de 2003, adoptou o seguinte acordo:</p>
<p>«Primeiro.-Aprobar definitivamente as bases e os estatutos presentados pola comisión xestora do polígono H3.05 (rúa Valencia) do Plan Xeral de Ordenación Municipal vixente.</p>
<p>Segundo.-Ordena-la citación persoal no expediente a aqueles que aparezan como interesados na súa calidade de titulares de bens e dereitos afectados, adveríndolles que poderán solicita-la incorporación a xunta de compensación no prazo dun mes contado a partir desta notificación, mediante escrito presentado ante a propia comisión xestora ou ante este concello.</p>
<p>Terceiro.-Ordena-la publicación no Diario Oficial de Galicia e no BOP do anuncio correspondente, segundo modelo oficial que se xunta, facultando a comisión xestora e, no seu nome, a Antonio Gómez Navarro, como presidente dela, para a súa presentación e dilixenciamento ante o órgano correspondente.</p>
<p>Cuarto.-Advertirlle á comisión xestora que, unha vez vencido o prazo dun mes, ó que se refire o punto segundo precedente, e logo de declaración de firmeza que será realizada por esta Administración, deberá proceder á constitución da xunta de compensación con citación dos propietarios que soliciten a súa incorporación, para o que dispón dun prazo máximo de tres meses contados desde a citada declaración de firmeza.</p>
<p>Quinto.-Designar como representante municipal no órgano rector da xunta a xefa de Xestión no Servicio de Urbanismo, Berta Rosón López.</p>
<p>Sexto.-Requirir da comisión xestora e, no seu nome, a Antonio Gómez Navarro, para que ingrese na caixa municipal, en concepto de depósito previo correspondente á liquidación da taxa pola tramitación do expediente, a cantidade de 372,30 euros, advertíndolle que sen a xustificación de ter ingresada a dita cantidade non se poderá dar trámite ó proxecto de compensación.</p>
<p>O que se publica para xeral coñecemento, indicando que contra este acordo cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da súa publicación. Non obstante, pode interpoñerse recurso potestativo de reposición ante a Comisión de Goberno no prazo dun mes, e contra a súa desestimación poderá interpoñerse recurso contencioso-administrativo ante o TSXG no prazo de dous meses, se a resolución fose</p>
<p>expresa e, noutro caso, no de seis meses contados desde a desestimación presunta do recurso de reposición, isto é a partir do mes de telo interposto.</p>
<p>Comunícase, así mesmo, que a solicitude de adhesión á xunta de compensación terá que ir xunto cos títulos que posúan e declara-las situacións xurídicas que afecten os seus predios.</p>
<p>No caso dos titulares dun dereito de arrendamento ou algún outro sobre un inmoble, requírese destes que no prazo dun mes presenten ante a comisión xestora, con domicilio na rúa Javier Fonte, 1, baixo K (teléfono 981 20 21 76), ou ante o concello, a documentación xustificativa de tal dereito.</p>
<p>A Coruña, 1 de abril de 2003.</p>
<p>P.D.</p>
<p>Salvador Fernández Moreda</p>
<p>Concelleiro delegado de Urbanismo</p>

