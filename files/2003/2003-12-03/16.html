---
date: '2003-12-03'
id: 22D42
page: 14
number: 235
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 20 de novembro de 2003, da Dirección Xeral de Industria, Enerxía
  e Minas, pola que se autorizan as instalacións electromecánicas, se declara a
  utilidade pública, en concreto, se aproba o proxecto de execución modificado e
  se recoñece a condición de instalación acollida ó réxime especial do parque
  eólico denominado Monseivane, nos concellos de Abadín e Vilalba (Lugo).
  (Expediente 015/EOL).
range: Resolución
url: 'https://www.xunta.gal/dog/Publicados/2003/20031203/Anuncio22D42_gl.html'
---
<p>Examinado o expediente instruído por instancia de Desarrollos Eólicos, S.A. (en adiante DESA), con domicilio para efectos de notificacións en Isidro Parga Pondal, nº 2-1º E., 15702 Santiago de Compostela (A Coruña), sobre autorización e aprobación de instalacións, recoñecemento da condición de instalación acollida ó réxime especial e utilidade pública do parque eólico denominado Monseivane, resultan os seguintes antecedentes de feito:</p>
<p>Primeiro.-O 2 de xaneiro de 1998, Tomás Andueza Gastesi, en nome e representación de DESA solicitou a autorización administrativa dos parques eólicos</p>
<p>de Penas da Mosa, para unha potencia de 14,1, Fonte Toxoso, para unha potencia de 13,8 MW e Monseivane, para unha potencia de 13,5 MW nos municipios de Vilalba e Abadín (Lugo).</p>
<p>Segundo.-Por Resolución do 30 de outubro de 2000, da Dirección Xeral de Industria, autorizáronse as instalacións electromecánicas, aprobouse o proxecto de execución, declarouse a utilidade pública e recoñeceuse a inclusión de instalación acollida ó réxime especial de producción de enerxía eléctrica do parque eólico denominado Monseivane, de 41,4 MW de potencia unitaria, que se vai instalar nos concellos de Vilalba e Abadín, na provincia de Lugo, como resultado da unificación dos parques eólicos denominados Penas da Mosa (expte. 016-EOL), Fonte Toxoso (Expte. 014-EOL) e Monseivane (expte. 015-EOL), autorizados administrativamente pola Dirección Xeral de Industria, mediante resolucións do 8 de setembro de 1998, 9 de setembro de 1998 e 14 de decembro de 1998 respectivamente.</p>
<p>Terceiro.-O 15 de outubro de 2002, Tomás Andueza Gastesi, en nome e representación de DESA presentou o proxecto modificado do parque eólico de Monseivane, para unha potencia de 41,4 MW, motivado pola optimización do recurso eólico mediante a substitución das máquinas antigas por outras de 900 kW, nos municipios de Vilalba e Abadín, solicitando a autorización administrativa, aprobación do proxecto de execución, declaración, en concreto, de utilidade pública, aprobación do proxecto sectorial de incidencia supramunicipal e a inclusión de instalación acollida ó réxime especial de producción de enerxía eléctrica, achegando a documentación establecida para o efecto polo Real decreto 1955/2000, do 1 de decembro, polo que se regulan as actividades de transporte, distribución, comercialización, abastecemento e procedementos de autorización de instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de </p>
<p>Galicia, de aplicación a este expediente en virtude do disposto na disposición transitoria terceira do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeneración.</p>
<p>Cuarto.-O proxecto someteuse a información pública para os efectos previstos no Decreto 442/1990, do 13 de setembro, de avaliación de impacto ambiental para Galicia, Decreto 327/1991, do 4 de outubro, de avaliación de efectos ambientais para Galicia, artigos 53 e 54 da Lei 54/1997, do 27 de novembro, do sector eléctrico; Real decreto 1955/2000, do 1 de decembro, polo que se regulan as actividades de transporte, distribución, comercialización, abastecemento e procedementos de autorización de instalacións de enerxía eléctrica, e o Decreto 205/1995, polo que se regula o aproveitamento da enerxía eólica</p>
<p>en Galicia, mediante resolución da delegación provincial da Consellería de Innovación, Industria e Comercio de Lugo con data do 30 de xaneiro de 2003, publicada nos xornais El Progreso, La Voz de Galicia, DOG e no BOP de Lugo do 13 de febreiro de 2003, e no taboleiro de anuncios dos concellos de Vilalba e Abadín.</p>
<p>Durante o período de información pública presentáronse as seguintes alegacións:</p>
<p>1. Julián Martín Castañeda, representante de Cosme Santomé Insua e outros alegan que son donos do monte Toxoso, onde se pretende situa-lo parque; que o dito monte resultou indebidamente clasificado como monte veciñal en man común, razón pola que se atopan en desenvolvemento das actuacións para a súa adecuada cualificación; que debido a iso non se procedeu á notificación individual ós afectados e non se definiron correctamente as afeccións, prexudicando os afectados o queda-lo predio dividido en dúas lonxitudinalmente e que non existe estudio que permita a necesaria avaliación do impacto ambiental nin para a determinación da prevalencia.</p>
<p>2. José Luis Vega López alega que o promotor cometeu unhas irregularidades que fan nulo de pleno dereito o expediente: que na Resolución do 30 de outubro de 2000, pola que se autorizaba o parque eólico de Monseivane de 41,4 MW establecíase un prazo de 18 meses desde a ocupación dos terreos, para a posta en marcha da instalación, cuestión que non se cumpriu, presentando o promotor o proxecto modificado dous anos despois; que o dito modificado tramitouse de acordo cos decretos 2617/1966 e 2619/1966, derrogados polo Decreto 1955/2000 excepto para os expedientes en tramitación, e se o dito expediente estivese en tramitación non se podería tramitar, de acordo co exposto no Decreto 302/2001 se non estaba incluído na resolución a que se fai referencia no artigo 17.1º do dito Decreto 302/2001.</p>
<p>3. Mª Josefa Fernández Ramudo (comuneira do Monte Veciñal en Man Común Toxoso) expón que non se opón á expropiación dos predios afectados, pero alega que debido a problemas internos dentro da comunidade do monte de Toxoso que poden prexudica-los comuneiros, a indemnización pola ocupación dos terreos debería de ser un canon anual en relación e proporción ó número de muíños, similar ó acordo alcanzado co monte veciñal da parroquia de Corvelle.</p>
<p>Unha vez concluído o período de información pública presentáronse as seguintes alegacións:</p>
<p>1. José Luis Vega López presenta alegación nos mesmos termos que a presentada anteriormente con data do 21-3-2003, engadindo que a execución das liñas de evacuación non xustifica o inicio de obra, posto que constitúen un expediente administrativo diferente.</p>
<p>Quinto.-O 15 de maio de 2003, a delegación provincial emitiu informe sobre o citado proxecto coas características básicas:</p>
<p>Localización e líneas poligonais:</p>
<table><tbody><tr><td></td></tr>
<tr><td>Nome</td><td>Municipios</td><td>Vértices</td></tr>
<tr><td></td></tr>
</tbody></table>
<table><tbody><tr><td>Monseivane</td><td>Vilalba-Abadín (Lugo)</td><td></td><td>X</td><td>Y</td></tr>
<tr><td></td></tr>
<tr><td></td><td></td><td>V</td><td>614.800</td><td>4.809.200</td></tr>
<tr><td></td></tr>
<tr><td></td><td></td><td>V</td><td>614.800</td><td>4.804.500</td></tr>
<tr><td></td></tr>
<tr><td></td><td></td><td>V</td><td>618.100</td><td>4.803.400</td></tr>
<tr><td></td></tr>
<tr><td></td><td></td><td>V</td><td>618.100</td><td>4.808.100</td></tr>
<tr><td></td></tr></tbody></table>
<p>Nº de aeroxeradores: 46.</p>
<p>Potencia unitaria por aeroxerador: 900 kW.</p>
<p>Xeradores: Neg-Micon NM 900/52.</p>
<p>Rotor de tres palas de: 52 m de diámetro.</p>
<p>Potencia total instalada: 41,4 MW.</p>
<p>Producción anual estimada: 137.070 MWh.</p>
<p>Investimento previsto: 36.768.709,31 euros.</p>
<p>Características técnicas da infraestructura eléctrica de transformación e interconexión:</p>
<p>46 aeroxeradores Neg-Micon de 900 kW de potencia nominal unitaria.</p>
<p>46 centros de transformación de 1.000 kVA de potencia unitaria e relación de transformación 0,69/20 kV, instalados unitariamente no interior da torre de aeroxerador coa súa correspondente paramenta de seccionamento, manobra e protección.</p>
<p>Liñas de media tensión subterráneas para evacuación de enerxía a 20 kV, de interconexión entre centros de transformación e subestación transformadora 20/136 kV.</p>
<p>Subestación transformadora 20/136 kV para evacuación de enerxía producida no parque eólico Monseivane, composta por un transformador principal 20/136 kV de 38/48 MVA ONAF/ONAN de potencia nominal e un transformador para servicios auxiliares 20/0,4 kV de 50 kVA de potencia nominal cos correspondentes equipos de control, seccionamento, manobra e protección.</p>
<p>Sexto.-O 1 de setembro de 2003, a Dirección Xeral de Calidade e Avaliación Ambiental da Consellería de Medio Ambiente resolveu aproba-la declaración de impacto ambiental do modificado do parque eólico de Monseivane de 41,4 MW, publicada no DOG do 23-10-2003, notificándose o promotor o 23 de outubro.</p>
<p>Sétimo.-O 30 de setembro de 2003 a Dirección Xeral de Urbanismo emite informe favorable, con emendas, do proxecto sectorial do citado parque eólico.</p>
<p>Oitavo.-O 29 de outubro de 2003, o promotor presenta escrito de alcanzar acordo amigable coas empresas Silicatos Minerales S.L. e Basazauri S.L. en relación coa concesión de explotación mineira Santitxu nº 5.177.</p>
<p>Fundamentos de dereito:</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, o Decreto 223/2003, do 11 de abril, polo que se establece a estructura orgánica da Consellería de Innovación, Industria e Comercio, en relación co Real decreto 1955/2000, do 1 de diciembre, Decreto 302/2001, do 25 de outubro, e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada a estas por parte da empresa promotora e do resto de documentación contida no expediente, queda de manifesto que:</p>
<p>1. En relación á alegación formulada por Julián Martín Castañeda e outros respecto ós posibles erros na titularidade dos predios afectados pola instalación do proxecto, cabe dicir que a empresa beneficiaria tomará razón destas. Non obstante, será durante o levantamento de actas ó que será oportunamente convocado, o momento no que pode demostra-la titularidade destas, achegando a documentación acreditativa necesaria. En canto á determinación da prevalencia cabe dicir que por acordo do Consello da Xunta de Galicia do 2 de novembro de 2000, foi declarada a prevalencia do interese social do parque eólico Monseivane sobre o monte veciñal en man común Toxoso, non cabendo entrar de novo a valorar esta ó tratarse do proxecto modificado do mesmo parque. Con respecto ás alegacións de carácter ambiental xa foron consideradas na declaración de impacto ambiental.</p>
<p>2. En relación coa alegación formulada por José Luis Vega López, hai que manifestar que o citado expediente foi sometido ó tramite de información pública, cumprindo cos requisitos de carácter procedemental esixidos polas normas en vigor.</p>
<p>O tratarse dun parque que fora autorizado antes da entrada en vigor do Decreto 302/2001, do 25 de outubro, a tramitación do modificado do parque eólico Monseivane non require ser incluído na orde pola que se autoriza a tramitación de parques eólicos conforme o establecido no artigo 15.1º do Decreto 302/2001 xa citado.</p>
<p>Iniciado o expediente de revogación da autorización do proxecto de execución do citado parque, o 5-12-2001, ó que o interesado presentou alegacións, quedando demostrado nestas que o atraso na execución das obras foi debido a problemas na materialización das infraestructuras e modificacións necesarias nas instalacións de BEGASA, para a súa interconexión que a día de hoxe aínda non se atopan dispoñibles. Visto iso, esta dirección xeral estimou oportuno acepta-las alegacións ó consideralas adecuadas en dereito.</p>
<p>3. Non se toman en consideración as alegacións, formuladas por Mª Josefa Fernández Ramudo, referidas á valoración da afección das parcelas, por non</p>
<p>ser obxecto desta fase do expediente. Correspondendo esta valoración á fase de prezo xusto.</p>
<p>Terceiro.-No expediente instruído para o efecto cumpríronse os trámites regulamentarios. Así mesmo, a instalación e seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>1. Autorizar a Desarrollos Eólicos, S.A. a instalación dos equipos electromecánicos do modificado do parque eólico denominado Monseivane de 41,4 MW, de potencia, que se van situar nos concellos de Vilalba e Abadín.</p>
<p>2. Aproba-lo proxecto de execución da dita instalación.</p>
<p>3. Recoñecerlle a esa instalación a condición de instalación acollida ó réxime especial do Real decreto 2818/1998, e incluíla no grupo b.2) do artigo 2 do dito real decreto.</p>
<p>4. Declara-la utilidade pública en concreto das instalacións do parque eólico Monseivane, o que leva implícita a necesidade de ocupación dos bens e dereitos afectados e implica a urxente ocupación para os efectos do artigo 52 da Lei de expropiación forzosa, do 16 de decembro de 1954 (BOE nº 351, do 17 de decembro).</p>
<p>Todo de acordo coas condicións seguintes:</p>
<p>Primeira.-DESA para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento desta autorización, unha fianza de 735.374 euros, importe do 2% do orzamento que figura no expediente, para garanti-lo cumprimento das súas obrigas, conforme o disposto no artigo 19 do citado Decreto 302/2001, do 25 de outubro.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 11, punto 3 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan deberán de realizarse de acordo coas especificacións e plans que figuran no proxecto presentado pola empresa cun orzamento de 36.768.709,31 euros.</p>
<p>Terceira.-Para introducir modificacións nas instalacións que afecten a datos básicos do proxecto será necesaria a previa autorización desta Dirección Xeral de Industria, Enerxía e Minas. Así mesmo, dentro das súas respectivas competencias a delegación provincial da Consellería de Innovación, Industria e Comercio en Lugo poderá autoriza-las modificacións de detalle do proxecto que resulten procedentes, debendo comunicarlle a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a delegación provincial da Consellería de Innovación, Industria e Comercio de Lugo, inspeccionará a totalidade das obras e montaxes efectuadas e verificará o cumprimento dos compromisos contraídos por DESA no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribir esta no rexistro de instalacións de producción de enerxía eléctrica en réxime especial da Comunidade Autónoma de Galicia, creado pola orden da Consellería de Industria e Comercio do 5 de xuño de 1995 (DOG nº 135, do 14 de xullo), para o que acreditará o cumprimento das condicións previstas no artigo 12 do Real decreto 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria, Enerxía e Minas.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de impacto ambiental do 1 de setembro de 2003, así como as que no seu día se emitan conforme o disposto no artigo 7.1º do Decreto 442/1990, do 13 de setembro, de avaliación do impacto ambiental para Galicia (DOG nº 188, do 25 setembro).</p>
<p>Sétima.-A Administración reserva para si o dereito de deixar sen efecto esta autorización por calquera das causas establecidas no artigo 34 do Decreto 1775/1967, do 22 de xullo, sobre réxime de instalacións, ampliación e traslado de industrias en xeral (BOE nº 176, do 25 de xullo), por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, cabe interpoñer recurso de alzada ante ó conselleiro de Innovación, Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados podan interpoñer calquera outro recurso que estimen pertinente.</p>
<p>Santiago de compostela, 20 de novembro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

