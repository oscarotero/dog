---
date: '2003-03-24'
id: AB0A
page: 3524
number: 58
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 6 de marzo de 2003 pola que se convoca concurso público de méritos
  para cubrir determinadas prazas, en réxime de comisión de servicio, por
  funcionarios docentes de ensino non universitario, na Consellería de Educación
  e Ordenación Universitaria.
range: Orde
url: 'https://www.xunta.gal/dog/Publicados/2003/20030324/AnuncioAB0A_gl.html'
---
<p>A Lei 1/1990, do 3 de outubro, de ordenación xeral do sistema educativo (LOXSE) encomenda ás administracións educativas o fomento da investigación e da innovación nos ámbitos curricular, metodolóxico, tecnolóxico, didáctico e organizativo; principios de calidade do sistema educativo que figuran recollidas no artigo 1.j) da Lei orgánica 10/2002, do 23 de decembro, de calidade da educación.</p>
<p>Os cambios que se producen no eido cultural, tecnolóxico e productivo sitúannos diante dun horizonte de frecuentes readaptacións, actualizacións e novas cualificacións. Por estas razóns, a reforma educativa enténdese como un proceso continuo, é dicir, unha permanente posta en práctica das innovacións e dos medios que permitan ó sistema educativo acada-los fins que a sociedade lle encomenda.</p>
<p>A xeneralización das novas ensinanzas profesionais establecidas na LOXSE, a súa potenciación no ámbito do Plan Galego de Formación Profesional e na Lei orgánica 5/2002, do 19 de xuño, das cualificacións e da formación profesional así como a creación dos novos centros integrados de formación profesional, esixe, entre outras medidas, o deseño de materiais didácticos de apoio, en relación coas distintas especialidades, a súa adecuación ás modalidades de ensinanza non presenciais e ás que se destinan ás persoas adultas, o desenvolvemento de proxectos de mellora da calidade educativa, e a difusión de experiencias de innovación e desenvolvemento a nivel autonómico, estatal ou internacional.</p>
<p>A obrigatoriedade do módulo de formación en centros de traballo, nos ciclos formativos de formación profesional específica, fai necesaria unha especial atención á relación entre os centros educativos e as empresas, polo que se require duns servicios de apoio e promoción desde a administración educativa adecuados para esta finalidade.</p>
<p>A publicación do Decreto 88/1999, do 11 de marzo, polo que se regula a ordenación xeral das ensinanzas da educación de persoas adultas, vén facilita-la organización dunha maior oferta nesta modalidade de ensino en etapas educativas post-obrigatorias, o que redundará en beneficio da formación e a cualificación profesional dos cidadáns.</p>
<p>Tendo en conta que o Decreto 244/1999, do 29 de xullo, polo que se regula a cobertura de diversas prazas por funcionarios públicos docentes que impartan ensinanzas de niveis non universitarios, establece que se poderán cubrir en réxime de comisión de servicio, por concurso de méritos específico entre funcionarios de carreira dos corpos docentes que imparten ensinanzas de niveis non universitarios, aquelas prazas que, segundo as previsións contidas no artigo 59 da Lei orgánica 1/1990, do 3 de outubro, de ordenación xeral do sistema educativo, fomenten e favorezan a integración en equipo de profesores para a elaboración de proxectos que inclúan innovacións curriculares, metodolóxicas, didácticas, de avaliación, apoio técnico á investigación e organización de centros docentes, esta consellería</p>
<p>DISPÓN:</p>
<p>Artigo 1º.-Obxecto.</p>
<p>Convócase concurso de méritos específico entre funcionarios de carreira dos corpos docentes que imparten ensinanzas de niveis non universitarios para cubri-las prazas, en comisión de servicio, nos servicios centrais da Consellería de Educación e Ordenación Universitaria que se especifican no anexo I desta orde.</p>
<p>Artigo 2º.-Funcións.</p>
<p>O persoal seleccionado desenvolverá as funcións que se indican no anexo I, relacionadas coa ela</p>
<p>boración de currículos e o seu desenvolvemento, a elaboración de materiais de apoio, o apoio á formación en centros de traballo, o apoio á formación do profesorado específico, a catalogación e deseño do plan de revisión de equipamentos didácticos, así como as de colaboración nas accións que se leven a cabo nos servicios ós que resulten adscritos.</p>
<p>Artigo 3º.-Concursantes.</p>
<p>Poderán participar neste concurso os profesores e as profesoras dos centros públicos de niveis non universitarios, funcionarios de carreira, que reúnan os seguintes requisitos:</p>
<p>1. Encontrarse en situación de servicio activo, ou servicios especiais, na Comunidade Autónoma de Galicia.</p>
<p>2. Non estar destinado en comisión de servicios durante o período para o que se solicita a praza.</p>
<p>3. Contar cun mínimo de 3 anos de experiencia docente como funcionario de carreira.</p>
<p>4. Cumprir cos requisitos específicos das prazas que se indican no anexo I.</p>
<p>A antigüidade computarase ata o 31 de agosto de 2003 e os restantes méritos alegados para a praza obxecto de concurso deben reunirse na data de finalización da convocatoria.</p>
<p>Artigo 4º.-Solicitude e documentación.</p>
<p>1. Solicitude.</p>
<p>A. Os interesados deberán presenta-la súa solicitude mediante instancia axustada ó modelo que se publica no anexo II desta convocatoria, indicando as prazas que se solicitan por orde de preferencia.</p>
<p>B. A instancia, así como a documentación á que se alude no artigo 41.2º da presente convocatoria, poderán presentarse no rexistro xeral da Consellería de Educación e Ordenación Universitaria (edificios administrativos de San Caetano, 15771 Santiago de Compostela), nas delegacións provinciais da Consellería ou en calquera das dependencias que sinala o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, e dirixiranse á directora xeral de Ordenación Educativa e Formación Profesional.</p>
<p>No caso de que se presentase a solicitude nunha oficina de correos, farase en sobre aberto, para que sexa datada e selada polo funcionario de Correos antes de ser certificada.</p>
<p>2. Á instancia xuntarase a seguinte documentación.</p>
<p>A. Folla de alegación de méritos e autobaremación, axustada ó modelo que se publica no anexo IV desta convocatoria.</p>
<p>B. Documentación á que se refire o anexo III desta convocatoria, para acreditar tódolos servicios e méri</p>
<p>tos alegados así como unha relación numerada, datada e asinada, dos documentos presentados seguindo a orde que aparece no citado anexo. Aqueles méritos alegados e non xustificados documentalmente non serán tidos en conta.</p>
<p>C. Proxecto de traballo, referido as funcións que se van realizar, cunha extensión máxima de 20 folios, tamaño DIN-A4, a unha soa cara, a dobre espacio e tamaño de letra de 12 puntos.</p>
<p>Artigo 5º.-Prazo de presentación.</p>
<p>1. O prazo de presentación de instancias e documentos será de 30 días naturais, contado a partir do día da publicación desta orde no Diario Oficial de Galicia.</p>
<p>2. Os méritos alegados fóra do prazo de presentación das solicitudes non se terán en conta nin serán valorados.</p>
<p>Artigo 6º.-Comisión de selección.</p>
<p>1. O presente concurso será resolto por unha comisión de selección formada polos seguintes membros.</p>
<p>A. Presidente:</p>
<p>-O secretario xeral, ou persoa en quen delegue.</p>
<p>B. Vocais:</p>
<p>-Ata un máximo de catro vocais, con categoría de subdirector xeral, xefe de servicio ou membros da Inspección Educativa.</p>
<p>C. Secretario:</p>
<p>-Un funcionario da Consellería de Educación e Ordenación Universitaria, que actuará con voz e sen voto.</p>
<p>Cada un dos sindicatos da Mesa Sectorial Docente poderá nomear un representante para a asistencia ás sesións da comisión, con voz e sen voto. Coa debida antelación, o nome do representante seralle comunicado ó presidente da comisión de selección.</p>
<p>2. A comisión poderá dispoñe-la constitución dunha subcomisión técnica especializada para colaborar na valoración daqueles méritos e/ou proxectos de traballo que coiden pertinentes. Cada un dos sindicatos da Mesa Sectorial Docente poderá nomear un representante para a asistencia ás sesións da subcomisión, con voz e sen voto.</p>
<p>3. Os membros da comisión e da subcomisión estarán suxeitos ás causas de abstención e recusación establecidas nos artigos 28 e 29 da Lei de réxime xurídico das administracións públicas e do procedemento administrativo común e terán dereito a percibir asistencias e axudas de custo por concorrer ás sesións, conforme o Decreto 144/2001, do 7 de xuño, estando cualificadas na categoría primeira.</p>
<p>Artigo 7º.-Proceso de selección.</p>
<p>O proceso de selección constará de dúas fases. Unha primeira na que se valorarán os méritos alegados e o proxecto, e unha segunda na que se rea</p>
<p>lizará unha entrevista ós aspirantes que superen a primeira fase.</p>
<p>Artigo 8º.-Primeira fase de selección.</p>
<p>1. A comisión fará públicas as puntuacións provisionais asignadas a cada un dos aspirantes, como resultado da aplicación do baremo que figura no anexo III. Estas listaxes publicaranse nos taboleiros de anuncios da Consellería de Educación e Ordenación Universitaria e das delegacións provinciais, así como no portal da citada consellería.</p>
<p>2. Os aspirantes poderán presenta-las alegacións que estimen convenientes contra a listaxe provisional, dirixidas ó presidente da comisión, no prazo de dez días naturais contados a partir do día da súa publicación, por calquera dos procedementos recollidos no punto 41.1.b) desta orde.</p>
<p>3. Unha vez estudiadas e resoltas as alegacións presentadas, a comisión publicará a lista definitiva das puntuacións, nos epígrafes de méritos e proxecto de traballo, nos taboleiros de anuncios da Consellería de Educación e Ordenación Universitaria e das delegacións provinciais así como no portal da citada consellería.</p>
<p>Artigo 9º.-Segunda fase de selección.</p>
<p>1. Tódolos aspirantes que obteñan unha puntuación mínima de 4 puntos no proxecto serán convocados pola Comisión de Selección á realización dunha entrevista para mellor aprecia-las circunstancias que concorren neles, e que versará sobre o proxecto presentado.</p>
<p>2. Os aspirantes que non acaden unha puntuación mínima de 4 puntos no proxecto e de 4 puntos na entrevista non poderán ser propostos pola comisión, sendo seleccionados aqueles aspirantes que, obtendo as puntuacións mínimas sinaladas, acaden as maiores puntuacións no total dos puntos considerados no baremo establecido no anexo III, para a praza que solicitan.</p>
<p>3. No caso de producirse empates no total de puntuacións outorgadas, estes resolveranse atendendo sucesivamente e por esta orde á maior puntuación nos puntos 7, 2.1, 1.1 e 5 do baremo.</p>
<p>Artigo 10º.-Proposta de nomeamento.</p>
<p>1. A relación provisional dos concursantes preseleccionados farase pública nos taboleiros de anuncios dos servicios centrais e das delegacións provinciais da Consellería de Educación e Ordenación Universitaria así como no seu portal. Establecerase un prazo de cinco días para que os interesados poidan efectua-las posibles reclamacións ou renuncias ás prazas adxudicadas provisionalmente.</p>
<p>2. Unha vez resoltas as reclamacións, admitidas as posibles renuncias e superado un proceso de formación por parte dos seleccionados, a comisión remitiralle ó conselleiro de Educación e Ordenación Universitaria a proposta de resolución da presente convocatoria, xunto coa acta definitiva coa expresión</p>
<p>das valoracións outorgadas a cada un dos candidatos, así como a relación final das persoas seleccionadas con mención do posto que se adxudicará a cada unha delas.</p>
<p>Artigo 11º.-Resolución da convocatoria.</p>
<p>1. Unha vez realizado todo o proceso anterior, a Comisión de Selección proporá ó conselleiro de Educación e Ordenación Universitaria a adxudicación de postos, que será obxecto de publicación no Diario Oficial de Galicia, e pola que se entenderán notificados, para tódolos efectos, os concursantes ós que lles afecte.</p>
<p>Contra esta resolución, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes contado a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro) de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>2. As prazas adxudicadas son irrenunciables. Os funcionarios e funcionarias docentes que resulten seleccionados pola presente convocatoria quedarán adscritos ós postos adxudicados a partir do día un de setembro de 2003, e permanecerán nestes en réxime de comisión de servicios, con reserva de posto de traballo de orixe, por un período dun ano, renovable ano a ano ata un máximo de seis.</p>
<p>3. O prazo máximo para notifica-la resolución deste procedemento é de seis meses desde o día seguinte ó da publicación desta convocatoria, tendo efectos</p>
<p>desestimatorios a falla de resolución expresa nese período.</p>
<p>Artigo 12º.-Devolución da documentación presentada.</p>
<p>Os interesados ou os seus representantes legais poderán retira-la documentación presentada para acredita-los méritos alegados ante o presidente da comisión (Consellería de Educación e Ordenación Universitaria. Edificios administrativos de San Caetano, 15771 Santiago de Compostela), unha vez transcorridos tres meses desde a publicación no Diario Oficial de Galicia da resolución definitiva do concurso.</p>
<p>Artigo 13º.-Retribucións.</p>
<p>Para efectos de retribucións, en concepto de complemento específico, os funcionarios docentes que resulten seleccionados percibirán o complemento específico correspondente a membros de equipos da reforma, segundo o establecido no anexo VI. 2º dous da Orde do 15 de xaneiro de 2003, DOG do 21 de xaneiro, pola que se dictan instruccións para a confección de nóminas de persoal ó servicio da Administración autonómica.</p>
<p>Disposicións derradeiras</p>
<p>Primeira.-Autorízase a Dirección Xeral de Persoal para dicta-las disposicións que sexan necesarias para a aplicación e desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de marzo de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<p>RELACIÓN E PERFIL DAS PRAZAS</p>
<table><tbody><tr><td></td></tr>
<tr><td>Denominación da praza</td><td>Nº de prazas</td><td>Requisitos</td><td>Destino</td><td>Funcións</td></tr>
<tr><td></td></tr>
</tbody></table>
<table><tbody><tr><td>Desenvolvemento curricular de ciclos formativos e programas de garantía social.</td><td>8*</td><td>Profesor de ensino secundario ou profesor técnico de formación profesional con atribución docente na familia profesional.
Coñecementos de informática a nivel de usuario.</td><td>DXOEFP</td><td>-Elaboración de propostas curriculares e do seu desenvolvemento da formación profesional específica e de programas de garantía social.-Deseño e elaboración de propostas para a actualización formativa do profesorado de formación profesional.-Deseño de espacios e acondicionamento de aulas e caracterización de equipos didácticos para a impartición de ciclos formativos.-Impulso e apoio ás relacións entre os centros educativos e as empresas.</td></tr>
<tr><td></td></tr>
<tr><td>* Distribución das prazas entre as diferentes familias e especialidades:</td></tr>
<tr><td></td></tr>
<tr><td>Hostalería e turismo; actividades agrarias; industrias alimentarias; imaxe persoal; química; sanidade; servicios socioculturais e á comunidade; vidro e cerámica.</td><td>2</td></tr>
<tr><td></td></tr>
<tr><td>Edificación e obra civil; madeira e moble; artes gráficas; artes plásticas.</td><td>2</td></tr>
<tr><td></td></tr>
<tr><td>Actividades marítimo pesqueiras; artes gráficas, fabricación mecánica; mantemento de vehículos autopropulsados; mantemento e servicios á producción; electricidade e electrónica.</td><td>2</td></tr>
<tr><td></td></tr>
<tr><td>Administración; comercio e marketing; informática.</td><td>1</td></tr>
<tr><td></td></tr>
<tr><td>Formación e orientación laboral.</td><td>1</td></tr>
<tr><td></td></tr></tbody></table>
<table>
<tbody><tr><td></td></tr>
<tr><td>Conceptos</td><td>Máximo de puntos por curso,
actividade, etc.</td><td>Total puntos</td><td>Documentos xustificativos</td></tr>
<tr><td></td></tr>
</tbody></table>
<table><tbody><tr><td>1. Méritos específicos relacionados co posto ó que aspira.</td></tr>
<tr><td>1.1. Participación ou coordinación de actividades de deseño curricular.</td><td>0,5 por currículo de etapa ou ciclo formativo.</td><td>1</td></tr>
<tr><td>1.2. Participación en programas europeos.</td><td>0,25 por actividade.</td><td>0,5</td></tr>
<tr><td>1.3. Participación en programas ou actividades de investigación e innovación educativa relacionados coa especialidade á que se opta.</td><td>0,50 por actividade.</td><td>2</td><td>Fotocopias cotexadas das certificacións acreditativas.</td></tr>
<tr><td>1.4. Participación en programas ou actividades de investigación e innovación educativa de carácter xeral.</td><td>0,50 por actividade.</td><td>1</td></tr>
<tr><td>1.5. Por cada ano de servicio nas estructuras da Consellería de Educación e OU relacionadas coa especialidade a que opta.</td><td>0,50 por ano.</td><td>2</td></tr>
<tr><td></td></tr>
<tr><td>2. Asistencia a actividades de formación.</td></tr>
<tr><td>Por asistencia a actividades de formación do profesorado organizadas polas administracións educativas, por institucións sen ánimo de lucro que fosen homologadas polas administracións citadas, así como as organizadas polas universidades:</td><td>Ata 25 horas: 0,10.
De 26 a 50 horas: 0,20.
De 51 a 100 horas: 0,30.
De 100 a 150 horas: 0,40.
Máis de 150 horas: 0,60.</td><td></td><td>Fotocopias cotexadas das certificacións acreditativas.</td></tr>
<tr><td>2.1. Actividades sobre aspectos curriculares, metodolóxicos e de avaliación propios da especialidade á que opta.</td><td></td><td>2</td></tr>
<tr><td>2.2. Actividades relacionadas con aspectos curriculares, metodolóxicos e de avaliación, de carácter xeral.</td><td></td><td>1</td></tr>
<tr><td>2.3. Actividades relacionadas coas tecnoloxías da información e da comunicación.</td><td></td><td>1</td></tr>
<tr><td>2.4. Actividades relacionadas cos idiomas, cos temas transversais do currículo ou coa atención á diversidade.</td><td></td><td>0,50</td></tr>
<tr><td></td></tr>
<tr><td>3. Publicacións.</td></tr>
<tr><td>3.1. Publicacións de carácter científico, pedagóxico e didáctico relacionadas coa especialidade á que opta.</td><td>Por libro: ata 1
Por artigo: ata 0,25.
Por vídeo, casette, CD, disquete e outras similares: ata 0,25.</td><td>2</td><td>Exemplares correspondentes con ISBN ou ISSN.</td></tr>
<tr><td>3.2. Publicacións educativas de carácter xeral.</td><td></td><td>1</td></tr>
<tr><td></td></tr>
<tr><td>4. Titulacións académicas.</td></tr>
<tr><td>4.1. Polo título de doutor.</td><td>1</td><td></td></tr>
<tr><td>4.2. Por cada titulación de grao superior distinta á alegada para o ingreso no corpo desde o que participa.</td><td>0,50</td><td></td></tr>
<tr><td>4.3. Por cada titulación de grao superior en ciencias da educación (sección de ciencias da educación), pedagoxía ou psicopedagoxía, distinta á alegada para o ingreso no corpo desde o que participa.</td><td>0,75</td><td>2</td><td>Fotocopias cotexadas dos títulos ou certificacións de estudios.</td></tr>
<tr><td>4.4. Por cada titulación de grao medio ou diplomatura distinta á alegada para o acceso ó corpo desde o que participa.</td><td>0,25</td></tr>
<tr><td></td></tr>
<tr><td>5. Antigüidade.
Por cada ano de servicio como funcionario/a de carreira (non se computarán os esixidos como requisito).</td><td>0,20</td><td>3</td><td>Folla de alegación e autobaremación.</td></tr>
<tr><td></td></tr>
<tr><td>6. Cursos de lingua galega.</td><td>Iniciación: 0,50.
Perfeccionamento: 1.</td><td>1</td><td>Fotocopias cotexadas.</td></tr>
<tr><td></td></tr>
<tr><td>7. Proxecto de traballo e entrevista.
(Puntuación mínima alegada para este apartado: 4 puntos para o proxecto e 4 puntos para a entrevista).</td><td>Proxecto: 6.
Entrevista: 6.</td><td>12</td><td>Proxecto (máximo 20 folios).</td></tr>
<tr><td></td></tr></tbody></table>

