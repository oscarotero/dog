---
date: '2003-03-24'
id: AAE2
page: 3502
number: 58
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: I. DISPOSICIÓNS XERAIS
title: >-
  Decreto 188/2003, do 27 de febreiro, polo que se modifica o Decreto 148/2003,
  do 9 de xaneiro, polo que se crea a Comisión de Coordinación de Sistemas de
  Información Xeográfica e Cartografía.
range: Decreto
url: 'https://www.xunta.gal/dog/Publicados/2003/20030324/AnuncioAAE2_gl.html'
---
<p>A Comisión de Coordinación de Sistemas de Información Xeográfica e Cartografía creouse polo Decreto 148/2003, do 9 de xaneiro, como órgano de coordinación técnica dos departamentos, órganos e entes da Administración autonómica galega nas súas actuacións en materia de sistemas de información xeográfica e cartográfica.</p>
<p>A comisión adscribiuse á Consellería da Presidencia, Relacións Institucionais e Administración Pública a través da Secretaría Xeral de Planificación e Desenvolvemento Comarcal.</p>
<p>A recente reestructuración da Xunta de Galicia a través dos decretos 22 e 23/2003, ámbolos dous do 20 de xaneiro, que trouxo consigo a desaparición da devandita secretaría xeral, implica a necesidade de adapta-la adscrición da comisión á nova estructura departamental, estimando que aquel órgano de coordinación se debe adscribir á Consellería de Política Territorial, Obras Públicas e Vivenda, dada a vinculación coas competencias que este departamento ten atribuídas.</p>
<p>En virtude do exposto, en exercicio das atribucións conferidas pola Lei 1/1983, do 22 de febreiro, reguladora da Xunta e do seu presidente, por proposta do conselleiro de Política Territorial, Obras Públicas e Vivenda e logo da deliberación do Consello da Xunta de Galicia na súa reunión do día vintesete de febreiro de dous mil tres,</p>
<p>DISPOÑO:</p>
<p>Artigo único.-Modificación do Decreto 148/2003, do 9 de xaneiro, polo que se crea a Comisión de Coordinación de Sistemas de Información Xeográfica e Cartografía.</p>
<p>1. O artigo 2º queda redactado da seguinte forma:</p>
<p>«Artigo 2º.-Adscrición.</p>
<p>A Comisión de Coordinación de Sistemas de Información Xeográfica e Cartografía estará adscrita á Consellería de Política Territorial, Obras Públicas e Vivenda a través da Dirección Xeral de Urbanismo».</p>
<p>2. Os parágrafos 2 e 3 do artigo 4º quedan redactados da seguinte maneira:</p>
<p>«1. Presidente: o conselleiro de Política Territorial, Obras Públicas e Vivenda.</p>
<p>2. Vicepresidente: o director xeral de Urbanismo».</p>
<p>3. O punto 1 do artigo 6º queda redactado da seguinte forma:</p>
<p>«1. A secretaría da comisión será desempeñada por quen designe o presidente da comisión entre o persoal que presta servicios na Dirección Xeral de Urbanismo».</p>
<p>Disposicións derradeiras</p>
<p>Primeira.-Facúltase o conselleiro de Política Territorial, Obras Públicas e Vivenda para dictar cantas normas complementarias fosen precisas para o desenvolvemento deste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintesete de febreiro de dous mil tres.</p>
<p>Manuel Fraga Iribarne</p>
<p>Presidente</p>
<p>Alberto Núñez Feijóo</p>
<p>Conselleiro de Política Territorial, Obras Públicas</p>
<p>e Vivenda</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

