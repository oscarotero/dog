---
date: '2003-05-19'
id: 10DEA
page: 6
number: 95
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 2 de abril de 2003, da Delegación Provincial da Coruña, pola que
  se sinala a data para os pagamentos do prezo xusto por expropiación e
  imposición de servidumes de paso da instalación eléctrica que se cita.
  (Expediente 197/1994).
range: Resolución
url: 'https://www.xunta.gal/dog/Publicados/2003/20030519/Anuncio10DEA_gl.html'
---
<p>De conformidade co disposto nos artigos 48.1º da Lei de expropiación forzosa do 16 de decembro de 1954, e 48.2º, 49, 50 e 51 do seu Regulamento do 26 de abril de 1957, esta delegación acorda sinala-lo día 11 de xuño de 2003, a partir das 11 horas, para que o pagador da entidade beneficiaria Unión Fenosa Distribución, S.A., proceda nas oficinas da Casa do Concello de Oleiros, ós pagamentos do prezo xusto e xuros, por expropiación e imposición de servidumes de paso da liña eléctrica aérea a 20 kV desde a subestación de Sada ata a liña San Marcos-Arillo e Consistorio (expediente número 197/1994), ós interesados propostos como titulares</p>
<p>dos predios afectados, ós que se lles dirixirá notificación individual para o efecto.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixirlle ó Ministerio Fiscal as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 2 de abril de 2003.</p>
<p>Jesús Espada Martínez</p>
<p>Delegado provincial da Coruña</p>

