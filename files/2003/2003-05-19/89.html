---
date: '2003-05-19'
id: '10E82'
page: 6
number: 95
agency: CONCELLO DO PORRIÑO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030519/Anuncio10E82_gl.html'
---
<p>O Concello Pleno, en sesión do día 10 de abril de 2003, adoptou o seguinte acordo:</p>
<p>«1º Aprobar definitivamente o Plan Xeral de Ordenación Municipal redactado por Arteplan, S.A. e recollido na documentación seguinte:</p>
<p>-Volume 1: estudio do medio rural.-Volume 2: memoria de planeamento.-Volume 3: normativa.-Volume 4: estudio económico-financeiro.-Volume 5: inventario do patrimonio cultural.-Volume 6: planos.-Volume: informe ás alegacións recibidas.</p>
<p>Coas seguintes modificacións.</p>
<p>-A) Deberá recollerse o sistema local viario interior dos seguintes polígonos:</p>
<p>SUR-PPI 5</p>
<p>SUR-PPI 6</p>
<p>SUR-PPI-7</p>
<p>-B) Deberá incluírse na ordenanza de solo de especial protección de augas, a ordenación do Plan</p>
<p>Hidrolóxico de Conca sobre edificacións en zonas inundables, vías de comunicación, protección de zonas húmidas, lagos e lagoas.</p>
<p>-C) Deberán concretarse os instrumentos de planemento vixentes e a data de aprobación definitiva destes nas seguintes obras.</p>
<p>-2. Ordenación volume esgotado.</p>
<p>-4. Torneiros Garda Civil.</p>
<p>-5. Residencial Torneiros 2.</p>
<p>-Estudio de detalle, cuarteirón 2b, parcelas, F.G.</p>
<p>-Plan parcial polígono As Gándaras.</p>
<p>-D) Deberá grafarse o sistema xeral aeroportuario no Plano 1-11.</p>
<p>-E) De conformidade co establecido no artigo 85.5º a) da Lei 9/2002, de ordenación urbanística de Galicia exclúese da aprobación definitiva do Plan Xeral de Ordenación Municipal os seguintes terreos:</p>
<p>-Terreos do núcleo rural de Orbenlle, afectados pola delimitación Rede Natura.</p>
<p>-Terreos do solo urbano industrial do polígono industrial das Gándaras, desenvolvido no seu día polo Sepes.</p>
<p>-Terreos situados ó norte do núcleo de Orbenlle e ó leste da delimitación do Plan Parcial das Gándaras.</p>
<p>Solicitar da COTOPV, aclaración sobre a delimitación do espacio natural Gándaras de Budiño, incluído na Rede Natura.</p>
<p>-Ámbito do SUR-PPI: 8 Sector 3.</p>
<p>-Ámbito do SUR-PPI: 3.</p>
<p>F) Completa-lo informe de Estradas do Estado nos seguintes particulares:</p>
<p>-Na determinación da liña límite de edificación na estrada N-120, desde o límite do concello de Ponteareas ata o p.k. 654,500 (camiño de acceso ó Restaurante Manolo), que é de 25 m desde o bordo exterior da calzada.</p>
<p>-Na determinación da liña límite de edificación na estrada N-550, entre o p.k. 157,300 (Pontenova) ata o límite co concello de Salceda de Caselas, que é de 25 m do bordo exterior da calzada.</p>
<p>2º Resolve-las alegacións formuladas por persoas físicas e xurídicas durante o período de información pública, polos pronunciamentos e motivacións xurídico-legais que se expresan no tomo informe ás alegacións presentadas e demais informes incorporados ó expediente.</p>
<p>3º Dar cumprimento ó disposto no artigo 92 da Lei 9/2002, de ordenación urbanística de Galicia, publicando o acordo de aprobación definitiva no Diario Oficial de Galicia e a normativa e ordenanzas no BOP.</p>
<p>Dar traslado á COTOPV dunha copia adverada do expediente administrativo completo e de dous exemplares do instrumento aprobado con tódolos planos</p>
<p>que integran o plan xeral, debidamente dilixenciado polo secretario do concello».</p>
<p>O presente acordo esgota a vía administrativa e contra este plan poderá interpor directamente quen se considere lexitimado recurso contencioso-administrativo no prazo de dous meses ante o Tribunal Superior de Xustiza de Galicia. Nembargantes, tamén poderá interporse calquera outro recurso que o interesado considere procedente, consonte dereito.</p>
<p>De conformidade co disposto no artigo 70.2º da Lei 7/1985, de bases de réxime local e no artigo 48.2º da Lei 1/1997, do solo de Galicia, a normativa e as ordenanzas do presente Plan Xeral de Ordenación Municipal publicaranse no BOP e non entrarán en vigor ata que transcorra o prazo de 15 días.</p>
<p>A documentación correspondente á aprobación defnitiva remitiuse á Consellería de Política Territorial, Obras Públicas e Vivenda o luns, 12 de maio de 2003, con rexistro de saída nº 2.200.</p>
<p>O Porriño, 12 de maio de 2003.</p>
<p>Xosé Manuel Barros González</p>
<p>Alcalde</p>

