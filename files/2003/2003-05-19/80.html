---
date: '2003-05-19'
id: 10E5E
page: 6
number: 95
agency: CONCELLO DE CABANAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030519/Anuncio10E5E_gl.html'
---
<p>De conformidade coa autorización formulada polo Tribunal Superior de Xustiza de Galicia e o acordado por esta Alcaldía, formúlase a seguinte convocatoria pública:</p>
<p>1. Obxecto: elección de xuíz de paz titular do Concello de Cabanas.</p>
<p>2. Prazo de presentación de solicitudes: quince días hábiles contados desde a data da última pubicación do anuncio no BOP ou DOG.</p>
<p>3. Condicións dos solicitantes: ser español, maior de idade, e non estar incurso en ningunha das causas</p>
<p>de incapacidade previstas no artigo 303 da Lei orgánica 6/1985.</p>
<p>4. Documentos necesarios.</p>
<p>a) Instancia solicitando tomar parte no proceso selectivo.</p>
<p>b) Certificación de nacemento ou fotocopia autenticada do DNI.</p>
<p>c) Certificación expedida polo Rexistro Central de Penados e Rebeldes e declaración complementaria a que fai referencia o artigo 2 da Lei 68/1980 na súa alinea 1.a) referente a se se atopa inculpado ou procesado.</p>
<p>d) Declaración responsable de non estar incurso en causa de incapacidade.</p>
<p>e) Xustificación de méritos que alegue o solicitante, así como actividades que realiza.</p>
<p>5. Elección: o Pleno do Concello, co voto favorable da maioría absoluta dos seus membros entre as persoas que, reunindo as condicións legais, así o soliciten. Se non houbese solicitantes, o Pleno elixirá libremente.</p>
<p>Cabanas, 9 de abril de 2003.</p>
<p>Modesta Anca Rico</p>
<p>Alcaldesa presidenta</p>

