---
date: '2003-08-25'
id: '19336'
page: 10
number: 163
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 4 de xullo de 2003, da Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, da instalación eléctrica que se cita.
  (Expediente IN407A 01/480).
range: Resolución
url: 'https://www.xunta.gal/dog/Publicados/2003/20030825/Anuncio19336_gl.html'
---
<p>Visto o expediente para outorgamento de autorización administrativa, aprobación do proxecto de execución e declaración de utilidade pública, en concreto, da instalación eléctrica que a continuación se detalla:</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, A Coruña.</p>
<p>Denominación: L.M.T. Féas-Sagrón-Río Chancelas.</p>
<p>Situación: Cariño.</p>
<p>Características técnicas: liña eléctrica aérea a media tensión a 20 kV, sobre apoios de formigón</p>
<p>e metálicos tubulares e con conductores LA-110 en 1.137 m e PAS-120 en 3.571 m de lonxitude, coa orixe no C.T. Feás e final no apoio nº 36 da liña proxectada, ó que segue tramo subterráneo, baixo tubo, con conductores R.H.Z.1 12/20 kV de 3(1x240) mm Al, de 80 m de lonxitude e final na liña subterránea que alimenta ó C.T. Cerca, no termo municipal de Cariño.</p>
<p>O expediente someteuse ós trámites ordenados na Lei 54/1997, do 27 de novembro (BOE nº 285), do sector eléctrico, e no título VII do Real decreto, do 1 de decembro (BOE nº 310), sobre autorización de instalacións de enerxía eléctrica.</p>
<p>Na fase de información pública presentáronse as seguintes alegacións:</p>
<p>Os propietarios do predio nº 151, hrdos. de José Martínez Díaz, alegan que non están de acordo coa valoración que fixo Unión Fenosa Distribución, S.A., do seu predio.</p>
<p>Unión Fenosa Distribución, S.A., manifesta que en caso de non chegar a un acordo amigable poden presentar folla de aprecio valorando os prexuízos que consideren e será o Xurado Provincial de Expropiación, quen determine o prezo xusto.</p>
<p>Os propietarios dos predios nº 85, 107, 112, 131, 151, 168, 194, 196, 204, 209 e 215, Luisa Martínez Fraguela no seu propio nome e en representación da súa nai Luisa Pumar Martínez e hrdos. de Darío Salgueiro Veiga, alegan que o solicitante da liña se negou a calquera tipo de negociación ou consenso co titular dos predios.</p>
<p>Unión Fenosa Distribución, S.A., manifesta que non foi posible alcanzar un acordo amigable a pesar de intentalo, permanecendo, non obstante, á disposición da propiedade para alcanzalo, en todo caso poderá presentar, no seu momento, folla de aprecio valorando os prexuízos que cosideren lle cause a dita instalación co fin de que o Xurado Provincial de Expropiación determine o xustiprezo definitivo.</p>
<p>Vista a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial resolve:</p>
<p>Autorizar, aproba-lo proxecto de execución e declarar de utilidade pública, en concreto, as devanditas instalacións, nas que as características se axustarán en tódalas súas partes ás que figuran no anteproxecto, e ás condicións técnicas e de seguridade establecidas nos regulamentos de aplicación.</p>
<p>As instalacións excutaranse nun prazo non superior a un ano, contado a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
<p>Contra esta resolución poderá interpoñer recurso de alzada ante o conselleiro de Innovación, Industria</p>
<p>e Comercio no prazo dun mes contado a partir do día seguinte ó da notificación desta resolución, tamén poderá interpoñer calquera outro recurso que considere pertinente ó seu dereito.</p>
<p>A Coruña, 4 de xullo de 2003.</p>
<p>Jesús Espada Martínez</p>
<p>Delegado provincial da Coruña</p>

