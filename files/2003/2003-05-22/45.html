---
date: '2003-05-22'
id: '11966'
page: 6
number: 98
agency: CONCELLO DE OLEIROS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030522/Anuncio11966_gl.html'
---
<p>O Concello de Oleiros aprobou o expediente administrativo para a contratación conxunta nun só lote, por medio de concurso con procedemento aberto e polo trámite de urxencia, das seguintes obras:</p>
<p>Obxecto: redacción dos proxectos de execución así como execución das seguintes obras:</p>
<p>-Acondicionamento do terreo na avda. Ernesto Che Guevara.</p>
<p>-Axardinamento na avda. Ernesto Che Guevara.</p>
<p>Orzamento de licitación: o importe total do obxecto do contrato, IVE incluído, é o seguinte:</p>
<p>-Acondicionamento do terreo na avda. Ernesto Che Guevara: 54.986,40 euros.</p>
<p>-Axardinamento na avda. Ernesto Che Guevara: 45.797,33 euros.</p>
<p>Total: 100.783,73 euros.</p>
<p>Clasificación: non se esixe.</p>
<p>Fianzas:</p>
<p>Provisional: non se esixe.</p>
<p>Definitiva: 4% do importe de adxudicación.</p>
<p>Taxas por tomar parte no concurso: 65,43 euros.</p>
<p>Prazo de execución: dous meses para cada unha das obras.</p>
<p>Proposicións: poderán presentarse no rexistro xeral do Concello de Oleiros durante o prazo de trece días (13) naturais contados a partir do día seguinte ó da última publicación do anuncio de licitación xa sexa no BOP ou no DOG; ata as 13 horas.</p>
<p>Faise constar que os licitadores deberán de ofertar para a totalidade do obxecto do contrato (acondicionamento do terreo e axardinamento) indicando o prezo individual para cada obra e o total da oferta; de acordo co modelo indicado nos anexos do prego de cláusulas administrativas.</p>
<p>Prego de condicións: poderá recollerse na Secretaría Xeral do Concello de Oleiros, desde as 9 ata as 13 horas.</p>
<p>Os gastos de publicación deste anuncio serán por conta do adxudicatario.</p>
<p>Oleiros, 12 de maio de 2003.</p>
<p>Esther Pita Pita</p>
<p>Alcaldesa</p>

