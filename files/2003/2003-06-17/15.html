---
date: '2003-06-17'
id: 13ABA
number: 116
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia
range: Cédula
url: 'https://www.xunta.gal/dog/Publicados/2003/20030617/Anuncio13ABA_gl.html'
---
<p>(316/2003). Eu, Jaime Balado Yáñez, secretario xudicial do Xulgado do Social número dous da Coruña, dou fe e testemuño: en autos seguidos perante este xulgado do social, tramitados baixo o número 316/2003 por instancia de José Pardo Pedreira contra a empresa Air Morteros, S.L. sobre despedimento, dictouse a seguinte:</p>
<p>«Sentencia. Na cidade da Coruña o 19 de maio de 2003. Jorge Hay Alba, maxistrado-xuíz do social número dous desta cidade, viu os presentes autos de xuízo número 316/2003, seguidos por instancia de José Pardo Pedreira, maior de idade, asistido pola letrada Cristina Gómez Lozano, contra a empresa Air Morteros, S.L., que non compareceu nos autos, sendo o obxecto da reclamación, despedimento, seguen feitos e fundamentos de dereito.</p>
<p>Decido que, estimando a demanda interposta por José Pardo Pedreira contra a empresa Air Morteros, S.L., debo declarar e declaro improcedente o despedimento efectuado ó demandante, condenado á demandada a que, no prazo de cinco días contado desde a data da notificación da sentencia, opte entre a readmisión inmediata do demandante nas mesmas condicións que tiña con anterioridade, ou o aboamento dunha indemnización de 119,67 euros, máis, en ámbolos casos, o aboamento dos salarios de tramitación deixados de percibir desde a data do despedimento ata a notificación desta resolución, que ascende a 31,91 euros diarios.</p>
<p>Notifíqueselles esta resolución ás partes, ás que se lles fará saber que contra ela só cabe recurso de suplicación ante o Tribunal Superior de Xustiza de Galicia, anunciándose ante este xulgado no prazo de cinco días contado a partir da notificación desta sentencia e, no propio termo, se o recorrente non goza do beneficio da xustiza gratuíta deberá, ó anuncialo, entrega-lo xustificante acreditativo de consignación da cantidade obxecto da condena na conta de depósitos e consignacións que este xulgado ten aberta no Banesto desta cidade, co número de conta 0030-6349-0000-5603, clave 60, facendo constar no ingreso o número do expediente.</p>
<p>E, así mesmo, deberá, no momento de interpo-lo recurso, consigna-la cantidade de 150,25 euros en</p>
<p>concepto de depósito na clave 65 da citada conta e expediente.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E para que sirva de notificación á empresa, que ten o seu enderezo descoñecido, mediante a súa publicación no Diario Oficial de Galicia, expido e asino esta cédula de notificación na Coruña o 19 de maio de 2003.</p>
<p>O secretario xudicial</p>
<p>Rubricado</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

