---
date: '2003-06-17'
id: 13B16
page: 7
number: 116
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 7 de maio de 2003, da Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, da instalación eléctrica que se cita.
  (Expediente IN407A 01/276).
range: Resolución
url: 'https://www.xunta.gal/dog/Publicados/2003/20030617/Anuncio13B16_gl.html'
---
<p>Visto o expediente para outorgamento de autorización administrativa, aprobación do proxecto de execución e declaración de utilidade pública, en concreto, das instalacións eléctricas que a continuación se detallan:</p>
<p>Solicitante: Unión Fenosa Distribución, S.A.</p>
<p>Enderezo social: avda. de Arteixo, 171, A Coruña.</p>
<p>Denominación: L.M.T., C.T., R.B.T. Canosa.</p>
<p>Situación: Moeche.</p>
<p>Características técnicas: liña eléctrica subterránea-aérea de media tensión, a 20 kV, o tramo subterráneo, baixo tubo e con conductor R.H.V. 12/20 kV, de 3(1x95) mm Al, de 360 m de lonxitude, coa orixe no apoio que se vai instalar na liña que alimenta o C.T. Trieiro, seguido de tramo aéreo, con apoios de formigón e conductor LA-56, de 637 m de lonxitude e final en C.T. Canosa, que se vai instalar.</p>
<p>Centro de transformación, tipo intemperie, de 50 kVA, e tensións de 20/0,380-0,220 kV, en Canosa, do que parte rede de baixa tensión sobre apoios de formigón e conductor R.Z. de 665 m de lonxitude nos lugares de Canosa e Xan Fero, que se conecta á rede existente. No termo municipal de Moeche.</p>
<p>O expediente someteuse ós trámites ordenados na Lei 54/1997, do 27 de novembro (BOE nº 285), do sector eléctrico, e no título VII do Real decreto, do 1 de decembro (BOE nº 310), sobre autorización de instalacións de enerxía eléctrica.</p>
<p>Na fase de información pública presentáronse as seguintes alegacións:</p>
<p>O propietario dos predios nº 7, 12 e 15, Juan Abel Castro Paz, manifesta que os predios están plantados con eucaliptos, árbores de gran altura, que se lle aboe non só o voo senón o terreo. Que logo da expropiación se sinale o terrreo e se volva medir. Que acepta que se lle expropie ou compre no seu prezo xusto o terreo afectado.</p>
<p>Unión Fenosa Distribución, S.A. manifesta que se é certo que non pode dedica-la superficie afectada á plantación de árbores, si o pode dedicar a calquera outro uso que estime pertinente. Menciona o artigo 162 del Real decreto 1955/2000. Que se non chega a un acordo, poderá presentar folla de taxación polos prexuízos ocasionados co fin de que o Xurado Provincial de Expropiación determine o prezo xusto definitivo. Que o día de levantamento de actas previas á ocupación se comprobará e sinalará a zona afectada nas parcelas. Que para o dito acto se lle notificará o día e a hora.</p>
<p>O propietario do predio nº 30, Manuel Campos Espantoso, manifesta que segundo o comprobado en</p>
<p>campo, o voo da liña afecta unha lonxitude de 62 m lineais e non 55 m segundo reflicte a notificación. Que logo das comprobacións oportunas solicita que se lle notifique.</p>
<p>Unión Fenosa Distribución, S.A. manifesta que segundo lles consta o predio está afectado polo apoio nº 5 (un metro cadrado de chan) e de 55 m lineais que se corresponden con 888 m. A variación canto á superficie afectada comprobarase o día de levantamento de actas previas á ocupación, data que lle será notificada para que poida comparecer na parcela.</p>
<p>Vista a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial resolve:</p>
<p>Autorizar, aproba-lo proxecto de execución e declarar de utilidade pública, en concreto, as devanditas instalacións, nas que as características se axustarán en tódalas súas partes ás que figuran no anteproxecto, e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a un ano, contado a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación.</p>
<p>Contra esta resolución poderá interpoñer recurso de alzada ante o conselleiro de Innovación, Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que estime pertinente ó seu dereito.</p>
<p>A Coruña, 7 de maio de 2003.</p>
<p>Jesús Espada Martínez</p>
<p>Delegado provincial da Coruña</p>

