---
date: '2003-04-11'
id: D94A
page: 4
number: 72
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 31 de marzo de 2003, da Delegación Provincial da Coruña, pola
  que se anuncia o levantamento das actas previas á ocupación de bens e dereitos
  afectados por instalacións do aproveitamento hidroeléctrico Salto de Gomil.
  (Expediente 483/2001).
range: Resolución
url: 'https://www.xunta.gal/dog/Publicados/2003/20030411/AnuncioD94A_gl.html'
---
<p>Outorgada a declaración de utilidade pública que leva implícita a urxente ocupación dos bens e dereitos afectados polas instalacións do aproveitamento hidroeléctrico de Gomil no río Mandeo, no concello de Aranga e liña eléctrica a 66 kV, nos termos municipais de Aranga e Curtis (expediente 483/2001), por resolución da Dirección Xeral de Industria, Enerxía e Minas de data 6 de marzo de 2003, a favor da entidade beneficiaria Técnicos Asociados Gallegos, S.L., con enderezo na Vía Edison, nº 1-2º esquerda Polígono do Tambre, 15890 Santiago de Compostela (A Coruña).</p>
<p>Esta delegación acorda sinala-los días 5, 6, 7, 8, 9, 12 e 13 de maio de 2003 no concello de Aranga e os días 14, 15, 16, 19 e 20 do mesmo mes e ano no concello de Curtis, para o levantamento das actas previas á ocupación, de conformidade cos artigos 52 da Lei de expropiación forzosa do 16 de decembro de 1954 e 56 do seu regulamento do 26 de abril de 1957, nas que se describirán os bens e dereitos obxecto de expropiación en pleno dominio e para imposición de servidumes de paso, afectados polas instalacións da canle e encanamento do aproveitamento hidroeléctrico, central hidroeléctrica e liña aéreo-subterránea de transporte de enerxía eléctrica a 66 kV de 9.339 m de lonxitude de conexión do dito aproveitamento coa subestación de Unión</p>
<p>Fenosa en Teixeiro (Curtis), contidas as ditas afeccións na relación de predios que se expón xunto con esta resolución nos taboleiros de edictos dos concellos de Aranga e Curtis, deducida da que se someteu a información pública no BOP e no Diario Oficial de Galicia de data 7 e 14 de agosto de 2002, respectivamente e no Ideal Gallego do 30 de xullo de 2002; acto ó que deberán concorre-los propietarios propostos dos predios afectados, ós que se lles practicará notificación individual, sinalándoselles os horarios para a súa comparecencia ó levantamento efectivo das actas nas oficinas das referidas casas do concello, sen prexuízo de desprazarase ós predios.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así, dirixirlle ó Ministerio Fiscal, as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 31 de marzo de 2003.</p>
<p>Jesús Espada Martínez</p>
<p>Delegado provincial da Coruña</p>
<p>CONSELLERÍA DE POLÍTICA AGROALIMENTARIA</p>
<p>E DESENVOLVEMENTO RURAL</p>

