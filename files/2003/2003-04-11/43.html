---
date: '2003-04-11'
id: D96E
page: 4
number: 72
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 24 de marzo de 2003, da Dirección Xeral de Calidade e Avaliación
  Ambiental, pola que se somete a información pública o estudio de impacto
  ambiental do proxecto de apertura dun vertedoiro de residuos da construcción e
  demolición en Foz (Lugo), promovido pola Subdirección Xeral de Calidade
  Ambiental e o Concello de Foz. (Clave 2003/0018).
range: Resolución
url: 'https://www.xunta.gal/dog/Publicados/2003/20030411/AnuncioD96E_gl.html'
---
<p>En cumprimento do disposto no acordo do 13 de febreiro de 2003 desta dirección xeral, polo que se establece o procedemento de tramitación de urxencia no procedemento de avaliación de impacto ambiental, reducíndose á metade os prazos de tramitación, o órgano ambiental somete o estudio de</p>
<p>impacto ambiental ó trámite de información pública mediante anuncio no Diario Oficial de Galicia, durante o prazo de 15 días.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de impacto ambiental do proxecto de apertura dun vertedoiro de residuos da construcción e demolición en Foz (Lugo).</p>
<p>2. Para os devanditos efectos informativos, poranse á disposición dos administrados exemplares nas seguintes dependencias:</p>
<p>-Dirección Xeral de Calidade e Avaliación Ambiental.</p>
<p>-Delegación Provincial da Consellería de Medio Ambiente da provincia de Lugo.</p>
<p>3. As alegacións formularanse durante o prazo de quince (15) días, contados a partir do seguinte ó da publicación desta resolución no Diario Oficial de Galicia.</p>
<p>Santiago de Compostela, 24 de marzo de 2003.</p>
<p>José Luis Díez Yáñez</p>
<p>Director xeral de Calidade e Avaliación Ambiental</p>

