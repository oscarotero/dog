---
date: '2003-09-23'
id: 1B326
page: 11
number: 184
agency: CONCELLO DE LUGO
section: VI. ANUNCIOS
title: Anuncio de adxudicación de contratos.
range: Anuncio
url: 'https://www.xunta.gal/dog/Publicados/2003/20030923/Anuncio1B326_gl.html'
---
<p>En cumprimento do disposto no artigo 93 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas, faise pública a adxudicación dos contratos que a continuación se relacionan:</p>
<p>1. Entidade adxudicadora.</p>
<p>a) Organismo: Concello de Lugo.</p>
<p>b) Dependencia que tramita o expediente: Servicio de Contratación e Asuntos Xerais.</p>
<p>2. Obxecto do contrato.</p>
<p>a) Tipo de contrato: xestión de servicios públicos.</p>
<p>b) Descrición do obxecto.</p>
<p>1.1. A redacción dos documentos técnicos, administrativos e económicos seguintes:</p>
<p>a) O proxecto de construcción das obras e instalacións do complexo mediambiental de tratamento (planta de reciclaxe e concompostaxe) de residuos sólidos urbanos e asimilabres -no sucesivo RSUxerados no municipio de Lugo.</p>
<p>b) O proxecto de explotación do complexo citado.</p>
<p>c) O Plan municipal de xestión de RSU do Concello de Lugo, que conterá as determinacións e documentos establecidos na lexislación estatal e autonómica e as prescricións que lle sexan de aplicación do Plan autonómico galego de RSU.</p>
<p>d) O estudio de impacto ou efectos ambientais.</p>
<p>e) Os demais estudios, documentos e proxectos necesarios para defini-las obras e instalacións do complexo citado e para a obtención das licencias, autorizacións e permisos que legalmente sexan esixibles para a súa execución, posta en funcionamento e explotación.</p>
<p>f) O regulamento do servicio.</p>
<p>1.2. A construcción da planta e instalacións indicadas de acordo cos pregos de cláusulas administrativas particulares e de bases ou prescricións técnicas, cos seus respectivos proxectos e coa declaración de efectos ambientais e licencias, permisos e autorizacións administrativas outorgadas.</p>
<p>1.3. A xestión do servicio de tratamento dos RSU do Concello de Lugo e explotación integral do complexo medioambiental, de conformidade co Plan de Xestión de RSU de Lugo, cos pregos, proxectos e permisos, licencias e autorizacións sinalados nos dous parágrafos anteriores desta cláusula.</p>
<p>c) Boletín ou diario oficial e data de publicación do anuncio de licitación: BOP número 285, do 13-12-2002; DOG número 242, do 17-12-2002; BOE número 303, do 19-12-2002 e no DOCE.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base de licitación.</p>
<p>Importe total: non se fixa orzamento previo dado que son os licitadores os que presentarán os anteproxectos necesarios para a execución do obxecto do contrato.</p>
<p>5. Adxudicación.</p>
<p>a) Data: 7 de abril de 2003.</p>
<p>b) Contratista: Urbaser, S.A.</p>
<p>c) Nacionalidade: española.</p>
<p>d) Importe de adxudicación: 12.627.785,37 euros.</p>
<p>Lugo, 22 de agosto de 2003.</p>
<p>José Clemento López Orozco</p>
<p>Alcalde</p>

