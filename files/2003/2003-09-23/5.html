---
date: '2003-09-23'
id: 1B292
page: 11
number: 184
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Decreto 352/2003, do 11 de setembro, polo que se acepta a doazón feita pola
  Fundación Marcelino Botín en favor do Servicio Galego de Saúde dun acelerador
  lineal Meavatron Plus, con destino ó Complexo Hospitalario Universitario de
  Santiago de Compostela.
range: Decreto
url: 'https://www.xunta.gal/dog/Publicados/2003/20030923/Anuncio1B292_gl.html'
---
<p>A Fundación Marcelino Botín doa un acelerador lineal Meavatron Plus, con control dixital de radiocirurxía e radioterapia estereotáxica, en favor do Servicio Galego de Saúde con destino ó Complexo Hospitalario Universitario de Santiago de Compostela.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e presidente do Servicio Galego de Saúde, e logo de deliberación do Consello da Xunta de Galicia na súa reunión do día once de setembro de dous mil tres,</p>
<p>DISPOÑO:</p>
<p>Artigo 1º</p>
<p>Acéptase a doazón dun acelerador lineal Meavatron Plus, con control dixital de radiocirurxía e radioterapia estereotáxica.</p>
<p>Artigo 2º</p>
<p>O devandito acelerador acéptase segundo o establecido na normativa en materia patrimonial da Comunidade Autónoma e destinarase ó Complexo Hospitalario Universitario de Santiago de Compostela.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, once de setembro de dous mil tres.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade</p>
<p>CONSELLERÍA DE FAMILIA, XUVENTUDE, DEPORTE E</p>
<p>VOLUNTARIADO</p>

