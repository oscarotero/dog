---
date: '2003-09-23'
id: 1B30A
page: 11
number: 184
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 9 de setembro de 2003, da Xerencia Xeral do Complexo
  Hospitalario de Pontevedra, pola que se anuncia concurso público, polo
  procedemento aberto e trámite de urxencia, para a contratación do servicio de
  mantemento dos edificios e instalacións que constitúen o hospital provincial
  dependente do Complexo Hospitalario de Pontevedra. (Expediente CP015/2003).
range: Resolución
url: 'https://www.xunta.gal/dog/Publicados/2003/20030923/Anuncio1B30A_gl.html'
---
<p>A Xerencia Xeral do Complexo Hospitalario de Pontevedra, en virtude das atribucións que lle foron</p>
<p>delegadas conforme o establecido no artigo 6 j) da Orde do 14 de marzo de 2002 (Diario Oficial de Galicia nº 66, do 5 de abril), sobre delegación de competencias no xerente xeral do Complexo Hospitalario de Pontevedra, resolve convoca-lo concurso público nº 015/2003, polo procedemento aberto e trámite de urxencia seguinte:</p>
<p>1. Obxecto e orzamento: a contratación do servicio de mantemento dos edificios e instalacións que constitúen o hospital provincial dependente do Complexo Hospitalario de Pontevedra, por un orzamento de douscentos cinco mil euros (205.000). Imposto sobre o valor engadido.</p>
<p>2. Prazo de execución: un ano a partir partir da data de formalización do contrato.</p>
<p>3. Documentos de interese para os licitadores: o prego de cláusulas administrativas particulares e de prescricións técnicas e demais documentación complementaria poderán ser solicitados na Unidade de Contratación Administrativa no Hospital Provincial; r/ Loureiro Crespo, 2, 36001 Pontevedra, nos días laborables, agás sábados, desde as 9.00 ata as 14.00 horas, ou por teléfono: 986 80 71 03 ou fax: 986 80 70 52, durante o prazo de admisión das proposicións. Enderezo na Internet: www.sergas.es</p>
<p>4. Fianzas: provisional, o dous por cento do orzamento da licitación: catro mil cen euros (4.100). Definitiva, o catro por cento do importe da adxudicación; que se constituirán conforme o disposto no prego de cláusulas administrativas particulares.</p>
<p>5. Solvencia económica e financeira: exenta por esixir clasificación económica.</p>
<p>6. Solvencia técnica: exenta por esixir clasificación económica.</p>
<p>7. Criterios de adxudicación: os especificados no prego de cláusulas administrativas (punto 11.1).</p>
<p>8. Clasificación: grupo O, subgrupo 1, categoría B (equivalente ó establecido polo Real decreto 52/1991, do 25 de xaneiro, grupo III, subgrupo 7 ó 5 e categoría B).</p>
<p>9. Presentación das proposicións: as proposicións presentaranse en man, en sobres pechados e asinados polo licitador ou persoas que o representen, no rexistro xeral do Hospital Provincial de Pontevedra, antes das catorce (14.00) horas do décimo día natural contado a partir do seguinte ó da publicación desta resolución no Diario Oficial de Galicia (no caso de que o dito día coincida en sábado ou festivo, finalizará o día hábil seguinte), ou por correo na forma indicada no artigo 80 do Regulamento xeral de contratos das administración públicas.</p>
<p>10. Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas</p>
<p>do Hospital Provincial de Pontevedra, ás dez (10.00) horas do décimo primeiro día natural, contado a partir do seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>11. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>12. Variantes: non se admitirá a presentación de variantes ou alternativas.</p>
<p>13. Anuncios: o importe dos anuncios deste concurso público será por conta do adxudicatario do contrato.</p>
<p>Pontevedra, 9 de setembro de 2003.</p>
<p>Francisco Javier Cobas Gamallo</p>
<p>Xerente xeral do Complexo Hospitalario de</p>
<p>Pontevedra</p>

