---
date: '2003-02-04'
id: 495E
page: 1
number: 24
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 22 de xaneiro de 2003 pola que se amplía o prazo de presentación de
  solicitudes previsto na Orde do 30 de decembro de 2002 pola que se modifica a
  Orde do 17 de xullo de 2000, pola que se establecen as bases e condicións e se
  regula o procedemento de concesión de axudas para a creación, renovación,
  modernización e innovación tecnolóxica das empresas de manipulación,
  transformación, conservación, tratamento e comercialización dos productos da
  pesca, o marisqueo e a acuicultura, e se particulariza para o exercicio 2003 o
  devandito procedemento, tramitado como expediente anticipado de gasto.
range: Orde
url: 'https://www.xunta.gal/dog/Publicados/2003/20030204/Anuncio495E_gl.html'
---
<p>A Orde do 30 de decembro de 2002 pola que se modifica a Orde do 17 de xullo de 2000, pola que se establecen as bases e condicións e se regula o procedemento de concesión de axudas para a creación, renovación, modernización e innovación tecnolóxica das empresas de manipulación, transformación, conservación, tratamento e comercialización dos productos da pesca, o marisqueo e a acuicultura, e se particulariza para o exercicio 2003 o devandito procedemento, tramitado como expediente anticipado de gasto (DOG nº 252, do 31 de decembro) establece no seu artigo 3 que para a concesión de axudas ó abeiro da devandita orde con cargo ó exercicio orzamentario 2003 o prazo de presentación de solicitudes será de trinta (30) días hábiles contados a partir do seguinte ó da súa publicación no Diario Oficial de Galicia.</p>
<p>Por outra banda a Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003 (DOG nº 251, do 30 de decembro), establece no seu artigo 43 que o prazo de presentación de solicitudes que se estableza nas correspondentes ordes de axudas e subvencións non será en ningún caso inferior a corenta (40) días hábiles.</p>
<p>Xa que logo, e para os efectos da adapta-la devandita Orde do 30 de decembro de 2002 ó disposto no artigo 43 da vixente Lei de orzamentos, e polo que cómpre modifica-la orde no seu artigo 3, ampliándose deste xeito o prazo de presentación de solicitudes anteriormente establecido para os efectos de dar cumprimento ó disposto na devandita lei.</p>
<p>Por todo o exposto e no uso das facultades que me foron conferidas</p>
<p>DISPOÑO:</p>
<p>Artigo único.-Para os efectos de dar cumprimento ó disposto no artigo 43 da Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003 (DOG nº 251, do 30 de decembro), modifícase o artigo 3 da Orde do 30 de decembro de 2002 pola que se modifica a Orde do 17 de xullo de 2000, pola que se establecen as bases e condicións e se regula o procedemento</p>
<p>de concesión de axudas para a creación, renovación, modernización e innovación tecnolóxica das empresas de manipulación, transformación, conservación, tratamento e comercialización dos productos da pesca, o marisqueo e a acuicultura, e se particulariza para o exercicio 2003 o devandito procedemento, tramitado como expediente anticipado de gasto (DOG nº 252, do 31 de decembro), de xeito que queda redactado como segue:</p>
<p>«Artigo 3º.-Para a concesión de axudas ó abeiro da devandita Orde do 17 de xullo de 2000 con cargo ó exercicio orzamentario 2003 o prazo de presentación de solicitudes rematará o día 18 de febreiro de 2003».</p>
<p>Disposición derradeira</p>
<p>Única.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 22 de xaneiro de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

