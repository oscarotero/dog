---
date: '2003-02-04'
id: '4972'
page: 1
number: 24
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 138/2003, do 16 de xaneiro, polo que se aproba a disolución da
  agrupación voluntaria dos concellos de Ourol e Muras, da provincia de Lugo,
  para sostemento en común da praza de secretaría-intervención.
range: Decreto
url: 'https://www.xunta.gal/dog/Publicados/2003/20030204/Anuncio4972_gl.html'
---
<p>Os concellos de Ourol e Muras en sesións plenarias celebradas o día 26 de setembro de 2002, acordaron aprobar definitivamente a disolución da agrupación dos ditos concellos para sostemento en común da praza de secretaría-intervención e, eleva-lo expediente á Xunta de Galicia para a súa aprobación.</p>
<p>As variacións que tiveron lugar nos indicados concellos nos últimos anos no que se refire ós recursos ordinarios é polo que se estima necesario a disolución da referida agrupación, ó considerar insuficiente a asistencia a ámbolos concellos por parte dun só secretario-interventor, requiríndose ante un maior volume de traballo, a asunción separada de funcións.</p>
<p>O expediente axústase ó disposto nos artigos 2 e 3 do Real decreto 1732/1994, do 29 de xullo, sobre provisión de postos de traballo reservados a funcionarios de Administración local con habilitación de carácter nacional, e 165 e ss. da Lei 5/1997, do 22 de xullo, de Administración local de Galicia.</p>
<p>A Deputación Provincial de Lugo remitiu informe favorable, así como a Delegación do Goberno da Comunidade Autónoma Galega.</p>
<p>A competencia para aproba-la disolución da agrupación de municipios para o sostemento en común dun posto único de secretaría-intervención correspóndelle á Xunta de Galicia, segundo o diposto no artigo 3 b) do Real decreto 1732/1994, do 29 de xullo, sobre provisión de postos de traballo reservados a funcionarios de Administración local con habilitación de carácter nacional e o artigo 167 da Lei 5/1997, do 22 de xullo, de Administración local de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dezaseis de xaneiro de dous mil tres,</p>
<p>DISPOÑO:</p>
<p>Aproba-la disolución da agrupación dos concellos de Ourol e Muras para o sostemento en común dun posto único de secretaría-intervención. Os novos postos que se poidan crear a consecuencia desta disolución deberán ser clasificados polo órgano competente.</p>
<p>Disposición derradeira</p>
<p>Este decreto producirá efectos desde a data da súa publicación no Diario Oficial de Galicia.</p>
<p>Santiago de Compostela, dezaseis de xaneiro de dous mil tres.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

