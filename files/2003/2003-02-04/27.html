---
date: '2003-02-04'
id: 49C2
page: 1
number: 24
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: VI. ANUNCIOS
title: >-
  Cédula do 10 de xaneiro de 2003, da Delegación Provincial de Pontevedra, pola
  que se fai pública a resolución revogatoria do 20 de agosto de 2002, da renda
  para o inicio da actividade do expediente administrativo FM 341D 2001/1037-5.
range: Cédula
url: 'https://www.xunta.gal/dog/Publicados/2003/20030204/Anuncio49C2_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado polo interesado da resolución revogatoria da subvención do expediente administrativo, consonte o establecido na Orde do 1 de febreiro de 2001 (DOG do 28 de febreiro), publícase:</p>
<p>1º Expediente de renda para o inicio da actividade: FM 341D 2001/1037-5.</p>
<p>Orde da convocatoria: 1 de febreiro de 2001 (DOG do 28 de febreiro).</p>
<p>Interesado: Jesús González Ageitos.</p>
<p>Enderezo: Doctor Marañón, 6 - baixo. 36211 Vigo (Pontevedra).</p>
<p>Asunto: resolución revogatoria do delegado provincial da Consellería de Familia e Promoción do Emprego, Muller e Xuventude do 20 de agosto de 2002, ó abeiro da Orde do 1-2-2001 (DOG do 28 de febreiro).</p>
<p>Resolución.</p>
<p>«Examinado o expediente de axudas para o emprego autónomo, presentado por Jesús González Ageitos, e tendo en conta os seguintes:</p>
<p>Antecedentes.</p>
<p>Primeiro: a solicitude foi presentada o 6-7-2001 e estimada na Resolución do 6-6-2002, pola que se concedeu á/ó interesada/o unha axuda de 3.606,07 euros en concepto de renda para inicio da actividade.</p>
<p>Segundo: na resolución concesoria impoñíaselle a obriga de presentar, no prazo se dez días hábiles,</p>
<p>uns documentos e a necesidade de cumpri-las obrigas de mantemento, información e comunicación recollidas na orde de convocatoria.</p>
<p>Terceiro: analizada a documentación obsérvase o incumprimento das seguintes obrigas: causou baixa no réxime especial de traballadores autónomos o 30-6-2002.</p>
<p>Cuarto: na tramitación do presente expediente observáronse tódolos requisitos e prescricións legais.</p>
<p>Fundamentos.</p>
<p>Primeiro: a competencia, por delegación da conselleira de Familia e Promoción do Emprego, Muller e Xuventude, desta delegación provincial para coñecer e resolve-la presente solicitude, vén determinada polo artigo 2 da Orde do 1 de febreiro de 2001 pola que se establecen, entre outros, o programa de fomento do emprego autónomo.</p>
<p>Segundo: o artigo 9 da orde reguladora establece: «Toda alteración das condicións tidas en conta para a concesión das axudas ou subvencións, así como a obtención concorrente de subvencións e axudas otorgadas por outras administracións ou outros entes públicos ou privados, nacionais ou internacionais, poderá dar lugar á modificación da resolución de concesión e, eventualmente, á súa revogación».</p>
<p>Vistos os preceptos citados e demais de xeral e pertinente aplicación, esta delegación provincial</p>
<p>ACORDA:</p>
<p>Revoga-la resolución desta delegación provincial do 6-6-2002 polo que se lle concede unha axuda a Jesús González Ageitos por importe de 3.606,07 euros para renda para inicio da actividade.</p>
<p>Notifíqueselles esta resolución ós interesados, facéndolles saber que pon fin á vía administrativa e que contra ela cabe formular recurso contencioso-administrativo, no prazo de dous meses contados a partir do día seguinte ó da notificación da presente resolución, ante a Sala do Contencioso-Administrativo do Tribunal Superior de Xustiza de Galicia; así mesmo, con anterioridade e con carácter potestativo, poderá interpoñerse recurso de reposición, no prazo dun mes contado a partir do día seguinte ó da notificación desta resolución, ante esta delegación provincial da Consellería de Familia e Promoción do Emprego, Muller e Xuventude, todo iso de conformidade co establecido na Lei 29/1998, do 13 de xullo, reguladora da xurisdición contencioso-administrativa e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 10 de xaneiro de 2003.</p>
<p>Joaquín Macías Sánchez</p>
<p>Delegado provincial de Pontevedra</p>

