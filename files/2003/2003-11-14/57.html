---
date: '2003-11-14'
id: 202EE
page: 14
number: 222
agency: CÁMARA OFICIAL DE COMERCIO DE OURENSE
section: VI. ANUNCIOS
title: >-
  Anuncio do 10 de novembro de 2003 polo que se convoca concurso de méritos para
  a provisión da praza de secretario xeral da Cámara Oficial de Comercio e
  Industria de Ourense.
range: Anuncio
url: 'https://www.xunta.gal/dog/Publicados/2003/20031114/Anuncio202EE_gl.html'
---
<p>De acordo co disposto no artigo 7.2º da Lei 3/1993, do 22 de marzo, básica das cámaras oficiais de comercio, industria e navegación de España, e o artigo 36 do Regulamento de réxime interior, convócase concurso público de méritos para prove-la praza de secretario xeral da Cámara de Comercio e Industria de Ourense, conforme as seguintes bases:</p>
<p>Bases e condicións:</p>
<p>Primeira.-Para poder tomar parte neste concurso requírese:</p>
<p>a) Ser español ou cidadán dun pais membro da Unión Europea.</p>
<p>b) Ser maior de idade.</p>
<p>c) Estar en posesión do título de licenciado en dereito.</p>
<p>d) Non padecer enfermidade ou defecto físico que impida o desempeño das funcións propias do cargo.</p>
<p>e) Non ostentar cargo ningún no Pleno da Cámara.</p>
<p>f) Non ter sido separado mediante expediente disciplinario do servicio do Estado, das comunidades autónomas, da Administración local ou institucional, nin encontrase inhabilitado para o exercicio de funcións públicas.</p>
<p>g) Someterse ó réxime de incompatibilidades establecidas no Regulamento de réxime interior. En calquera caso será incompatible co exercicio de cargo, profesión ou actividade pública ou privada que poida impedi-lo cumprimento dos seus deberes.</p>
<p>Segunda.-A instancias para tomar parte neste concurso dirixiranse ó presidente da Cámara de Comercio e Industria de Ourense, r/ avda. da Habana-30 bis Ourense, no prazo de 15 días hábiles, contados desde a publicación desta convocatoria no Diario Oficial de Galicia.</p>
<p>Terceira.-O tribunal estará formado por:</p>
<p>-Presidente da Cámara de Comercio e Industria de Ourense.</p>
<p>-Un representante do Comité Executivo designado polo Pleno.</p>
<p>-Un representante da Consellería de Innovación, Industria e Comercio.</p>
<p>Actuará como secretario do tribunal, con voz e sen voto, o membro do Comité Executivo de menor idade.</p>
<p>Cuarta.-Unha vez rematado o prazo de presentación de instancias, o tribunal procederá no prazo de quince días á valoración dos méritos de acordo co seguinte baremo:</p>
<p>a) Desempeñar ou ter desempeñado con laboriosidade e eficacia o posto de secretario xeral en administracións públicas, institucións públicas, organizacións privadas ou órganos de goberno de institucións de dereito publico:</p>
<p>-Ata 5 anos: 5 puntos.</p>
<p>-Ata 10 anos: 10 puntos.</p>
<p>-Máis de 10 anos: 25 puntos.</p>
<p>b) Desempeñar ou ter desempeñado, con laboriosidade e eficacia postos de técnico de Cámara de Comercio e Industria de Ourense ou en calquera outra do ámbito nacional: 5 puntos.</p>
<p>A puntuación máxima polos conceptos a) e b) será de 25 puntos.</p>
<p>c) Estar en posesión de títulos de formación complementaria de posgrao: máster, cursos superiores, especialización: 5 puntos por cada curso superior a 150 horas, cun máximo de 10 puntos.</p>
<p>Por cada curso superior a 150 horas 5 puntos, cun máximo de 10.</p>
<p>d) Acreditar estar en posesión de coñecementos informáticos: máximo 2,5 puntos.</p>
<p>e) Acreditar coñecementos de idiomas: máximo 2,5 puntos.</p>
<p>f) Entrevista persoal: máximo 20 puntos.</p>
<p>Puntuación máxima 60 puntos.</p>
<p>Quinta.-O presidencia da cámara dispoñerá dunha convocatoria dun pleno. O dito pleno, en sesión extraordinaria, destinará para o cargo, obxecto concurso, a persoa que resulte elixida, comunicando o acordo á Administración tutelante.</p>
<p>Sexta.-O concursante proposto ante o Pleno da Cámara para ocupa-la praza achegará dentro dun prazo dos dez días seguintes ó requirido para iso, tódolos documentos acreditativos das condicións esixidas na convocatoria ou alegadas na solicitude de participación no concurso.</p>
<p>Sétima.-O nomeamento de secretario xeral aprobado polo pleno notificarase ó interesado, que deberá tomar posesión dentro do prazo máximo de trinta días, contados desde a notificación do nomeamento. Este prazo poderá ser prorrogado por causa xusta, a petición do interesado quen deberá solicitalo con anterioridade á terminación daquel.</p>
<p>Oitava.-No suposto de que efectuado o requirimento sinalado, na base sexta, ou notificado o concursante nomeado, para tomar posesión, deixase transcorre-los prazos previstos sen presentar aqueles documentos ou tomar posesión da súa praza, a cámara considerarao decaído en dereito, e poderá proceder sen outros trámites a efectuar novo nomeamento a favor do concursante que siga inmediatamente en méritos o anteriormente nomeado.</p>
<p>Novena.-O concursante que obtivera o cargo quedará obrigado a permanecer un mínimo de dous anos no posto, antes de poder solicita-la súa separación temporal. O secretario xeral terá os dereitos e deberes establecidos na Lei de bases 3/1993 e en particular no Regulamento de réxime interior da Cámara de Comercio e Industria de Ourense.</p>
<p>Ourense, 10 de novembro de 2003.</p>
<p>Fernando Fontán Quintás</p>
<p>Presidente da Cámara Oficial de Comercio</p>
<p>e Industria de Ourense</p>
<p>COLEXIO OFICIAL DE ODONTÓLOGOS</p>
<p>E ESTOMATÓLOGOS DE LUGO</p>

