---
date: '2003-11-14'
id: 2020E
page: 14
number: 222
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 10 de novembro de 2003 pola que se comunica a ampliación do importe
  existente para a concesión de axudas económicas para a realización de
  formación práctica en empresas destinadas a alumnos/as de programas de
  garantía social, patrón costeiro polivalente e ciclos formativos de grao medio
  e superior de formación profesional específica en centros dependentes da
  Consellería de Pesca e Asuntos Marítimos.
range: Orde
url: 'https://www.xunta.gal/dog/Publicados/2003/20031114/Anuncio2020E_gl.html'
---
<p>A Orde do 20 de febreiro de 2003 (DOG nº 51, do 13 de marzo), sobre axudas económicas para a realización de formación práctica en empresas destinadas a alumnos/as de programas de garantía social, patrón costeiro polivalente e ciclos formativos de grao medio e superior de formación profesional específica en centros dependentes da Consellería de Pesca e Asuntos Marítimos, establecía no seu artigo oitavo, unha limitación á contía máxima das axudas cifrada en 86.294 euros.</p>
<p>A existencia de crédito permite dispoñer de máis fondos para a concesión das axudas convocadas pola orde citada. Dado que na mesma se limitaba a cantidade máxima á existente no orzamento vixente, e ante o incremento de solicitudes pola implantación progresiva dos ciclos formativos da nova formación profesional específica, parece conveniente facer público o incremento da dita contía.</p>
<p>Polo exposto,</p>
<p>DISPOÑO:</p>
<p>Artigo único.-Amplíase o importe máximo das axudas convocadas pola Orde do 20 de febreiro de 2003 na cantidade de 35.253,13 euros, con cargo á aplicación orzamentaria 12.04.322S.480.0. Formación Profesional FSE, do orzamento da Comunidade Autónoma de Galicia para 2003.</p>
<p>Santiago de Comnpostela, 10 de novembro de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

