---
date: '2003-11-14'
id: 202D6
page: 14
number: 222
agency: CONCELLO DE VIGO
section: VI. ANUNCIOS
title: >-
  Anuncio de licitación pública de edificabilidade municipal na parcela 2-B do
  Plan parcial Finca Solita (4460/401).
range: Anuncio
url: 'https://www.xunta.gal/dog/Publicados/2003/20031114/Anuncio202D6_gl.html'
---
<p>Aprobado polo Pleno do Concello de Vigo en sesión do 29 de setembro de 2003, o expediente de contratación e prego de cláusulas para o alleamento en poxa pública á alza da cota pro indiviso pertencente ó concello na parcela resultante nº 2-B do proxecto de compensación do polígono B SUP PP 1 Finca Solita, exponse ó público durante oito días, contados a partir do seguinte ó da publicación deste anuncio, para que poidan presentarse reclamacións por quen se considere interesado. Igualmente, anúnciase a poxa, aprazándose a licitación se resultase necesario por formularse reclamacións contra o prego de cláusulas.</p>
<p>1. Entidade adxudicadora.</p>
<p>Concello de Vigo.</p>
<p>2. Obxecto do contrato.</p>
<p>A venda mediante poxa á alza da cota pro indiviso pertencente ó concello na parcela resultante nº 2-B do proxecto de compensación do polígono B SUP PP 1 Finca Solita.</p>
<p>3. Duración do contrato.</p>
<p>O concello trasladará a propiedade e posesión da súa cota indivisa sobre a parcela descrita mediante o outorgamento de escrita pública ante notario ou certificación do secretario do concello, dentro dos quince días seguintes ó da data de adxudicación.</p>
<p>4. Procedemento e forma de adxudicación.</p>
<p>Poxa pública á alza, procedemento aberto.</p>
<p>5. Orzamento de licitación.</p>
<p>368.170,60 euros, máis IVE. A parcela queda afecta ó pagamento dos custos de urbanización que correspondan.</p>
<p>6. Obtención de documentación e información.</p>
<p>Oficina de Información Urbanística da Xerencia Municipal de Urbanismo, en horario de 9.00 a 13.30 horas, ata o día anterior o do remate do prazo de presentación de propostas.</p>
<p>7. Presentación de propostas e prazo.</p>
<p>No Rexistro Xeral da Xerencia Municipal de Urbanismo do Concello de Vigo, dentro do prazo de 15 días naturais, contados a partir do día seguinte do derradeiro anuncio no BOP e DOG, en horario de 9.00 a 13.30 horas, ou por correo na forma regulamentariamente establecida.</p>
<p>8. Documentación que hai que presentar.</p>
<p>A solicitada no prego de cláusulas administrativas.</p>
<p>9. Apertura de ofertas.</p>
<p>O primeiro martes seguinte ó que remate o prazo sinalado para a presentación de ofertas. Se coincide</p>
<p>en día inhábil ou se por causas de forza maior non puidese realizarse, esta terá lugar o primeiro día hábil seguinte.</p>
<p>10. Gastos.</p>
<p>A cargo do adxudicatario, incluído o de publicación deste anuncio.</p>
<p>Vigo, 14 de outubro de 2003.</p>
<p>Mauricio Ruiz Ceniceros</p>
<p>Vicepresidente da Xerencia</p>
<p>de Urbanismo</p>

