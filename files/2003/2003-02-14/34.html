---
date: '2003-02-14'
id: 5D4E
page: 1
number: 32
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de xaneiro de 2003, da Delegación Provincial da Coruña, pola
  que se sinala a data para os pagamentos do prezo xusto por expropiación e
  imposición de servidumes de paso da instalación eléctrica que se cita.
  (Expediente 1/1997).
range: Resolución
url: 'https://www.xunta.gal/dog/Publicados/2003/20030214/Anuncio5D4E_gl.html'
---
<p>De conformidade co disposto nos artigos 48.1º da Lei de expropiación forzosa, do 16 de decembro de 1954, e 48.2º, 49, 50 e 51 do seu Regulamento do 26 de abril de 1957, esta delegación acorda sinala-lo día 19 de marzo de 2003, a partir das 11 horas para que o pagador da entidade beneficiaria Desarrollos Eólicos, S.A., proceda nas oficinas da Casa do Concello de Ponteceso ós pagamentos do prezo xusto e xuros, por expropiación forzosa de bens e imposición de servidumes de paso sobre estes por execución das instalacións do parque eólico Corme G-3 (expediente 1/1997), ós interesados propostos pola citada empresa como titulares dos predios afectados por este proceso expropiatorio, ós que se lles dirixirá notificación individual para o efecto.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os</p>
<p>titulares dos predios propostos sexan descoñecidos ou se ignore o lugar de notificación; e así dirixirlle ó Ministerio Fiscal as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 15 de xaneiro de 2003.</p>
<p>Jesús Espada Martínez</p>
<p>Delegado provincial da Coruña</p>

