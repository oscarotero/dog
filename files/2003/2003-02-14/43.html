---
date: '2003-02-14'
id: 5D72
page: 1
number: 32
agency: CONCELLO DA CORUÑA
section: VI. ANUNCIOS
title: Anuncio (MPG-4/2002).
range: Anuncio
url: 'https://www.xunta.gal/dog/Publicados/2003/20030214/Anuncio5D72_gl.html'
---
<p>O Pleno do concello, en sesión realizada o día 11 de novembro de 2002, adoptou, entre outros, o seguinte acordo:</p>
<p>Primeiro.-Aprobar definitivamente a modificación puntual do Plan Xeral de Ordenación Municipal relativa a dous rueiros delimitados pola Ronda de Outeiro, avenida de Gran Canaria, rúa Alcalde Abad Conde e avenida de Labañou, ámbalas dúas divididas pola rúa Paraguay, redactada de oficio polos técnicos municipais.</p>
<p>Segundo.-Publica-lo presente acordo no DOG e no BOP e comunica-la aprobación ó conselleiro de Política Territorial, Obras Públicas e Vivenda, dándolle traslado dunha copia autenticada do expediente administrativo e de dous exemplares do instrumento aprobado definitivamente, todo iso para facer efectivo o previsto no artigo 48 LSG.</p>
<p>Contra o anterior acordo cabe interpor recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, contados a partir do día seguinte a aquel no que se practicou a notificación ou, se é o caso, a publicación, aínda que previamente, e con carácter potestativo, cabe interpor recurso de reposición perante o propio órgano que dictou o acordo, no prazo dun mes. Neste caso, contra a desestimación do recurso de reposición, o prazo para interpor o contencioso-administrativo será de dous meses, contados do día seguinte á notificación ou, noutro caso, o de seis meses, contados desde a desestimación presunta, que se entenderá producida polo transcurso dun mes, desde a interposición de recurso de reposición.</p>
<p>O que se publica para xeral coñecemento e para produci-los efectos previstos neste acordo.</p>
<p>A Coruña, 27 de novembro de 2002.</p>
<p>Salvador Fernández Moreda</p>
<p>Concelleiro delegado de Urbanismo</p>

