---
date: '2003-09-19'
id: 1B166
page: 11
number: 182
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: IV. OPOSICIÓNS E CONCURSOS
title: >-
  Orde do 5 de setembro de 2003 pola que se convoca a provisión, polo sistema de
  libre designación, de tres postos de traballo vacantes na Consellería de
  Asuntos Sociais, Emprego e Relacións Laborais.
range: Orde
url: 'https://www.xunta.gal/dog/Publicados/2003/20030919/Anuncio1B166_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e en uso das atribucións conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I.</p>
<p>Segundo.-Poderán concorrer a eles os funcionarios de carreira que reúnan as condicións sinaladas no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Asuntos Sociais, Emprego e Relacións Laborais (edificio administrativo San Lázaro, s/n, Santiago de Compostela), nas súas delegacións provinciais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días, contados a partir do seguinte ó da publicación desta orde no Diario Oficial de Galicia, segundo o modelo que se inclúe no anexo II.</p>
<p>Cuarto.-Os aspirantes deberán unirlle á petición un currículum vitae e xustificar mediante certificación ou copia compulsada os méritos que aleguen.</p>
<p>Quinto.-Esta convocatoria será resolta pola Consellería de Asuntos Sociais, Emprego e Relacións Laborais. No caso de que resulte seleccionado para ocupa-lo posto de traballo que se anuncia no anexo I desta orde un funcionario con destino noutra Admi</p>
<p>nistración ou que estea nesta comunidade autónoma como consecuencia dunha comisión de servicios concedida conforme o disposto na disposición transitoria oitava, punto 4º, da Lei 30/1984, do 2 de agosto, requirirase informe favorable da Administración de orixe que, de non emitirse no prazo de 15 días naturais e tal como dispón o artigo 67 do Real decreto 364/1995, do 10 de marzo, se considerará favorable. Unha vez tramitado o seu traslado a esta comunidade autónoma, procederase á adxudicación do posto para o que foi seleccionado.</p>
<p>Sexto.-A resolución desta convocatoria farase pública no DOG e poderá declararse deserto o posto de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior está na mesma localidade do novo destino, e dun mes, se está en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación no DOG, ou desde a data na que se comunique a resolución do traslado á comunidade autónoma, para o caso de funcionarios doutras administracións públicas.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución no DOG.</p>
<p>Oitavo.-Contra esta orde, que esgota a vía administrativa, os interesados poderán interpoñer recurso potestativo de reposición perante esta consellería, no prazo dun mes contado desde o día seguinte ó da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 5 de setembro de 2003.</p>
<p>María José Cimadevila Cea</p>
<p>Conselleira de Asuntos Sociais, Emprego</p>
<p>e Relacións Laborais</p>
<p>ANEXO I</p>
<table><tbody><tr><td></td></tr>
<tr><td>Denominación</td><td>Código</td><td>Nivel</td><td>Complemento
específico</td><td>Gr.</td><td>Corpo/
escala</td><td>Adscr.
Adm. p.</td><td>Tit.
acad.</td><td>Formación
específica</td><td>Centro destino</td><td>Localidade</td></tr>
<tr><td></td></tr>
</tbody></table>
<table><tbody><tr><td>Subdirección X. de Apoio á Contratación e a Emprendedores</td><td>FA.C05.00.001.15770.001</td><td>30</td><td>15.073,08</td><td>A</td><td>Xeral</td><td>A11</td><td></td><td>523-640</td><td>Subdirección Xeral de Apoio á Contratación e a Emprendedores</td><td>Santiago de Compostela</td></tr>
<tr><td></td></tr>
</tbody></table>
<table><tbody><tr><td>Servicio de Apoio a Emprendedores</td><td>FA.C05.00.001.15770.016</td><td>28</td><td>11.082,96</td><td>AB</td><td>Xeral</td><td>A11</td><td></td><td>640</td><td>Subdirección Xeral de Apoio á Contratación e a Emprendedores</td><td>Santiago de Compostela</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Denominación</td><td>Código</td><td>Nivel</td><td>Complemento
específico</td><td>Gr.</td><td>Corpo/
escala</td><td>Adscr.
Adm. p.</td><td>Tit.
acad.</td><td>Formación
específica</td><td>Centro destino</td><td>Localidade</td></tr>
<tr><td></td></tr>
</tbody></table>
<table><tbody><tr><td>Servicio de Promoción do Emprego</td><td>FA.C99.10.000.15001.155</td><td>28</td><td>9.309,72</td><td>AB</td><td>Xeral</td><td>A11</td><td></td><td>640</td><td>Delegación Provincial da Coruña</td><td>A Coruña</td></tr>
<tr><td></td></tr></tbody></table>
<p>Descrición códigos da adscrición a administracións públicas:</p>
<p>A11: adscrición indistinta a funcionarios da Administración da Xunta de Galicia, Administración do Estado, Administración de comunidades autónomas.</p>
<p>Descrición códigos de formación específica:</p>
<p>523: diploma de directivo.</p>
<p>640: para persoal doutra Administración, curso de perfeccionamento de galego (requisito indispensable).</p>
<p>ANEXO II</p>
<p>NOTA: úsese o publicado na páxina 11.882.</p>

