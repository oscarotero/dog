---
date: '2003-09-19'
id: 1B15E
page: 11
number: 182
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 18 de setembro de 2003 pola que se procede ó nomeamento, como
  funcionarios en prácticas do corpo superior de Administración da Xunta de
  Galicia (grupo A), dos aspirantes que superaron a fase de oposición polo
  sistema de acceso libre, do proceso selectivo convocado pola Orde do 10 de
  outubro de 2002.
range: Resolución
url: 'https://www.xunta.gal/dog/Publicados/2003/20030919/Anuncio1B15E_gl.html'
---
<p>Rematada a fase de oposición do proceso selectivo convocado pola Orde do 10 de outubro de 2002 (DOG nº 199, do 15 de outubro) para o ingreso no corpo superior de Administración da Xunta de Galicia (grupo A), mediante Resolución do 8 de agosto de 2003, da Dirección Xeral da Función Pública (DOG nº 157, do 14 de agosto), pola que se eleva a definitiva a proposta de aspirantes que superaron a fase de oposición do devandito proceso selectivo. Verificada a concorrencia dos requisitos esixidos nas bases da convocatoria.</p>
<p>Esta consellería, de conformidade co disposto na Lei 4/1988, do 26 de maio, da función pública de Galicia, no Decreto 95/1991, polo que se aproba o Regulamento de selección de persoal da Administración da Xunta de Galicia, demais normas concordantes e nas bases da convocatoria do proceso selectivo,</p>
<p>DISPÓN:</p>
<p>Primeiro.-Nomear funcionarios en prácticas do corpo superior de Administración da Xunta de Galicia (grupo A) os aspirantes provenientes da quenda de acceso libre que superaron a fase de oposición do proceso selectivo convocado pola Orde do 10 de outubro de 2002, ordenados de acordo coa puntuación final obtida na fase de oposición, e con indicación dos destinos onde se desenvolverá a fase práctica, de aplicación de coñecementos, do curso selectivo.</p>
<p>Segundo.-O nomeamento terá efectos, segundo establece a base VI.4 da convocatoria, desde o día 29 de setembro de 2003, data de inicio do curso</p>
<p>selectivo establecida na Resolución do 10 de setembro de 2003 da Escola Galega de Administración Pública (DOG nº 180, do 17 de setembro).</p>
<p>Terceiro.-A situación xurídica dos aspirantes nomeados funcionarios en prácticas será a prevista nos artigos 16 e 17 do Decreto 95/1991, do 20 de marzo, e demais disposicións concordantes.</p>
<p>Cuarto.-As normas internas e de avaliación que regularán o curso selectivo son as establecidas pola Resolución do 10 de setembro de 2003 da Escola Galega de Administración Pública (DOG nº 180, do 17 de setembro), conforme determinou a orde da Consellería da Presidencia e Administración Pública do 12 de xuño de 2001 (DOG nº 116, do 15 de xuño).</p>
<p>Quinto.-O tribunal, á vista da proposta motivada que lle formule o director do curso, declarará aptos ou non aptos os distintos aspirantes.</p>
<p>Sexto.-Os aspirantes que non superasen o curso selectivo poderán incorporarse ó inmediatamente posterior coa puntuación asignada ó último dos participantes nel, obtida nas probas de oposición. De non superalo, perderán tódolos seus dereitos para seren nomeados funcionarios de carreira.</p>
<p>Contra esta resolución, que pon fin á vía administrativa, poderase interpoñer recurso potestativo de reposición ante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde a mesma data, segundo establece a Lei 29/1998, do 13 de xullo.</p>
<p>Santiago de Compostela, 18 de setembro de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>ANEXO</p>
<p>Funcionarios en prácticas do corpo superior de Administración da Xunta de Galicia (grupo A)</p>
<table><tbody><tr><td></td></tr>
<tr><td></td></tr>
<tr><td>Apelidos e nome</td><td>DNI</td><td>Opción</td><td>Consellería</td></tr>
<tr><td></td></tr>
</tbody></table>
<table><tbody><tr><td>Moraleja Gómez, Tristana María</td><td>33328394</td><td>Económica</td><td>Economía e Facenda</td></tr>
<tr><td></td></tr>
<tr><td>Mato Martínez, Aránzazu</td><td>32828933</td><td>Xurídica</td><td>Cultura, Comunicación Social e Turismo</td></tr>
<tr><td></td></tr>
<tr><td>Suárez Fernández, Laura</td><td>33300604</td><td>Xurídica</td><td>Asuntos Sociais, Emprego e Relacións Laborais</td></tr>
<tr><td></td></tr>
<tr><td>Núñez López, María Victoria</td><td>44447393</td><td>Xurídica</td><td>Asuntos Sociais, Emprego e Relacións Laborais</td></tr>
<tr><td></td></tr>
<tr><td>Rodríguez Herrrera, María Xenxa</td><td>32839708</td><td>Xurídica</td><td>Cultura, Comunicación Social e Turismo</td></tr>
<tr><td></td></tr>
<tr><td>Piñeiro Saa, Sonia</td><td>36096735</td><td>Xurídica</td><td>Emigración</td></tr>
<tr><td></td></tr>
<tr><td>Lorenzo Díaz, Pedro Pablo</td><td>32835539</td><td>Xurídica</td><td>Asuntos Sociais, Emprego e Relacións Laborais</td></tr>
<tr><td></td></tr>
<tr><td>Outeiriño Santos, Jorge</td><td>34981743</td><td>Xurídica</td><td>Educación e Ordenación Universitaria</td></tr>
<tr><td></td></tr>
<tr><td>Alfonsín Coejo, Iria María</td><td>44083045</td><td>Xurídica</td><td>Política Territorial, Obras Públicas e Vivenda</td></tr>
<tr><td></td></tr>
<tr><td>López Bahamonde, María Jesús</td><td>76863329</td><td>Xurídica</td><td>Cultura, Comunicación Social e Turismo</td></tr>
<tr><td></td></tr></tbody></table>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

