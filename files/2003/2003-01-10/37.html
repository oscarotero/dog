---
date: '2003-01-10'
id: F06
page: 355
number: 6
agency: CONCELLO DA CORUÑA
section: VI. ANUNCIOS
title: Anuncio (PDU 2/2002).
range: Anuncio
url: 'https://www.xunta.gal/dog/Publicados/2003/20030110/AnuncioF06_gl.html'
---
<p>A Comisión de Goberno, en sesión realizada o 9 de decembro de 2002, adoptou, entre outros, o seguinte acordo:</p>
<p>Primeiro.-Aprobar inicialmente o proxecto de urbanización do polígono H10.02 rúa Abengondo, no que a aprobación definitiva Únicamente procederá no caso de que o promotor do documento presente unha nova copia no que se corrixan cantas indicacións se recollen no informe técnico municipal con data do 23 de outubro de 2002.</p>
<p>Segundo.-Deberá constituírse unha fianza por importe de 12.176 (doce mil cento setenta e seis) euros, en concepto de garantía de execución das obras de urbanización.</p>
<p>Terceiro.-Someter a información pública, polo prazo dun mes de duración, o expediente administrativo e o documento que contén o proxecto de urbanización, anunciando tal exposición pública no Diario Oficial de Galicia e na prensa local.</p>
<p>Cuarto.-Notificar este acordo á comisión xestora.</p>
<p>O que se fai público para xeral coñecemento, co fin de que á vista do expediente se poidan formula-las alegacións que se consideren pertinentes durante o prazo dun mes, contado a partir do día seguinte ó da publicación deste anuncio no Diario Oficial de Galicia. O expediente pode consultarse na oficina</p>
<p>de información do Servicio de Urbanismo, sito na rúa do Parque s/n, en horario laboral de 12 a 13.30 horas, de luns a venres.</p>
<p>Os gastos desta publicación serán por conta do seu promotor.</p>
<p>A Coruña, 13 de decembro de 2002.</p>
<p>Salvador Fernández Moreda</p>
<p>Concelleiro delegado de Urbanismo</p>

