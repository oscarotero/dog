---
date: '2003-01-10'
id: E86
page: 337
number: 6
agency: CONSELLERÍA DE EMIGRACIÓN E COOPERACIÓN EXTERIOR
section: IV. OPOSICIÓNS E CONCURSOS
title: >-
  Orde do 27 de decembro de 2002 pola que se resolve a convocatoria para a
  provisión, polo sistema de libre designación, de postos de traballo vacantes
  na Consellería de Emigración e Cooperación Exterior, anunciada pola Orde do 27
  de novembro de 2002.
range: Orde
url: 'https://www.xunta.gal/dog/Publicados/2003/20030110/AnuncioE86_gl.html'
---
<p>Convocada a provisión, polo sistema de libre designación, de postos de traballo vacantes na Consellería de Emigración e Cooperación Exterior, anunciada por Orde do 27 de novembro de 2002 (Diario Oficial de Galicia nº 234, do 4 de decembro), de conformidade co establecido no artigo 27.2º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e nos artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 15.4º da referida lei, esta consellería</p>
<p>DISPÓN:</p>
<p>Primeiro.-Resolve-la convocatoria pública para a provisión, polo sistema de libre designación, de postos de traballo vacantes na Consellería de Emigración e Cooperación Exterior, anunciada pola Orde do 27 de novembro de 2002 (Diario Oficial de Galicia nº 234, do 4 de decembro).</p>
<p>Segundo.-Adxudicar destino, nos postos de traballo que se indican, e selecciona-los funcionarios que se relacionan no anexo I desta orde.</p>
<p>Terceiro.-O cesamento no destino actual do funcionario que obtivo praza producirase no prazo de tres días, contados a partir do seguinte ó da data de publicación desta orde no Diario Oficial de Galicia.</p>
<p>O prazo para a toma de posesión do novo destino será de tres días a partir do seguinte ó do cesamento, de tratarse da mesma localidade onde actualmente o funcionario preste servicios, ou dun mes se radica en distinta localidade, de conformidade co establecido no artigo 14 o Decreto 93/1991, do 20 de marzo, e o disposto na base sétima da convocatoria.</p>
<p>O cómputo de prazos de posesión iniciarase cando rematen os permisos ou licencias que, se é o caso, fosen concedidas ós interesados. Nos supostos de baixa temporal ou transitoria iniciarase a partir da correpondente alta.</p>
<p>Cuarto.-A xefatura do centro no que cause baixa o funcionario, así como daquel no que obteña destino consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
<p>Quinto.-Contra esta orde, que esgota á vía administrativa, os interesados poderán interpoñer recurso</p>
<p>potestativo de reposición perante o conselleiro de Emigración e Cooperación Exterior, no prazo dun mes contado a partir do día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou directemente recurso contencioso-administrativo, no prazo de dous meses contados desde a mesma data, perante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 27 de decembro de 2002.</p>
<p>Aurelio Miras Portugal</p>
<p>Conselleiro de Emigración e Cooperación Exterior</p>
<p>ANEXO</p>
<p>Apelidos e nome: Cortón Lombardero, Carlos.</p>
<p>NRP: 3385932424 A2077.</p>
<p>Grupo: B.</p>
<p>Denominación do posto de traballo: xefe do Servicio de Cooperación ó Desenvolvemento.</p>
<p>Código: EM.C04.00.001.15770.006.</p>
<p>Corpo/escala: especial.</p>
<p>Nivel: 28.</p>
<p>Dependencia: Dirección Xeral de Cooperación Exterior.</p>
<p>Localidade: Santiago de Compostela (A Coruña).</p>
<p>Apelidos e nome: Mato Verdes, María Mercedes.</p>
<p>NRP: 5243116057 A2051.</p>
<p>Grupo: B.</p>
<p>Denominación do posto de traballo: xefe do Servicio de Cooperación Institucional, Corporativa, Asociativa e Fundacional.</p>
<p>Código: EM.C04.00.001.15770.012.</p>
<p>Corpo/escala: xeral.</p>
<p>Nivel: 28.</p>
<p>Dependencia: Dirección Xeral de Cooperación Exterior.</p>
<p>Localidade: Santiago de Compostela (A Coruña).</p>

