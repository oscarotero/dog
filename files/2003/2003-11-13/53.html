---
date: '2003-11-13'
id: 201D6
page: 14
number: 221
agency: CONCELLO DAS NEVES
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2003/20031113/Anuncio201D6_gl.html'
---
<p>Aprobado pola Comisión de Goberno deste concello o prego de condicións económico-administrativas, que rexerá o concurso por procedemento aberto e trámite de urxencia da obra denominada reforma de edificio para centro de día para maiores, exponse ó público polo prazo de catro días naturais seguintes ó da derradeira publicación deste anuncio no DOG e no BOP, para efectos de reclamacións. Simultaneamente anúnciase o concurso para a presentación de propostas, adiándose á licitación no caso de se formularen reclamacións contra o prego.</p>
<p>Obra: reforma do edificio para centro de día para maiores. Lugar de execución: As Neves. Prazo máximo de execución: dezaoito meses.</p>
<p>Tipo máximo de licitación: 244.545,13 euros, IVE incluído. A obra executarase en dúas anualidades:</p>
<p>Anualidade 2003: 35.000,00 euros.</p>
<p>Anualidade 2004: 209.545,13 euros.</p>
<p>Forma de adxudicación: concurso por procedemento aberto.</p>
<p>Tramitación: urxente.</p>
<p>Clasificación da empresa contratista: categoría C, grupo C, subgrupos 2, 4, 5, 6, 7 e 9.</p>
<p>Garantías: provisional: 2% do tipo de licitación. Definitiva: 4% do prezo de adxudicación.</p>
<p>Criterios de adxudicación: os establecidos no artigo 15 do prego de condicións.</p>
<p>Obtención da documentación e información: Casa do Concello das Neves.</p>
<p>Domicilio: praza da Cristiandade, s/n, 36440 As Neves (Pontevedra). Teléfono: 986 64 80 38. Fax: 986 64 80 52.</p>
<p>Data límite: ata o último día do prazo de presentación de ofertas.</p>
<p>Presentación de ofertas: durante 13 días naturais seguintes á publicación do derradeiro anuncio de licitación no BOP ou no DOG.</p>
<p>Documentación: a esixida no prego de condicións.</p>
<p>Lugar de presentación: rexistro xeral do Concello das Neves, das 9.00 ás 13.00 horas, de luns a sábados.</p>
<p>Apertura das ofertas: na Casa do Concello das Neves, ás 13.00 horas do día hábil seguinte ó día de remate do prazo para presentación de ofertas.</p>
<p>As Neves, 5 de novembro de 2003.</p>
<p>Raúl Emilio Castro Rodríguez</p>
<p>Alcalde-presidente</p>

