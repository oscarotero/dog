---
date: '2003-11-13'
id: 201D2
page: 14
number: 221
agency: CONCELLO DA CORUÑA
section: VI. ANUNCIOS
title: >-
  Anuncio de información pública do expediente de expropiación forzosa en
  cumprimento do acordo plenario do 11 de novembro de 2002, relativo ás parcelas
  obxecto dos convenios subscritos o 11 de novembro de 1994.
range: Anuncio
url: 'https://www.xunta.gal/dog/Publicados/2003/20031113/Anuncio201D2_gl.html'
---
<p>A Alcaldía Presidencia, con data 3 de setembro de 2003, dictou a seguinte resolución:</p>
<p>«Primeiro.-Aprobar inicialmente o proxecto de expropiación das denominadas parcela nº 1 (propietarios: Luis Galán Sequeiros, Manuel Galán Barbeito e José Luis Galán Barbeito) e parcela nº 2 (Manuela Barbeito Miramontes e herdeiros de Manuel Barbeito Velo), como consecuencia da imposibilidade de dar cumprimento ós convenios do 11 de novembro e 1994 e do acordo plenario do 11 de novembro de 2002.</p>
<p>Segundo.-Optar polo procedemento de taxación conxunta para a tramitación do expediente.</p>
<p>Terceiro.-Requirir os interesados titulares de bens e dereitos afectados para que presenten os títulos que os acrediten como propietarios delas.</p>
<p>Cuarto.-Expoñer ó público o proxecto polo prazo dun mes, para que os que poidan resultar interesados formulen as observacións e reclamacións que consideren convenientes, en particular no que concirne á titularidade e valoración dos seus respectivos dereitos.</p>
<p>Quinto.-Notificar individualmente os que aparezan como titulares de bens e dereitos no expediente, mediante traslado literal da correspondente folla de aprecio e da proposta de fixación dos criterios de valoración, para que poidan formular alegacións no prazo dun mes contado a partir da data da notificación».</p>
<p>De conformidade co disposto no artigo 143.2º e 3º da Lei 9/2002, de ordenación urbanística e protección do medio rural de Galicia, o citado expediente sométese a información pública polo prazo dun mes para que quen poida resultar interesado formule as observacións e reclamacións que considere pertinentes.</p>
<p>Para estos efectos indícase que o expediente pode consultarse durante o prazo dun mes nas dependencias da Área de Urbanismo (rúa do Parque-Antigo Cuartel de Intendencia) de luns a venres.</p>
<p>A presente resolución servirá de notificación para os interesados que resulten descoñecidos ou respecto dos cales se ignore o lugar para a práctica da notificación, de acordo co previsto no artigo 59 da Lei 30/1992.</p>
<p>A Coruña, 9 de outubro de 2003.</p>
<p>O alcalde</p>
<p>P.D.</p>
<p>José Luis Méndez Romeu</p>

