---
date: '2003-11-13'
id: 201DE
page: 14
number: 221
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do Plan especial para a apertura dunha vía de
  conexión entre as rúas Mestre Soutullo e Benito Castro Nogueira (expediente
  8129/411).
range: Anuncio
url: 'https://www.xunta.gal/dog/Publicados/2003/20031113/Anuncio201DE_gl.html'
---
<p>O Consello da Xerencia Municipal de Urbanismo, en sesión do 23 de outubro de 2003 adoptou, entre outros, o acordo de aprobar inicialmente o plan especial no ámbito definido pola avda. de Aeroporto e as ruás Benito Castro Nogueira, Mestre Soutullo e Cronista J. Espinosa, para o establecemento dunha dotación urbanística viaria básica, en solo urbano consolidado, que unirá as rúas Mestre Soutullo e Benito Castro Nogueira, conforme a documentación presentada como estudio de detalle, con data 21 de xaneiro de 2003, por Maribel Cendón Rodríguez, Roberto Domínguez Cendón e outros, redactada</p>
<p>polos arquitectos Perfecto Cendón Domínguez e Francisco Javier Vázquez Fernández, con visado do COAG do 8 de xaneiro de 2003.</p>
<p>Sométese este expediente ó trámite de información pública polo prazo dun mes, mediante anuncio no DOG, e en dous xornais de maior difusión da provincia, debendo publicarse o anuncio, neste último caso, en dous días consecutivos. O prazo de exposición pública entenderase aberto desde a primeira publicación ata o remate do mes contado desde o derradeiro anuncio.</p>
<p>A documentación do presente expediente atópase ó dispor do público en xeral na oficina de información urbanística, na planta baixa da xerencia.</p>
<p>O presente anuncio servirá de notificación, nos termos establecidos nos artigos 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, para todos e todas aqueles/as interesados/as directamente afectados/as que por resultar descoñecidos/as ou por ignora-lo seu domicilio non poidan ser notificados/as persoalmente.</p>
<p>Vigo, 4 de outubro de 2003.</p>
<p>Mauricio Ruiz Ceniceros</p>
<p>Vicepresidente da Xerencia Municipal</p>
<p>de Urbanismo do Concello de Vigo</p>

