---
date: '2003-11-13'
id: 2017E
page: 14
number: 221
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Resolución do 19 de setembro de 2003, da Delegación Provincial da Coruña, pola
  que se anuncian as bases definitivas da concentración parcelaria da zona de
  Serantes-Niñodaguia (Santiso-A Coruña).
range: Resolución
url: 'https://www.xunta.gal/dog/Publicados/2003/20031113/Anuncio2017E_gl.html'
---
<p>Ponse en coñecemento dos interesados na concentración parcelaria da zona de Serantes-Niñodaguia (Santiso-A Coruña), declarada de utilidade pública e urxente execución por Decreto 195/1999, do 17 de xuño (DOG nº 129, do 27 de xullo), que a xunta local da zona, na súa reunión do 19 de setembro de 2003, unha vez introducidas as modificacións oportunas, á vista do resultado da enquisa das bases provisionais, aprobou as bases definitivas, que serán notificadas individualmente a cada un dos afectados e que estarán expostas ó público no concello de Santiso e na zona, durante o prazo de trinta días naturais, de conformidade co que determina a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro.</p>
<p>Os documentos que se poden examinar no concello refírense á determinación do perímetro (predios da periferia que se incluíron e excluíron, superficies que se exceptúan por ser de dominio público e a relación de predios excluídos), á clasificación de terras e á fixación de coeficientes que han servir de base para face-las compensacións que sexan necesarias e á determinación de propietarios e titu</p>
<p>lares de gravames e outras situacións xurídicas das que se declara formalmente a súa titularidade.</p>
<p>Contra estas bases os interesados poderán interpoñer recurso de alzada ante o conselleiro de Política Agroalimentaria y Desarrollo Rural dentro do prazo de trinta días naturais, contado desde a notificación persoal ou publicación substitutiva, na delegación provincial de esta consellería (edificio administrativo, praza Luis Seoane, s/n, 6º andar, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>A Coruña, 19 de setembro de 2003.</p>
<p>Jesús Collar Urquijo</p>
<p>Delegado provincial da Coruña</p>

