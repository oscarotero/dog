---
date: '2003-04-07'
id: CC86
page: 4
number: 68
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (778/2002).
range: Cédula
url: 'https://www.xunta.gal/dog/Publicados/2003/20030407/AnuncioCC86_gl.html'
---
<p>Juan Rey Pita, secretario do Xulgado do Social número tres da Coruña, dou fe e certifico que neste</p>
<p>xulgado se seguen autos número 778/2002, por instancia de Fernando García Castiñeira, contra A Costa da Morte, Diversión y Ocio sobre salarios, nos que recau sentencia con data do 25 de febreiro de 2003 que, copiada nos particulares necesarios, di así:</p>
<p>«Que estimando a demanda formulada por Fernando García Castiñeira, contra a empresa A Costa da Morte, Diversión y Ocio, condeno a esta a pagarlle a cantidade de 4.893,89 euros, que lle debe en concepto de salarios.</p>
<p>Notifíquelles esta resolución ás partes, facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este xulgado do social, no prazo de cinco días hábiles a partir do día seguinte ó da súa notificación.</p>
<p>Prevese a empresa demandada de que, para recorrer, deberá acreditar ter ingresado na c/c de consignacións, código 5604.0000.60 778-02 de Banesto desta cidade, denominada conta do Xulgado do Social número tres, o importe da condena e 150,25 euros en concepto de depósito, requisitos sen os cales non será admitido a trámite o recurso, quedando firme a sentencia.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa A Costa de Morte, Diversión y Ocio, expido e asino esta cédula na Coruña, 28 de febreiro de 2003.</p>
<p>Secretario xudicial</p>
<p>Rubricado</p>

