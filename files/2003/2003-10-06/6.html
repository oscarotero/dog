---
date: '2003-10-06'
id: 1C2E6
page: 12
number: 193
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 4 de setembro de 2003 pola que se acorda a cesión da propiedade dunha
  unidade de cobaltoterapia e de tres tubos de raios X, propiedade do Servicio
  Galego de Saúde, en favor da Universidade de Santiago de Compostela.
range: Orde
url: 'https://www.xunta.gal/dog/Publicados/2003/20031006/Anuncio1C2E6_gl.html'
---
<p>A Universidade de Santiago de Compostela solicitou os elementos que integran unha unidade de cobaltoterapia Theratron 780C, así como tres tubos de raios X, propiedade do Servicio Galego de Saúde, e que se atopan en desuso no Complexo Hospitalario Universitario de Santiago de Compostela. O Sergas considera necesario cederlle-la propiedade coa finalidade de destinalos ós fins de utilidade pública ou interese social do servicio público que desenvolve a universidade mediante o estudio, a docencia e a investigación.</p>
<p>O Servicio Galego de Saúde tramitou o expediente de cesión da dita unidade de cobaltoterapia, así como dos tres tubos de raios X, de conformidade co disposto no artigo 35 bis da Lei 3/1985, do 12 de abril, do patrimonio da Comunidade Autónoma galega, modificado polo artigo 18 da Lei 7/2002, do 27 de decembro, de medidas fiscais e de réxime admi</p>
<p>nistrativo (DOG nº 251, do 30 de decembro), e no artigo 96 bis do seu regulamento, aprobado polo Decreto 50/1989, do 9 de marzo, engadido polo Decreto 238/1998, do 24 de xullo (DOG nº 156, do 13 de agosto).</p>
<p>Por todo o exposto e en uso das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro</p>
<p>DISPOÑO:</p>
<p>Artigo 1º.-Obxecto.</p>
<p>Esta orde ten por obxecto acorda-la cesión do material que se relaciona a continuación en favor da Universidade de Santiago de Compostela:</p>
<p>Unidade de cobaltoterapia:</p>
<p>-Unidade de irradiación de Co60 Theratron 780C, xunto coa consola de control.</p>
<p>-Mesa de tratamento.</p>
<p>-Láseres de posicionamento.</p>
<p>-Monitor de radiación ambiental.</p>
<p>-Cámara de vídeo e monitor de visualización.</p>
<p>-Porta blindada do búnker.</p>
<p>Tubos de raios X:</p>
<p>-CGR.</p>
<p>-Carcasa Statorix 240-90.</p>
<p>-Tubo modelo MSN742.</p>
<p>-S/N 85409.</p>
<p>-CGR.</p>
<p>-Carcasa Statorix 240-90.</p>
<p>-Tubo modelo MSN740.</p>
<p>-S/N 10562TX7.</p>
<p>-Tubo de CT modelo 46-27410061.</p>
<p>-S/N 51498CX4.</p>
<p>Artigo 2º.-Cláusulas de cesión.</p>
<p>A cesión queda sometida ás seguintes cláusulas:</p>
<p>a) Os bens cedidos destinaranse ós labores de investigación que realiza a universidade de acordo coa utilidade pública ou interese social do servicio público que desenvolve mediante o estudio, a docencia e a investigación, tal e como esixe o artigo 35 bis da Lei 3/1985, do 12 de abril, do patrimonio da Comunidade Autónoma galega e o artigo 96 bis do seu regulamento, aprobado polo Decreto 50/1989, do 9 de marzo.</p>
<p>b) A cesión outórgalle á universidade a propiedade dos elementos detallados no artigo 1º.</p>
<p>c) Os bens cedidos destinaranse a fins de utilidade pública ou interese social do servicio público que presta a universidade mediante o estudio, a docencia e a investigación.</p>
<p>Artigo 3º.-Formalización da cesión.</p>
<p>A cesión formalizarase mediante acta subscrita polo secretario xeral do Servicio Galego de Saúde, de acordo co disposto no artigo 4.6º do Decreto 45/2002, do 8 de febreiro, e o órgano competente da Universidade de Santiago de Compostela, debendo constar nela o acordo de cesión, no que se incluirá a relación de bens obxecto de cesión e a aceptación do cesionario.</p>
<p>Disposición derradeira</p>
<p>Primeira.-O Servicio Galego de Saúde, a través do seu órgano competente, realizará os trámites necesarios para a efectividade de canto se dispón na presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de setembro de 2003.</p>
<p>José María Hernández Cochón</p>
<p>Conselleiro de Sanidade</p>

