---
date: '2003-08-19'
id: 1906A
page: 10
number: 159
agency: AUDIENCIA PROVINCIAL DA CORUÑA (SECCIÓN TERCEIRA)
section: V. ADMINISTRACIÓN DE XUSTIZA
title: Edicto (714/2001).
range: Edicto
url: 'https://www.xunta.gal/dog/Publicados/2003/20030819/Anuncio1906A_gl.html'
---
<p>Isabel Freire Corzo, secretaria xudicial da Sección Terceira da Audiencia Provincial da Coruña, certifica que na peza de apelación 714/2001 se dictou resolución cun encabezamento e parte dispositiva do teor literal seguinte:</p>
<p>«Sentencia. Presidente, Juan Ángel Rodríguez Cardama. Maxistrados, Juan Luis Pía Iglesias, Rafael Jesús Fernández-Porto García.</p>
<p>Na Coruña o once de outubro de dous mil dous.</p>
<p>Visto este recurso de apelación tramitado baixo o número 714 de 2001, pola Sección Terceira desta Audiencia Provincial, constituída polos maxistrados que anteriormente se relacionan, interposto nos autos de xuízo executivo, procedentes do Xulgado de Primeira Instancia e Instrucción número dous de Betanzos, ante o que se tramitaron baixo o número 354/1999, nos que son parte como apelante, o demandado Jesús María Díaz Formoso, maior de idade, veciño da Coruña, con domicilio na avenida de Arteixo 8-2º esquerda, representado nesta alzada pola procuradora Sonia Gómez-Portales González e dirixido polo propio apelante, na súa condición de avogado; e como apelado, a demandante Caixa de Aforros de Galicia, con domicilio na Coruña, Rúa Nova, 30, representada nesta alzada polo procurador Víctor López-Riobóo y Batanero e dirixido polo avogado David Vidal Lorenzo. Tamén foi demandada María Ángeles Lagares Fernández, maior de idade, veciña de Paderne (A Coruña), con domicilio no lugar de Quintás, </p>
<p>2, Villa Las Camelias, en situación procesual de rebeldía na instancia. Os autos versan sobre reclamación de saldo de póliza de préstamo.</p>
<p>Decidimos que desestimando o recurso de apelación interposto en nome de Jesús María Díaz Formoso, contra sentencia dictada o 17 de xaneiro de 2001, polo Xulgado de Primeira Instancia e Instrucción número dous de Betanzos, nos autos de xuízo executivo, seguidos co numero 354/1999, por instancia de Caixa de Aforros de Galicia, debemos confirmar e confirmamos esta resolución, impoñéndolle á parte apelante as custas desta alzada.</p>
<p>Así, por esta nosa sentencia, definitivamente xulgando, pronunciámolo, mandámolo e asinámolo. Juan Ángel Rodríguez Cardama. Juan Luis Pía Iglesias e Rafael Jesús Fernández-Porto García. Asinado e rubricado.</p>
<p>E para a súa publicación no Diario Oficial de Galicia, co fin de que lle sirva de notificación á demandada rebelde María Ángeles Lagares Fernández, estendo e expido este edicto na Coruña o quince de xullo de dous mil tres.</p>
<p>Isabel Freire Corzo</p>
<p>Secretaria xudicial</p>

