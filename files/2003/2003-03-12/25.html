---
date: '2003-03-12'
id: 8D7A
page: 2950
number: 50
agency: 'CONSELLERÍA DE INNOVACIÓN, DE INDUSTRIA E COMERCIO'
section: VI. ANUNCIOS
title: >-
  Resolución do 29 de xaneiro de 2003, da Delegación Provincial de Lugo, pola
  que se somete a información pública a solicitude formulada por Bernardino
  Borrajo Delgado, administrador solidario da entidade mercantil Pebosa, S.A.,
  para a declaración da urxente ocupación e para a adquisición dos terreos
  necesarios para a explotación da concesión mineira La Ilusión, fracción
  primeira, 5356-1.
range: Resolución
url: 'https://www.xunta.gal/dog/Publicados/2003/20030312/Anuncio8D7A_gl.html'
---
<p>A empresa Pebosa, S.A., con domicilio social en Quiroga (Lugo), rúa Quiroga de Argentina 2, baixo,</p>
<p>solicita a declaración de urxente ocupación para a adquisición dos terreos situados na parroquia de Pacios da Serra, Lugar das Valellas do termo municipal de Quiroga, que se relacionan no anexo e que son necesarios para a explotación da concesión mineira denominada La Ilusión, fracción primeira, 5356-1, de conformidade co artigo 105 da Lei 22/1973, do 21 de xullo, de minas, o artigo 131 do Regulamento xeral para o réxime da minería, o artigo 52 da Lei de expropiación forzosa, do 16 de decembro de 1954, e o artigo 56 do seu Regulamento, do 26 de abril de 1957.</p>
<p>E de acordo co establecido nos artigos 18 e 19 da citada Lei de expropiación e 17, 18, 24 e 56 do seu regulamento, xa mencionado, acórdase abrir información pública polo prazo de quince días hábiles, contados a partir do día seguinte ó da última públicación desta resolución no Diario Oficial de Galicia, no BOP, no xornal El Progreso desta capital, e nos taboleiros de anuncios do Concello de Quiroga e desta delegación provincial.</p>
<p>O que se publica para xeral coñecemento e para que os interesados poidan formula-las alegacións que consideren convenientes sobre a procedencia da ocupación ou disposición dos bens que se van expropiar, o seu estado material ou xurídico, ou achegar cantos datos permitan a rectificación de posibles erros que se consideren cometidos na relación de propietarios e predios, así como para opoñerse por motivos de forma e de fondo á necesidade da ocupacón. Neste caso, terán que indica-los motivos polos que se deba considerar preferente a ocupación doutros bens ou a adquisición doutros dereitos distintos dos incluídos na relación que se publica como anexo a esta resolución. Tamén, e para os únicos efectos da emenda de erros na descrición material e legal dos bens, calquera persoa natural ou xurídica poderá alegar e presenta-los antecedentes ou referencias que sirvan de fundamento para a dita rectificación.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 29 de xaneiro de 2003.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación de propietarios, bens e dereitos afectados pola concesión da explotación denominada La Ilusión, fracción primeira, 5356 T.M. Quiroga-Lugo.</p>
<table><tbody><tr><td></td></tr>
<tr><td></td><td></td><td></td><td>Datos catastrais</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Predio</td><td>Titular catastral</td><td>Domicilio</td><td>Polígono</td><td>Parcelas</td><td>Lugar</td><td>Cultivo</td><td>Superficie m</td><td>Titular aparente/
enderezo concello</td><td>Bens e dereitos afectados</td><td>Tipo afección</td></tr>
<tr><td></td></tr>
</tbody></table>
<table><tbody><tr><td>1º</td><td>Segundo David García López</td><td>Vilameá-Fisteus (Quiroga)</td><td>7</td><td>82</td><td>As Valellas</td><td>Matogueira e Souto</td><td>3.485</td><td>Segundo David García López</td><td>As Valellas-Pacios da Serra T.M. Quiroga</td><td>Pleno dominio</td></tr>
<tr><td></td></tr></tbody></table>

