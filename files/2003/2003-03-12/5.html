---
date: '2003-03-12'
id: 8D1E
page: 2937
number: 50
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Resolución do 26 de febreiro de 2003, da Secretaría Xeral da Consellería de
  Política Agroalimentaria e Desenvolvemento Rural, pola que se convocan catorce
  cursos de aplicador/manipulador de praguicidas de uso fitosanitario, para
  persoal de establecementos e servicios de praguicidas, de nivel básico e un
  curso de nivel cualificado.
range: Resolución
url: 'https://www.xunta.gal/dog/Publicados/2003/20030312/Anuncio8D1E_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes e de Sanidade e Servicios Sociais, pola que se establece, na Comunidade Autónoma de Galicia, a normativa reguladora para a homologación de cursos de formación para realizar tratamentos con praguicidas, así como para a obtención do carné de manipulador destes productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que vaia celebrar.</p>
<p>En consecuencia, anúnciase a convocatoria de catorce cursos de aplicador/manipulador de praguicidas para persoal de establecementos e servicios</p>
<p>de praguicidas, de nivel básico e un curso de nivel cualificado que se celebrarán de acordo coas seguintes bases:</p>
<p>1. Clases de cursos que se van impartir.</p>
<p>Catorce cursos de aplicador/manipulador de productos fitosanitarios. Nivel básico.</p>
<p>Un curso de aplicador/manipulador de productos fitosanitarios. Nivel cualificado.</p>
<p>2. Datos do organismo organizador.</p>
<p>O organismo organizador será o Centro de Formación, Investigación e Tecnoloxía Agraria de Galicia.</p>
<p>3. Obxectivos dos cursos.</p>
<p>Conseguir unha formación adecuada para o persoal dos establecementos e empresas que manipulen ou presten servicios de tratamentos con praguicidas fitosanitarios, co obxecto de que poidan obte-lo carné de manipulador destes productos que os capacite para exerce-la dita actividade en todo o territorio estatal.</p>
<p>4. Destinatarios.</p>
<p>a) Destinatarios.</p>
<p>Cursos de nivel básico: persoal de establecementos e servicios praguicidas e persoal de organismos ou institucións que realicen tratamentos con praguicidas.</p>
<p>Curso de nivel cualificado: responsables de equipos de tratamentos terrestres e aéreos, persoal responsable en establecementos e os agricultores que os realicen na súa propia explotación empregando persoal auxiliar, sempre que os praguicidas manipulados non estean clasificados como moi tóxicos.</p>
<p>b) Nº de prazas.</p>
<p>Cursos de nivel básico e cualificado: o número de alumnos que poderá participar en cada un deles será de 30 como máximo.</p>
<p>c) Criterios de selección.</p>
<p>Cursos de nivel básico: o solicitante deberá ter polo menos 18 anos. Na selección terá prioridade, sempre que o xustifique documentalmente, o persoal dos establecementos de venda e o dos almacéns comunitarios e outros almacéns recollidos no artigo 4, puntos 1.4, 1.5, 1.6, 1.7 da Orde do 8 de abril de 1996, conxunta das consellerías de Agricultura, Gandería e Montes e de Sanidade e Servicios Sociais, pola que se crea o Rexistro Oficial de Establecementos e Servicios Praguicidas e se dictan as normas de inscrición nel, na Comunidade Autónoma de Galicia.</p>
<p>Curso de nivel cualificado: o solicitante deberá ter 18 anos cumpridos. Tódolos solicitantes que non teñan estudios que validen o nivel básico (xustificado documentalmente) terán que estar en posesión do certificado do devandito nivel para poder solicita-lo de nivel cualificado. Na selección terán prioridade sempre que se xustifique documentalmente:</p>
<p>os responsables de empresas inscritas, ou en proceso de inscrición, no Rexistro Oficial de Establecementos e Servicios Praguicidas da Comunidade Autónoma (Orde do 8 de abril de 1996 conxunta das consellerías de Agricultura, Gandería e Montes e de Sanidade e Servicios Sociais); aqueles solicitantes que estean traballando ou traballasen en empresas relacionadas co sector en cargos responsables; e aqueles con máis anos de experiencia.</p>
<p>5. Realización.</p>
<p>As clases correspondentes a estes cursos levaranse a cabo nos seguintes lugares:</p>
<p>a) Nivel básico.</p>
<table><tbody><tr><td></td></tr>
<tr><td>Centro</td><td>Enderezo</td><td>Nº de cursos</td><td>Datas de celebración</td></tr>
<tr><td></td></tr>
</tbody></table>
<table><tbody><tr><td>Centro de Formación e Experimentación Agraria de Guísamo (A Coruña)</td><td>Guísamo-Bergondo.
(A Coruña).
CP: 15640.
Tfno.: 981 79 52 20.
Fax: 981 79 53 75.</td><td>2</td><td>21-4-2003
6-10-2003</td></tr>
<tr><td></td></tr>
<tr><td>Centro de Formación e Experimentación Agraria de Sergude (A Coruña)</td><td>Sergude-Boqueixón.
(A Coruña).
CP: 15881.
Tfno.: 981 51 18 15.
Fax: 981 51 18 15.</td><td>2</td><td>19-5-2003
13-10-2003</td></tr>
<tr><td></td></tr>
<tr><td>Centro de Formación e Experimentación Agraria de Monforte de Lemos (Lugo)</td><td>Estrada de Castro Caldelas s/n.
Monforte de Lemos (Lugo).
CP: 27400.
Tfno.: 982 40 06 65.
Fax: 982 40 43 08.</td><td>2</td><td>21-4-2003
27-10-2003</td></tr>
<tr><td></td></tr>
<tr><td>Centro de Formación e Experimentación Agraria Pedro Murias (Lugo)</td><td>Vilaframil-Ribadeo (Lugo).
CP: 27797.
Tfno.: 982 13 10 17.
Fax: 982 13 10 29.</td><td>2</td><td>21-4-2003
27-10-2003</td></tr>
<tr><td></td></tr>
<tr><td>Estación de Viticultura e Enoloxía de Galicia (Leiro-Ourense)</td><td>Ponte San Clodio.
Leiro (Ourense).
CP: 32427.
Tlfno.: 988 48 80 33.
Fax: 988 48 81 91.</td><td>1</td><td>5-5-2003</td></tr>
<tr><td></td></tr>
<tr><td>Oficina Agraria Comarcal de Xinzo de Limia (Ourense)</td><td>Rúa Ladeira, 31, 1º.
Xinzo de Limia (Ourense).
CP: 32630.
Tlfno.: 988 46 00 24.
Fax: 988 46 23 77.</td><td>1</td><td>3-11-2003</td></tr>
<tr><td></td></tr>
<tr><td>Centro de Formación e Experimentación Agraria de Lourizán (Pontevedra)</td><td>Igrexa, 19; Lourizán (Pontevedra).
CP: 36153.
Tfno.: 986 85 52 18.
Fax: 986 85 64 20.</td><td>2</td><td>2-6-2003
20-10-2003</td></tr>
<tr><td></td></tr>
<tr><td>Centro de Formación e Experimentación Agraria de Salceda de Caselas (Pontevedra)</td><td>Entenza-Salceda de Caselas (Pontevedra).
CP: 34471.
Tfno.: 986 34 79 04.
Fax: 986 34 72 50.</td><td>2</td><td>12-5-2003
3-11-2003</td></tr>
<tr><td></td></tr></tbody></table>
<p>Duración e horario:</p>
<p>A duración do curso será como mínimo de 21 horas lectivas distribuídas en 13 horas de clases teóricas e 8 de clases prácticas.</p>
<p>O horario do curso será de 15 a 19 horas de luns a xoves, e de 9 a 14 horas do venres.</p>
<p>Os coordinadores dos cursos poderán modifica-lo horario, ou ben, os días se fose necesario.</p>
<p>b) Nivel cualificado.</p>
<table><tbody><tr><td></td></tr>
<tr><td>Centro</td><td>Enderezo</td><td>Nº de cursos</td><td>Datas de celebración</td></tr>
<tr><td></td></tr>
</tbody></table>
<table><tbody><tr><td>Centro de Formación e Experimentación Agraria Pedro Murias (Lugo)</td><td>Vilaframil-Ribadeo (Lugo).
CP: 27797.
Tfno.: 982 13 10 17.
Fax: 982 13 10 29.</td><td>1</td><td>Do 6
ó
31-10-2003</td></tr>
<tr><td></td></tr></tbody></table>
<p>Duración e horario:</p>
<p>A duración do curso será de 35 horas teóricas e 25 horas de prácticas.</p>
<p>O horario do curso será de 9 a 14.30 horas os martes, mércores e xoves de cada unha das semanas de duración.</p>
<p>O coordinador do curso poderá modifica-lo horario, ou ben, os días se fose necesario.</p>
<p>6. Programa.</p>
<p>Os temarios que se impartirán son os que figuran no anexo II.</p>
<p>7. Coordinador técnico do curso.</p>
<p>De acordo coa facultade conferida no artigo 10 da Orde do 30 de xullo de 1997, a coordinación do curso será realizada a través do Centro de Formación, Investigación e Tecnoloxía Agraria de Galicia.</p>
<p>8. Solicitudes e inscrición.</p>
<p>a) Documentación: o persoal que desexe participar nestes cursos deberá presentar cuberta a solicitude que figura como anexo I xunto cunha fotocopia compulsada do DNI e, se é o caso, certificación do organismo ou servicio de praguicidas especificando o labor que desempeña o solicitante no mesmo.</p>
<p>A documentación sinalada anteriormente presentarase nos rexistros xerais da Consellería de Política Agroalimentaria e Desenvolvemento Rural en horario de 9 a 14 horas, ou en calquera das oficinas previstas no artigo 38.4º da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>O prazo de presentación será ata 20 días naturais, antes da data de inicio do curso solicitado.</p>
<p>b) Admisión: a relación de solicitantes admitidos exporase no taboleiro de anuncios do centro onde se imparta o curso e do Centro de Formación, Investigación e Tecnoloxía Agraria de Galicia, no prazo de 5 días naturais, contados a partir do seguinte ó do prazo de finalización da inscrición.</p>
<p>9. Certificación de superación dos cursos.</p>
<p>É obrigatoria a asistencia a tódalas sesións dos cursos. Finalizados estes, realizaranse as probas pertinentes que avalen os coñecementos adquiridos polo alumno e no caso de superalas, expedirá o certificado co que poderá solicita-lo carné de manipulador de productos fitosanitarios, nivel básico ou cualificado, segundo corresponda, que é o único documento válido para poder exerce-la actividade e para os efectos de inspección por parte dos organismos oficiais correspondentes.</p>
<p>Santiago de Compostela, 26 de febreiro de 2003.</p>
<p>José Antonio Álvarez Vidal</p>
<p>Secretario xeral da Consellería de Política</p>
<p>Agroalimentaria e Desenvolvemento Rural</p>
<p>ANEXO II</p>
<p>* Programa dos cursos para productos fitosanitarios. Nivel básico:</p>
<p>1. Praguicidas: descrición e xeneralidades.</p>
<p>2. Riscos derivados da utilización dos praguicidas.</p>
<p>3. Perigosidade dos praguicidas para a saúde. Intoxicacións.</p>
<p>4. Práctica da protección fitosanitaria. Relación traballo-saúde, primeiros auxilios en caso de intoxicación.</p>
<p>5. Medidas preventivas e protectoras para evita-lo risco de uso de praguicidas.</p>
<p>6. Boa práctica fitosanitaria. Protección do ambiente e normas legais.</p>
<p>7. Exercicios prácticos.</p>
<p>8. Proba de avaliación.</p>
<p>* Programa do curso para productos fitosanitarios. Nivel cualificado:</p>
<p>1. Os inimigos dos cultivos e os danos que producen.</p>
<p>2. Procedementos de protección dos cultivos.</p>
<p>3. Praguicidas químicos: composición, formulacións.</p>
<p>4. Maquinarias de aplicación de praguicidas: tipos, conservación e regulación.</p>
<p>5. Boas prácticas agrícolas.</p>
<p>6. Riscos derivados da utilización de praguicidas.</p>
<p>7. Perigosidade dos praguicidas para a saúde. Intoxicacións.</p>
<p>8. Práctica de protección fitosanitaria. Relación traballo-saúde.</p>
<p>9. Intoxicacións. Primeiros auxilios.</p>
<p>10. Residuos de praguicidas.</p>
<p>11. Transporte, almacenamento e distribución.</p>
<p>12. Seguridade Social agraria.</p>
<p>13. Normativa legal.</p>
<p>14. Prácticas de protección fitosanitaria.</p>
<p>15. Proba de avaliación.</p>

