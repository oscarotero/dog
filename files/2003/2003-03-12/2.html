---
date: '2003-03-12'
id: 8D0E
page: 2929
number: 50
agency: 'CONSELERÍA DE ASUNTOS SOCIAIS, EMPREGO E RELACIÓNS LABORAIS'
section: I. DISPOSICIÓNS XERAIS
title: >-
  Orde do 27 de febreiro de 2003 pola que se regulariza a inscrición de
  ficheiros automatizados de datos de carácter persoal existentes na Consellería
  de Asuntos Sociais, Emprego e Relacións Laborais.
range: Orde
url: 'https://www.xunta.gal/dog/Publicados/2003/20030312/Anuncio8D0E_gl.html'
---
<p>A Lei orgánica 15/1999, do 13 de decembro (BOE, nº 298, do 14 de decembro), regula o tratamento de datos de carácter persoal rexistrados en soportes físicos, así como o uso posterior destes datos polos sectores público e privado.</p>
<p>A finalidade desta regulación é protexe-los dereitos fundamentais das persoas físicas e especialmente o seu honor e intimidade, tanto persoal como familiar.</p>
<p>No seu artigo 20.1º disponse que a creación, modificación ou supresión dos ficheiros das administracións públicas só poderá facerse por medio dunha disposición xeral publicada no BOE ou diario oficial correspondente.</p>
<p>A conveniencia de adapta-la inscrición de determinados ficheiros creados pola Orde do 27 de xullo de 1994 (Diario Oficial de Galicia nº 146, do 30 de xullo) ó cambio lexislativo operado na materia xustifica a súa modificación, limitada no presente caso, ó cambio dalgunhas das características definidoras de determinados ficheiros existentes.</p>
<p>En consecuencia, en virtude das facultades que me confire o artigo 34.6º da Lei 1/1983, do 22 de febreiro, reguladora da Xunta de Galicia e do seu presidente, modificada parcialmente pola Lei 11/1988, do 20 de outubro,</p>
<p>DISPOÑO:</p>
<p>Artigo 1º.-Obxecto.</p>
<p>A presente orde ten por obxecto a regularización das inscricións dos ficheiros da Consellería de Asuntos Sociais, Emprego e Relacións Laborais publicados na Orde do 27 de xullo de 1994 pola que se crearon os ficheiros automatizados de datos de carácter persoal da Consellería de Sanidade e Servicios Sociais.</p>
<p>Artigo 2º.-Contido.</p>
<p>A información esixida no artigo 20.2º da Lei orgánica 15/1999, do 13 de decembro, de protección de datos de carácter persoal para as disposicións de modificación de ficheiros está contida no anexo desta orde, en cada un dos ficheiros creados.</p>
<p>Artigo 3º.-Finalidade e uso dos ficheiros.</p>
<p>Os datos de carácter persoal, rexistrados nos ficheiros automatizados da Consellería de Asuntos Sociais, Emprego e Relacións Laborais modificados pola presente orde só serán utilizados para os fins</p>
<p>expresamente previstos no anexo e por persoal debidamente autorizado.</p>
<p>Artigo 4º.-Cesión de datos.</p>
<p>No suposto de cesión de datos ás administracións públicas haberá que se ater ó disposto na normativa vixente.</p>
<p>Artigo 5º.-Medidas de seguridade.</p>
<p>As medidas de seguridade dos ficheiros, e en función do nivel en que estes se clasifican, están especificadas no correspondente documento de seguridade.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de febreiro de 2003.</p>
<p>María José Cimadevila Cea</p>
<p>Conselleira de Asuntos Sociais, Emprego</p>
<p>e Relacions Laborais</p>
<p>ANEXO</p>
<p>Pensións non contributivas:</p>
<p>a) Finalidade e usos previstos para o mesmo.</p>
<p>Xestión e tramitación de expedientes de pensións non contributivas, para exercer así as atribucións, competencias e funcións en materia de política establecidas para esta consellería.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos.</p>
<p>Pensionistas e solicitantes de pensións non contributivas residentes na Comunidade Autónoma galega.</p>
<p>c) Procedemento de recollida de datos.</p>
<p>Declaración e formularios.</p>
<p>Rexistros públicos.</p>
<p>Administracións públicas.</p>
<p>d) Estructura básica do ficheiro.</p>
<p>Base de datos.</p>
<p>e) Tipo de datos incluídos no ficheiro.</p>
<p>Datos de carácter persoal: estado civil, datos da familia, data de nacemento, lugar de nacemento, sexo, nacionalidade.</p>
<p>Datos de carácter identificativo: DNI. NSS/MUTUALIDAD, nome e apelidos, enderezo, teléfono.</p>
<p>Datos de circunstancias sociais: propiedades, posesións.</p>
<p>Datos económicos: datos bancarios, actividades e negocios, ingresos, rendas, investimentos, bens.</p>
<p>Datos de transaccións: bens e servicios recibidos polo afectado.</p>
<p>Datos especialmente protexidos: saúde.</p>
<p>f) Cesións/transferencias previstas.</p>
<p>Ministerio de Traballo e Asuntos Sociais.</p>
<p>g) Órgano responsable do ficheiro.</p>
<p>Dirección Xeral de Servicios Comunitarios e Inclusión Social.</p>
<p>h) Servicios ou unidades ante os que se poderán exerce-los dereitos de acceso, rectificación, cancelación e oposición.</p>
<p>Dirección Xeral de Servicios Comunitarios e Inclusión Social da Consellería de Asuntos Sociais, Emprego e Relacións Laborais.</p>
<p>i) Nivel de seguridade.</p>
<p>Alto.</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

