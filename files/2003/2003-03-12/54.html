---
date: '2003-03-12'
id: 8DEE
page: 2965
number: 50
agency: CONCELLO DE VIVEIRO
section: VI. ANUNCIOS
title: Anuncio de contratación.
range: Anuncio
url: 'https://www.xunta.gal/dog/Publicados/2003/20030312/Anuncio8DEE_gl.html'
---
<p>A Comisión de Goberno do Concello de Viveiro, en sesión que tivo lugar o día 24 de febreiro deste ano, aprobou o expediente de contratación da subministración que a seguir se relaciona:</p>
<p>1. Obxecto do contrato: é o obxecto do contrato a realización e execución dun plan de sinalización turística para a cidade de Viveiro, con suxeición ás especificacións e requisitos recollidos no prego de condicións técnicas e, en todo caso, de acordo coas seguintes fases:</p>
<p>1ª Fase: redacción do plan (que incluirá un programa de execución), e posterior aprobación municipal.</p>
<p>2ª Fase: execución do plan: subministración e instalación.</p>
<p>2. Procedemento e forma de adxudicación.</p>
<p>a) Procedemento: aberto.</p>
<p>b) Forma: concurso.</p>
<p>3. Orzamento base de licitación: establécese un tipo de licitación de douscentos corenta mil catrocentos catro euros con oitenta e catro céntimos (240.404,84 A), IVE incluído.</p>
<p>4. Garantías.</p>
<p>a) Provisional: catro mil oitocentos oito euros con dez céntimos (4.808,10 A).</p>
<p>b) Definitiva: 4% do importe da adxudicación.</p>
<p>5. Obtención de documentación: o prego de condicións técnicas e o prego de cláusulas administrativas estarán á disposición de tódolos interesados no Negociado de Urbanismo e Contratación, sito nos claustros de San Francisco, avda. de Cervantes, s/n, das 8 ás 15 horas.</p>
<p>6. Prazo de presentación das proposicións: 15 días naturais seguintes ó da publicación do anuncio no último dos boletíns oficiais (DOG e BOP). No caso de que o décimo quinto día coincida en sábado, domingo ou festivo, entenderase o prazo prorrogado ata o día laborable seguinte.</p>
<p>7. Gastos de publicidade: serán por conta do adxudicatario.</p>
<p>8. Máis información: teléfono 982 56 22 58, das 8 ás 15. Fax: 982 56 31 56. Correo electrónico: viveiro*fegamp.es.</p>
<p>Viveiro, 26 de febreiro de 2003.</p>
<p>Justo Vázquez Chao</p>
<p>Alcalde accidental</p>

