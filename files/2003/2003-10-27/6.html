---
date: '2003-10-27'
id: '1E366'
page: 13
number: 208
agency: 'CONSELLERÍA DE FAMILIA, XUVENTUDE, DEPORTE E VOLUNTARIADO'
section: III. OUTRAS DISPOSICIÓNS
title: >-
  Orde do 21 de xullo de 2003 pola que se recoñece a Escola de Tempo Libre Ana
  Mogas.
range: Orde
url: 'https://www.xunta.gal/dog/Publicados/2003/20031027/Anuncio1E366_gl.html'
---
<p>O Decreto 50/2000, do 20 de xaneiro, que regula o recoñecemento das escolas de tempo libre, esta</p>
<p>blece no seu artigo 59.1º que o recoñecemento das escolas de tempo libre e a aprobación dos seus programas de formación, lle corresponde á Consellería de Familia, Xuventude, Deporte e Voluntariado.</p>
<p>Examinado o expediente promovido por Mª Berta Castro Álvarez, en nome e representación da Congregación das Relixiosas Franciscanas Misioneiras da Nai do Divino Pastor, no que solicita o recoñecemento e a aprobación dos programas de formación da Escola de Tempo Libre Ana Mogas, a Dirección Xeral de Xuventude efectúa a proposta favorable ó recoñecemento solicitado, por ser conforme coa lexislación vixente, vistas as normas reguladoras desta materia (Decreto 50/2000, do 20 de xaneiro). Por todo isto</p>
<p>DISPOÑO:</p>
<p>Primeiro.-Recoñecerlle á Escola de Tempo Libre Ana Mogas a condición de escola de tempo libre, aprobando os programas de formación propostos para os niveis primeiro (monitores/as de actividades de tempo libre) e segundo (directores/as de actividades de tempo libre e directores/as de campos de traballo) fixados no Decreto 50/2000, do 20 de xaneiro.</p>
<p>Segundo.-Ordena-la inscrición da Escola de Tempo Libre Ana Mogas no Rexistro de Escolas de Tempo Libre dependente da Dirección Xeral de Xuventude, correspondéndolle o número G-32.</p>
<p>Terceiro.-A Consellería de Familia, Xuventude, Deporte e Voluntariado expedirá os títulos acreditativos correspondentes ás materias impartidas pola Escola de Tempo Libre Ana Mogas, sempre de acordo co establecido no Decreto 50/2000, do 20 de xaneiro, quedando esta supeditada á supervisión e inspección ordenadas no artigo 59.2º do dito decreto.</p>
<p>Santiago de Compostela, 21 de xullo de 2003.</p>
<p>Pilar Rojo Noguera</p>
<p>Conselleira de Familia, Xuventude, Deporte</p>
<p>e Voluntariado</p>

