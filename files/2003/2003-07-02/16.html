---
date: '2003-07-02'
id: 1571A
page: 8
number: 127
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 26 de xuño de 2003 pola que se anuncia a licitación do concurso,
  polo procedemento aberto, das asistencias técnicas de clave AC/01/80.1 e outra
  máis.
range: Resolución
url: 'https://www.xunta.gal/dog/Publicados/2003/20030702/Anuncio1571A_gl.html'
---
<p>a) Asistencias técnicas.</p>
<p>1. Asistencia técnica para a realización de expropiacións da obra de acondicionamento da estrada AC-403. Muros-Santa Comba; treito: A Pereira-Pino do Val.</p>
<p>Clave: AC/01/80.1.</p>
<p>Orzamento: sesenta e catro mil setecentos noventa e cinco euros con noventa e oito céntimos (64.795,98 euros).</p>
<p>Prazo de execución: 18 meses.</p>
<p>2. Asistencia técnica para a realización de expropiacións da obra de acondicionamento da estrada AC-240. Burres-A Ponte Ulla; treito: Burres-Fonte Díaz.</p>
<p>Clave: AC/01/86.1.1.</p>
<p>Orzamento: cento seis mil sesenta e sete euros con dezaoito céntimos (106.067,18 euros).</p>
<p>Prazo de execución: 18 meses.</p>
<p>Solicitaranse os medios de acreditación da personalidade xurídica e capacidade previstos no artigo 15 do texto refundido da Lei de contratos das administracións públicas.</p>
<p>A solvencia económica e financeira e a solvencia técnica ou profesional acreditaranse segundo se especifica no cadro de características do prego de prescricións técnicas particulares, de conformidade co disposto nos artigos 16 e 19 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como o prego de prescricións técnicas estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda; edificios administrativos de San Caetano, Santiago de Compostela. Teléfono 981 54 50 45.</p>
<p>Tamén se poderán obte-los pregos relativos a esta contratación no seguinte enderezo da Internet: <a href="http://www.xunta.es/contratación/">http://www.xunta.es/contratación/</a></p>
<p>E en Copy Nino, rúa Xeneral Pardiñas nº 2, teléfono 981 58 89 38.</p>
<p>c) Garantías que se lles esixen ós licitadores.</p>
<p>Esixirase unha garantía definitiva equivalente ó 4% do orzamento de adxudicación.</p>
<p>A dita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberanse presentar en sobre pechado no rexistro xeral da Consellería de Política Territorial, Obras Públicas e Vivenda, ou envialas por correo dentro do prazo de admisión sinalado conforme o disposto no artigo 80 do Real decreto 1098/2001, do 12 de outubro, polo que se aproba o regulamento xeral da Lei de contratos das administracións públicas.</p>
<p>O prazo de admisión das proposicións rematará ás doce horas do décimo terceiro día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola mesa de contratación ás once horas do décimo día natural, que non coincida en sábado, domingo ou festivo, contado a partir do último día de presentación de proposicións, na sala de xuntas da Consellería de Política Territorial, Obras Públicas e Vivenda.</p>
<p>O prazo durante o cal o licitador estará obrigado a mante-la súa oferta é de tres meses desde a apertura das proposicións.</p>
<p>g) Outras informacións.</p>
<p>A mesa de contratación comprobará en acto previo a documentación xeral (sobre A), segundo se especifica no punto 2.2.6 Constitución e funcionamento da mesa, do prego de cláusulas administrativas particulares.</p>
<p>h) Variantes: segundo o especificado no cadro de características do prego de prescricións técnicas.</p>
<p>i) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe deste anuncio será por conta do adxudicatario.</p>
<p>Santiago de Compostela, 26 de xuño de 2003.</p>
<p>P.D. (Orde 6-3-2003, DOG do 12 de marzo)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

