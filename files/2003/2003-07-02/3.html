---
date: '2003-07-02'
id: 156DA
page: 8
number: 127
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Decreto 295/2003, do 19 de xuño, polo que se declara a urxente ocupación, para
  efectos de expropiación forzosa, pola Deputación Provincial de Lugo, dos bens
  e dereitos necesarios para a realización das obras do proxecto número 241,
  Plan Operativo Local 2002 Abadín-estrada provincial Moncelos-Carrizal,
  alargamento e mellora do punto quilométrico 0,40 ó 2,90 (concello de Abadín).
range: Decreto
url: 'https://www.xunta.gal/dog/Publicados/2003/20030702/Anuncio156DA_gl.html'
---
<p>A Deputación Provincial de Lugo, en sesión celebrada o día vintetrés de agosto de dous mil dous, aprobou o proxecto nº 241, Plan Operativo Local 2002 Abadín-estrada provincial Moncelos-Carrizal, alargamento e mellora do punto quilométrico 0,40 ó 2,90 e, na sesión do trinta de setembro de dous mil dous, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Lugo foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Administración Local o día trinta de decembro de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Administración Local o día nove de decembro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que segundo sinala a deputación, como consecuencia da mellora estructural das vías autonómicas, prodúcese un incremento significativo do tráfico nesta vía provincial, que non está adaptada a esta nova circunstancia, polo que é necesario dar resposta ampliando a sección transversal e rectificando o trazado en planta e alzado, formulando deste xeito unha vía máis segura, en consonancia coas circunstancias actuais, evitando así que se orixinen accidentes.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Administración Local e logo de deliberación do Consello da Xunta de Galicia na súa reunión do día dezanove de xuño de dous mil tres,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto nº 241, Plan Operativo Local 2002 Abadín-estrada provincial Moncelos-Carrizal, alargamento e mellora punto quilométrico 0,40 ó 2,90.</p>
<p>Santiago de Compostela, dezanove de xuño de dous mil tres.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Administración</p>
<p>Local</p>
<p>CONSELLERÍA DE FAMILIA, XUVENTUDE, DEPORTE E</p>
<p>VOLUNTARIADO</p>

