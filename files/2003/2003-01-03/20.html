---
date: '2003-01-03'
id: B52
page: 77
number: 2
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de decembro de 2002, da Delegación Provincial de Lugo, pola
  que se autoriza e se aproba a modificación do proxecto de execución da
  instalación eléctrica que se cita. (Expediente 14/2001 A.T.).
range: Resolución
url: 'https://www.xunta.gal/dog/Publicados/2003/20030103/AnuncioB52_gl.html'
---
<p>Visto o expediente para o outorgamento de autorización administrativa e aprobación do proxecto de execución da instalación eléctrica que a seguir se cita:</p>
<p>Solicitante: Unión Fenosa Energías Especiales, S.A.</p>
<p>Domicilio social: rúa Betanzos, 1-1º A Coruña.</p>
<p>Título: modificación do proxecto L.A.T. a 66 kV. Parque eólico de Pena Armada, subestación de Friol.</p>
<p>Situación: Friol.</p>
<p>Características técnicas: liña eléctrica soterrada de alta tensión a 66 kV, para interconexión do parque eólico de Pena Armada á subestación eléctrica de Friol, de 528 metros de lonxitude composta por un circuíto cun conductor por fase R.H.Z. 1 directamente soterrada.</p>
<p>Cumpridos os trámites ordenados na Lei 54/1997, do 27 de novembro, e no capítulo VII do Real decreto 1955/2000, do 1 de decembro, sobre autorización de instalacións eléctricas, esta delegación provincial resolve:</p>
<p>Autorizar e aproba-la modificación do proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra a presente resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, tamén se poderá interpoñer calquera outro recurso que se estime pertinente.</p>
<p>Lugo, 13 de decembro de 2002.</p>
<p>Jesús Bendaña Suárez</p>
<p>Delegado provincial de Lugo</p>

