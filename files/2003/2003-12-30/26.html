---
date: '2003-12-30'
id: 24C9A
page: 16
number: 252
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE CAMBADOS
section: V. ADMINISTRACIÓN DE XUSTIZA
title: Edicto (146/2000).
range: Edicto
url: 'https://www.xunta.gal/dog/Publicados/2003/20031230/Anuncio24C9A_gl.html'
---
<p>En Cambados o once de novembro de dous mil tres.</p>
<p>Cédula de notificación.</p>
<p>O secretario do Xulgado de Primeira Instancia e Instrucción número dous de Cambados fai saber:</p>
<p>Que nos autos que a continuación se dirán, consta dictada a sentencia, cun encabezamento e dictame que son do teor literal seguinte:</p>
<p>Sentencia.</p>
<p>Eugenio-Francisco Miguel Tabares, maxistrado-xuíz do Xulgado de Primeira Instancia e Instrucción número dous dos de Cambados, en comisión de servicios, viu os autos sinalados co número 146/2000, seguidos polos trámites de xuízo de menor contía por instancia de Isabel Quintero González, Isabel Rocarfort Quintero e Luis Rocafort Quintero, representados polo procurador Miguel Ángel Botana Castro e asistido do letrado Enrique Devesa Pérez-Bobillo, contra a sociedade Cousa, S.A. e dicta en nome de El-Rei a seguinte:</p>
<p>Seguen antecedentes de feito e fundamentos de dereito.</p>
<p>Dictamino.</p>
<p>Que estimando a demanda interposta polo procurador Miguel Ángel Botana Castro, en nome e representación de Isabel Quintero González, Isabel Rocafort Quintero e Luis Rocarfort Quintero, debo declarar e declaro que os ditos demandantes son copropietarios, desde o ano 1981 por iguais partes indivisas, do piso, praza de garaxe e rocho descritos no feito terceiro da demanda, condenando a entidade Cousa, S.A. a estar e pasar por esta declaración e a outorga-la correspondente escritura pública de compravenda, sen facer especial imposición en canto ás custas procesuais causadas.</p>
<p>Contra esta resolución cabe interpoñer recurso de apelación ante a Audiencia Provincial de Pontevedra que poderá prepararse mediante escrito ante este xulgado no prazo de cinco días na forma establecida no artigo 457 da LAC.</p>
<p>Únase esta resolución ó libro da súa clase, deixando nos autos testemuño desta.</p>
<p>Así, por esta miña sentencia, pronúncioo, mándoo e asínoo en Cambados o vintetrés de maio de 2003.</p>
<p>E como consecuencia do ignorado paradoiro de Cousa, S.A. esténdese esta notificación para que sirva de cedula de notificación.</p>
<p>A secretaria</p>
<p>Rubricado</p>

