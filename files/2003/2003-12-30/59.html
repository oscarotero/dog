---
date: '2003-12-30'
id: 24D22
page: 16
number: 252
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 24 de novembro de 2003, da Delegación Provincial de Pontevedra,
  pola que se notifican as incoacións dos expedientes de responsabilidade
  patrimonial RP-2002/88-PO e dous máis.
range: Resolución
url: 'https://www.xunta.gal/dog/Publicados/2003/20031230/Anuncio24D22_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles, ás persoas que no anexo se mencionan a incoación dos expedientes de reclamación patrimonial por danos producidos por xabarín, que tramitará este Servicio Técnico-Xurídico da Delegación de Medio Ambiente en Pontevedra, que realizará os actos de instrucción necesarios para a determinación, o coñecemento e a comprobación dos datos en virtude dos cales se deba pronuncia-la resolución ou, se é o caso, o acordo indemnizatorio que poña fin ó expediente.</p>
<p>Para os efectos da instrucción do expediente, lémbrolle a obriga de achegar, no prazo de dez días, mediante orixinais ou fotocopias compulsadas:</p>
<p>-A documentación acreditativa do título de propiedade do predio no que manifesta térense producido os danos, ou</p>
<p>-Documento acreditativo do título que o faculta para explora-lo referido predio (contrato de aluguer, cesión, etc.), e</p>
<p>-Se é o caso, autorización do/a propietario/a para reclamar (achégase modelo).</p>
<p>Así mesmo, e á vista do disposto no artigo 6 do Real decreto 429/1993, do 26 de marzo, faise necesario solicitarlle que, no sinalado prazo de dez días, complete a súa reclamación cos seguintes extremos:</p>
<p>-Superficie total do predio afectado.</p>
<p>-Superficie dedicada a cada cultivo.</p>
<p>-Superficie danada de cada un dos cultivos.</p>
<p>-Tipo, clase e categoría do cultivo danado.</p>
<p>-Densidade, aproximada, de plantas por m.</p>
<p>-Acreditación de que os danos causados se deben á acción dos xabarís (relación de causalidade).</p>
<p>Doutra banda, poderá vostede facer e achegar, no indicado prazo, cantas outras alegacións, documentos e informacións coide oportunos, sinalando, se é o caso, a proposición de proba, e concretando os medios de que pretenda valerse.</p>
<p>De conformidade co disposto no artigo 42.5º a) da Lei 30/1992, do 26 de novembro, suspéndese o transcurso do prazo máximo establecido para a resolución e notificación deste procedemento polo tempo que medie entre a notificación deste requirimento e ó seu efecto cumprimento polo destinatario ou, no seu defecto, o transcurso do prazo concedido, todo iso sen prexuízo do previsto no artigo 71 da mesma lei.</p>
<p>A documentación sinalada deberá remitirse ó Servicio Técnico-Xurídico da Delegación de Medio Ambiente en Pontevedra. De acordo co disposto no artigo 71.1 da citada Lei 30/1992, do 26 de novembro, de non remiti-la documentación solicitada no prazo sinalado, poderase ter por desistido da súa petición.</p>
<p>Pontevedra, 24 de novembro de 2003.</p>
<p>José Antonio López Rodríguez</p>
<p>Delegado provincial de Pontevedra</p>
<p>ANEXO</p>
<p>Expediente: RP-2002/88-PO.</p>
<p>Reclamante: María Gómez.</p>
<p>Último enderezo coñecido: Zoce, nº 2 de Nespereira-36841 Pazos de Borbén (Pontevedra).</p>
<p>DNI: 76979357-J.</p>
<p>Reclamación: danos producidos por xabarís varios días do mes de xuño de 2003, nun predio situado no lugar do Valado, Nespereira, do concello de Pazos de Borbén.</p>
<p>Data do acordo da incoación: 26 de setembro de 2003.</p>
<p>Expediente: RP-2002/91-PO.</p>
<p>Reclamante: Perpetuo Camiña.</p>
<p>Último enderezo coñecido: O Valado, nº 5-Nespereira-36841 Pazos de Borbén (Pontevedra).</p>
<p>DNI: 35997044-C.</p>
<p>Reclamación: danos producidos por xabarís o día 14 de xuño de 2002, no predio sito no lugar do Valado, Nespereira, do concello de Pazos de Borbén.</p>
<p>Data do acordo da incoación: 26 de setembro de 2003.</p>
<p>Expediente: RP-2002/93-PO.</p>
<p>Reclamante: Mercedes Santos Tomé.</p>
<p>Último enderezo coñecido: A Presa-Cepeda (Pontevedra).</p>
<p>DNI: 76991094.</p>
<p>Reclamación: danos producidos por xabarís o día 4 de xuño de 2003, sobre as 24.00 horas, nun predio situado no lugar de Alvite, Nespereira, do concello de Pazos de Borbén.</p>
<p>Data do acordo da incoación: 26 de setembro de 2003.</p>

