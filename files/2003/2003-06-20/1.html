---
date: '2003-06-20'
id: 13DEE
page: 8
number: 119
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Decreto 281/2003, do 19 de xuño, polo que se modifica o Decreto 255/2003, do 8
  de maio, polo que se establece a estructura orgánica da Consellería da
  Presidencia, Relacións Institucionais e Administración Pública.
range: Decreto
url: 'https://www.xunta.gal/dog/Publicados/2003/20030620/Anuncio13DEE_gl.html'
---
<p>O Decreto 255/2003, do 8 de maio, estableceu a estructura orgánica da Consellería da Presidencia, Relacións Institucionais e Administración Pública co fin de fixa-lo marco xurídico de actuación para levar a cabo os cometidos asignados ós distintos órganos superiores.</p>
<p>Os artigos 9, 10 e 11 desenvolveron a estructura da Dirección Xeral da Función Pública sendo preciso neste momento, en aplicación do principio de economía do gasto, modifica-la súa estructura organizativa suprimindo o Servicio de Planificación de Persoal, incardinado na Subdirección Xeral de Xestión de Persoal da devandita dirección xeral, e reasignando as súas funcións ó Servicio de Actualización de Datos do Persoal.</p>
<p>En consecuencia, por proposta do conselleiro da Presidencia, Relacións Institucionais e Administración Pública, no exercicio da facultade que me outorga o artigo 34.4º da Lei 1/1983, do 22 de febreiro, modificada pola Lei 11/1988, do 20 de outubro, tralo informe da Consellería de Economía e Facenda e logo de deliberación do Consello da Xunta de Galicia na súa reunión do día dezanove de xuño de dous mil tres,</p>
<p>DISPOÑO:</p>
<p>Artigo único.-Modifícase o punto 2 do artigo 11 do Decreto 255/2003, do 8 de maio, polo que se establece a estructura orgánica da Consellería da Presidencia, Relacións Institucionais e Administración Pública, que queda redactado nos seguintes termos:</p>
<p>«11.2. Para a realización das súas funcións, a Subdirección Xeral de Xestión de Persoal contará coas seguintes unidades administrativas:</p>
<p>2.1. Servicio de Xestión e Programación.</p>
<p>2.2. Servicio de Actualización de Datos do Persoal.</p>
<p>2.3. Servicio de Selección e Provisión de Postos de Traballo.</p>
<p>2.1. O Servicio de Xestión e Programación terá encomendadas as seguintes funcións:</p>
<p>a) Xestión, en xeral, de todo o persoal funcionario, laboral ou asimilado ó servicio da Administración autonómica de Galicia, sen prexuízo das competencias propias de cada consellería.</p>
<p>b) Estudio e preparación de informes e estatísticas sobre materias relacionadas co persoal.</p>
<p>c) Colaborar na preparación dos concursos de provisión das ofertas de emprego público da Administración autonómica de Galicia e dos procesos selectivos.</p>
<p>d) Estudio e preparación dos proxectos normativos en materia de integración do persoal ó servicio da Xunta de Galicia.</p>
<p>2.2. O Servicio de Actualización de Datos do Persoal realizará os seguintes cometidos:</p>
<p>a) Dirixir e coordina-lo funcionamento do Rexistro de Persoal.</p>
<p>b) A anotación e actualización dos datos que se refiran ós actos que afecten a vida administrativa do persoal ó servicio da Administración pública de Galicia.</p>
<p>c) A xestión informatizada dos distintos procesos desta dirección xeral.</p>
<p>d) O estudio e preparación de propostas de elaboración dos cadros de persoal.</p>
<p>2.3. O Servicio de Selección e Provisión de Postos de Traballo exercerá as seguintes funcións:</p>
<p>a) Estudio e preparación dos proxectos normativos en materia de selección e provisión.</p>
<p>b) Asesoramento en asuntos relacionados coa provisión de postos de traballo e selección de persoal ó servicio da Xunta de Galicia, así como a cobertura temporal de postos.</p>
<p>c) A preparación e elaboración das convocatorias de concursos de traslados, de procesos selectivos e das ofertas de emprego público do persoal ó servicio da Administración pública de Galicia, dentro dos termos da Lei 4/1988, do 26 de maio, da función pública de Galicia.</p>
<p>d) Estudio e elaboración de informes en materia da súa competencia».</p>
<p>Disposicións derradeiras</p>
<p>Primeira.-Facúltase o conselleiro da Presidencia, Relacións Institucionais e Administración Pública para dictar cantas disposicións sexan necesarias para a execución e desenvolvemento deste decreto.</p>
<p>Segunda.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, dezanove de xuño de dous mil tres.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

