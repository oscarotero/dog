---
date: '2003-06-20'
id: '14742'
page: 8
number: 119
agency: 'SOCIEDADE DE IMAXE E PROMOCIÓN TURÍSTICA DE GALICIA, S.A.'
section: VI. ANUNCIOS
title: >-
  Anuncio do 19 de maio de 2003 para a convocatoria dunha praza de persoal
  laboral fixo para esta sociedade.
range: Anuncio
url: 'https://www.xunta.gal/dog/Publicados/2003/20030620/Anuncio14742_gl.html'
---
<p>A Sociedade de Imaxe e Promoción Turistica de Galicia, S.A. anuncia a convocatoria para a contratación laboral fixa da seguinte praza:</p>
<p>a) Posto: xefatura de Área Económica e de Persoal (referencia: JAEP).</p>
<p>1. Funcións principais: supervisión e control da área económica e de persoal desta sociedade.</p>
<p>2. Prazas: 1-Xornada completa.</p>
<p>3. Requisitos:</p>
<p>3.1 Ser español ou nacional dun Estado membro da Unión Europea, nacional do Reino de Noruega ou nacional da República de Islandia.</p>
<p>3.2. Ser maior de 18 anos e non exceder da idade de xubilación forzosa.</p>
<p>3.3. Licenciatura ou diplomatura.</p>
<p>3.2. Galego.</p>
<p>3.3. Experiencia en xestión económica e de persoal en departamentos públicos.</p>
<p>A valoración do punto 3.3. realizarase con base en:</p>
<p>Experiencia en:</p>
<p>-Departamentos de fiscalización e contabilización de gastos: 1 punto por cada 6 meses.</p>
<p>-Unidades competentes de fomento e promoción do turismo: 1 punto por cada 6 meses.</p>
<p>-Tramitación de contratacións administrativas: 1 punto por cada 6 meses.</p>
<p>-Órganos xestores de autorización, disposición e pagamentos: 1 punto por cada 6 meses.</p>
<p>-Organismos autónomos, entes públicos ou outras fórmulas descentralizadas de xestión pública: 1 punto por cada 6 meses.</p>
<p>Coñecemento de:</p>
<p>-Organización e dirección turística: valorarase máster ou formación de postgrao en materia de turismo: 1 punto.</p>
<p>-Sistema de contabilidade pública: 1 punto.</p>
<p>-Confección de nóminas e seguros sociais: 1 punto.</p>
<p>-Análise de balances: 1 punto.</p>
<p>Manexo de:</p>
<p>-Ferramentas ofimáticas a nivel usuario: 1 punto.</p>
<p>-Programas informáticos de contabilidade: 1 punto.</p>
<p>3.4. Entrevista persoal.</p>
<p>b) Documentación que hai que presentar:</p>
<p>-Currículum vitae.</p>
<p>-Fotografía tamaño carné.</p>
<p>-Documentación orixinal ou compulsada que acredite a titulación esixida, así como a formación complementaria e/ou experiencia que se desexe xuntar para ser valorada.</p>
<p>-Certificado de vida laboral.</p>
<p>c) Lugar e prazo de presentación de solicitudes:</p>
<p>-As solicitudes faranse chegar a Turgalicia-Área Económica e de Persoal. Estrada Santiago de Compostela-Noia, km 3. A Barcia. 15896 Santiago de Compostela, indicando no sobre a referencia do posto.</p>
<p>-O prazo de presentación de solicitudes será de 10 días naturais contados a partir do seguinte ó da</p>
<p>publicación deste anuncio no Diario Oficial de Galicia. A lista de admitidos exporase nos taboleiros de Turgalicia e da Dirección Xeral de Turismo, fixándose na mesma a data, hora e lugar de realización da entrevista.</p>
<p>d) Comisión de selección:</p>
<p>A selección será efectuada por unha comisión designada para o efecto.</p>
<p>e) Selección:</p>
<p>Expirado o prazo de presentación de solicitudes, o Comité de Selección designado publicará as listas previas de admitidos e excluídos no proceso de selección.</p>
<p>O mecanismo de selección consistirá nun concurso de méritos de ata 20 puntos de acordo coa baremación indicada no punto 3.3 e unha entrevista persoal que se puntuará con 5 puntos. Pasarán á fase de entrevista os que acaden no concurso de méritos un mínimo de 15 puntos.</p>
<p>f) Elaboración de listas para a cobertura de prazas temporais.</p>
<p>A lista da praza convocada, ordenada pola suma das puntuacións obtidas na valoración de méritos, utilizarase para a cobertura de prazas temporais da mesma categoría, que poidan ir xurdindo na sociedade, conforme o establecido no artigo 7.2º da Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación.</p>
<p>Para a contratación de persoal laboral da lista mencionada no parágrafo anterior, Turgalicia instará ó primeiro da lista, mediante telegrama, para que compareza nas súas dependencias e, se é o caso, acepte a praza ofertada. No caso de non presentarse, entenderase que renuncia a ela, procedéndose por parte da sociedade ó chamamento do seguinte da lista, decaendo, o candidato que renunciou á praza en tódolos dereitos que puidesen derivarse da súa participación neste proceso.</p>
<p>Os candidatos que sexan chamados para una contratación serán excluídos das listas durante o tempo de duración do contrato, e unha vez rematado este, pasarán a ocupa-lo mesmo lugar que tiñan na lista no caso de contratos de duración inferior a seis meses, e pasarán ó derradeiro lugar da lista no caso de contratos superiores a seis meses.</p>
<p>En tódolos contratos temporais superiores a seis meses, establecerase un período de proba.</p>
<p>Santiago de Compostela, 19 de maio de 2003.</p>
<p>Pedro Capó Martínez</p>
<p>Director xerente de Turgalicia</p>

