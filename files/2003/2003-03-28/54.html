---
date: '2003-03-28'
id: BA42
page: 3
number: 62
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 18 de febreiro de 2003, da Delegación Provincial de Lugo, de
  notificación de requirimento á promotora inmobiliaria Carril Flores, S.L., no
  expediente de dilixencias previas 12/2002.
range: Cédula
url: 'https://www.xunta.gal/dog/Publicados/2003/20030328/AnuncioBA42_gl.html'
---
<p>A Delegación Provincial de Lugo tramitou expediente de dilixencias previas 12/2002, seguidas en virtude de denuncia formulada por Emilio David González como propietario da vivenda de 2º E da rúa Carril das Flores, 34 de Lugo, contra a promotora</p>
<p>inmobiliaria Carril Flores, S.L., finalizando este trámite con requirimento á promotora inmobiliaria para que emende as deficiencias observadas na referida vivenda.</p>
<p>As obras de reparación que se van realizar son as necesarias para emenda-las deficiencias observadas, consistentes en:</p>
<p>-Os rodapés do sollado de madeira presentan manchas de humidade en toda a vivenda.</p>
<p>-No rocho desta vivenda aparecen gretas no teito e paredes, con desprendemento do enfuscado.</p>
<p>Para tal fin concédeselle á empresa un prazo de 10 días para a remisión de proxecto e orzamento a esta delegación provincial, e un prazo de 30 días para a súa execución.</p>
<p>A non realización das obras nos prazos sinalados determinará a iniciación do oportuno expediente sancionador.</p>
<p>Lugo, 18 de febreiro de 2003.</p>
<p>Antonio Boné Pina</p>
<p>Delegado provincial de Lugo</p>

