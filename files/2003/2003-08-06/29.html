---
date: '2003-08-06'
id: 181D2
page: 10
number: 151
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 21 de xullo de 2003, da Dirección Xeral de Industria, Enerxía e
  Minas, pola que se autorizan as instalacións electromecánicas, se aproba o
  proxecto de execución e se recoñece a condición de instalación acollida ó
  réxime especial regulado polo Real decreto 2818/1998, do 23 de decembro, do
  parque eólico denominado Gamoide. (Expediente 074-EOL).
range: Resolución
url: 'https://www.xunta.gal/dog/Publicados/2003/20030806/Anuncio181D2_gl.html'
---
<p>Examinado o expediente instruído por pedimento de Eurovento, S.L. Unipersonal con enderezo para efectos de notificacións en rúa Varsovia 4 C, 5º planta, Área Central-As Fontiñas, 15707 Santiago de Compostela, sobre o asunto arriba epigrafiado referente ás instalacións do parque eólico denominado Gamoide; resultan os seguintes antecedentes de feito:</p>
<p>Primeiro.-Por Resolución do 19 de marzo de 2001, da Delegación Provincial da Consellería de Innovación, Industria e Comercio de Lugo, publicada no DOG nº 63, do 29 de marzo e no BOE do 29 de marzo de 2001, someteuse a información pública a petición para os efectos de presentación de solicitudes en competencia da autorización administrativa do parque eólico Gamoide, non tendo presentado, no prazo de 20 días establecido, ningún proxecto en competencia.</p>
<p>Segundo.-O 23 de maio de 2001, José Manuel Pazo Paniagua, en nome e representación de Eurovento S.L. Unipersonal, solicitou a autorización administrativa, a aprobación do proxecto de execución e o recoñecemento da condición de instalación acollida ó réxime especial de producción de enerxía eléctrica do parque eólico denominado Gamoide, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do disposto na disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, en virtude do disposto na disposición transitoria segunda do Decreto 302/2001, do 25 </p>
<p>de outubro, polo que se regula o aproveitamento da enerxía eólica na Comunidade Autónoma de Galicia e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Terceiro.-O proxecto do parque eólico Gamoide someteuse a información pública para os efectos previstos no Decreto 2617/1966, do 20 de outubro, e o Decreto 205/1995, do 6 de xullo, xa mencionados, mediante resolución da Delegación Provincial da Consellería de Innovación, Industria e Comercio de</p>
<p>Lugo do 30 de xullo de 2001, publicada no BOP de Lugo do 14 de agosto, nos diarios El Progreso e La Voz de Galicia do 10 de agosto, no DOG do 9 de agosto, no BOE do 11 de agosto de 2001 e nos taboleiros de anuncios dos concellos de Cervo, Foz e O Valadouro.</p>
<p>Durante o período de información pública presentáronse as seguintes alegacións:</p>
<p>1. José Manuel Balseiro Orol, primeiro tenente de alcalde do Concello de Cervo, formulou, no seu escrito do 14 de setembro de 2001, unha serie de alegacións ó proxecto sectorial do parque eólico de referencia nas que fai referencia á súa autonomía como administración local competente. Por outra parte, e no mesmo escrito, ínstase a que os posibles danos que se realicen sobre os diferentes servicios municipais que se vexan afectados pola construcción do parque sexan restaurados ó seu estado orixinal por parte da empresa promotora.</p>
<p>2. Francisco Jaureguizar Isasi, administrador solidario da empresa Silicatos Minerales, alega, no seu escrito do 30 de agosto de 2001, que a citada empresa posúe a concesión de explotación mineira Francisquito nº 5037, outorgada no ano 2000 e dedicada á explotación de feldespato e cuarzo, utilizando, nos labores de explotación, tanto maquinaria pesada como explosivos. No mesmo escrito, a devandita empresa mineira, oponse a calquera tipo de ocupación da superficie pertencente á citada concesión por parte do parque eólico de Gamoide, xa que os devanditos labores de explotación poden ser, nalgún momento, non compatibles coa instalación do parque proxectado.</p>
<p>Cuarto.-O 12 de xullo de 2001, o xefe do servicio de Industria da Delegación Provincial da Consellería de Innovación, Industria e Comercio de Lugo, emitiu informe favorable sobre o devandito proxecto, o cal ten as seguintes características básicas:</p>
<p>Municipios afectados: Cervo, Foz e O Valadouro.</p>
<p>Localización e coordenadas poligonais:</p>
<table><tbody><tr><td></td></tr>
<tr><td>Vértice X</td><td>Vértice Y</td></tr>
<tr><td></td></tr>
</tbody></table>
<table><tbody><tr><td>627.000</td><td>4.828.320</td></tr>
<tr><td></td></tr>
<tr><td>627.820</td><td>4.829.050</td></tr>
<tr><td></td></tr>
<tr><td>629.630</td><td>4.831.970</td></tr>
<tr><td></td></tr>
<tr><td>630.860</td><td>4.832.700</td></tr>
<tr><td></td></tr>
<tr><td>630.860</td><td>4.833.372</td></tr>
<tr><td></td></tr>
<tr><td>632.091</td><td>4.832.905</td></tr>
<tr><td></td></tr>
<tr><td>630.590</td><td>4.831.920</td></tr>
<tr><td></td></tr>
<tr><td>630.770</td><td>4.831.640</td></tr>
<tr><td></td></tr>
<tr><td>630.520</td><td>4.831.480</td></tr>
<tr><td></td></tr>
<tr><td>630.320</td><td>4.831.790</td></tr>
<tr><td></td></tr>
<tr><td>629.940</td><td>4.831.700</td></tr>
<tr><td></td></tr>
<tr><td>629.940</td><td>4.830.540</td></tr>
<tr><td></td></tr>
<tr><td>628.790</td><td>4.828.700</td></tr>
<tr><td></td></tr>
<tr><td>627.740</td><td>4.827.430</td></tr>
<tr><td></td></tr>
<tr><td>627.000</td><td>4.827.380</td></tr>
<tr><td></td></tr></tbody></table>
<p>Características técnicas da infraestructura eléctrica de producción, transformación e interconexión:</p>
<p>Nº de aeroxeradores: 25.</p>
<p>Potencia unitaria por aeroxerador: 1.300 kW.</p>
<p>Tipo de aeroxerador: Bazán-Bonus 1,3 MW.</p>
<p>Potencia total instalada: 32,5 MW.</p>
<p>Altura das torres: 55 m.</p>
<p>Diámetro do rotor: 62 m.</p>
<p>Producción anual estimada: 89.100 MWh/ano.</p>
<p>Investimento previsto: 24.514.523,7 euros.</p>
<p>-25 centros de transformación (situados no interior de cada aeroxerador) de 1.600 kVA, 0,69/30 kV e a súa correspondente paramenta de seccionamento, manobra e protección.</p>
<p>-Rede colectora subterránea de media tensión para evacua-la enerxía a 30 kV dos centros de transformación, interconectándoos coas celas de 30 kV da subestación 30/132 kV do veciño parque eólico de Buio.</p>
<p>Quinto.-O 20 de marzo de 2002, a Dirección Xeral de Calidade e Avaliación Ambiental resolveu aproba-la declaración de impacto ambiental do devandito parque eólico, nas condicións sinaladas pola dita declaración de impacto.</p>
<p>Fundamentos de dereito:</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro e o Decreto 223/2003, do 11 de abril, polo que se establece a estructura orgánica da Consellería de Innovación, Industria e Comercio, en relación co Decreto 2617/1966, do 20 de outubro, disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, Decreto 302/2001, do 25 de outubro e o Real decreto 2818/1998, do 23 de decembro, xa citados.</p>
<p>Segundo.-Á vista da alegación presentada, queda de manifesto que:</p>
<p>1. As alegacións relativas ó proxecto sectorial de incidencia supramunincipal do parque eólico que nos afecta, non son obxecto deste expediente, correspondendo a súa contestación ó momento oportuno da tramitación do devandito sectorial.</p>
<p>2. Con relación á alegación concreta do Concello de Cervo, referente ós posibles danos que se poidan causar sobre os diferentes servicios municipais e a súa restauración, esta dirección xeral informa que a devandita alegación foi tomada en consideración por parte da empresa promotora, a cal non mostrou obxeción á indemnización e reparación dos danos sempre que os devanditos danos sexan derivados da actividade da empresa.</p>
<p>3. Con relación á alegación realizada, ante a Delegación Provincial da Consellería de Innovación, Industria e Comercio de Lugo o 31 de agosto de 2001, por parte da empresa Silicatos Minerales faise constar que esta Dirección Xeral de Industria, Enerxía e Minas resolveu abrir trámite de audiencia para así proceder a determina-la compatibilidade ou incompatibilidade, dos aproveitamentos públicos en xogo, o cal se resolverá no momento do procedemento oportuno.</p>
<p>Terceiro.-No expediente instruído para o efecto cumpríronse os trámites procedimentais sinalados no Decreto 2617/1966 e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>-Autorizar a Eurovento, S.L. Unipersonal a instalación dos equipos electromecánicos do parque eólico nomeado Gamoide, cunha potencia total instalada de 32,5 MW.</p>
<p>-Aproba-lo proxecto de execución da devandita instalación.</p>
<p>-Recoñecer a esa instalación, a condición de instalación acollida ó réxime especial do R.D. 2818/1998, e incluíla no grupo b.2 do artigo 2 do devandito real decreto.</p>
<p>Todo iso de acordo coas condicións seguintes:</p>
<p>Primeira.-Eurovento S.L. Unipersonal, para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza de 490.290,47 euros, importe do 2% do orzamento que figura no expediente, para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A devandita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, punto 39 do Decreto 1775/1967, do 22 de xullo, e será devolta unha vez se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 24.514.523,7 euros.</p>
<p>Terceira.-O peticionario asegurará o mantemento e vixilancia correcta das instalacións durante a construcción e despois da súa posta en servicio, co fin de garantir que en todo momento se manterán as condicións regulamentarias de seguridade.</p>
<p>Cuarta.-En todo momento deberá cumprirse canto establece o Regulamento sobre condicións técnicas e garantías de seguridade en centrais eléctricas, subestacións e centros de transformación, e as súas instruccións técnicas complementarias segundo</p>
<p>Decreto 3275/1982, do 12 de novembro e ordes posteriores, así como demais normativas e directrices vixentes que sexan de aplicación.</p>
<p>Quinta.-Para introducir modificacións nas instalacións que afecten a datos básicos do proxecto será necesaria a previa autorización desta Dirección Xeral de Industria, Enerxía e Minas. Así mesmo, a Delegación Provincial da Consellería de Innovación, Industria e Comercio de Lugo, poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Sexta.-O prazo para a posta en marcha das instalacións que se autorizan será de doce meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Innovación, Industria e Comercio de Lugo inspeccionará a totalidade das obras e montaxes efectuadas e verificará o cumprimento dos compromisos contraídos por Eurovento S.L. Unipersonal no seu plan eólico.</p>
<p>Sétima.-Como requisito necesario para a aplicación á citada instalación do réxime especial, o promotor deberá inscribir esta no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do Real decreto 2818/1998, presentando a documentación que figure nas instruccións que dicte esta dirección xeral en desenvolvemento da dita orde.</p>
<p>A instalación adaptarase ó procedemento de captación e procesamento de datos de producción de enerxía eléctrica de Galicia regulamentado pola Orde do 29 de xullo de 2002 (DOG do 13 de agosto).</p>
<p>Oitava.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de impacto ambiental do 20 de marzo de 2002, así como aquelas que no seu día se emitan conforme o disposto no artigo 7.1º do Decreto 442/1990, do 13 de setembro, de avaliación do impacto ambiental para Galicia.</p>
<p>Novena.-A Administración resérvase o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Décima.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Innovación, Industria</p>
<p>e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 21 de xullo de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

