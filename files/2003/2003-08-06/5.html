---
date: '2003-08-06'
id: 1816E
page: 10
number: 151
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (284/2003).
range: Cédula
url: 'https://www.xunta.gal/dog/Publicados/2003/20030806/Anuncio1816E_gl.html'
---
<p>Juan Rey Pita, secretario do Xulgado do social número tres da Coruña, dou fe e certifico que neste xulgado se seguen autos nº 284/2003, seguidos por instancia de Silvia Vila Redondo contra Confecciones Asturgal, S.L. sobre despedimento, nos que recaeu sentencia en data 2 de xullo de 2003 que copiada nos particulares necesarios di así:</p>
<p>«Que estimando a demanda formulada por Silvia Vila Redondo, declaro a improcedencia do seu despedimento e condeno a empresa Confecciones Asturgal, S.L., que á súa elección, no prazo de cinco días, a readmita no seu posto e condicións de traballo ou a indemnice coa cantidade de 155,69 euros, así como a aboarlle en concepto de salarios de tramitación a cantidade de 3.070, 45 euros.</p>
<p>Notifíqueselle-la presente resolución ás partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, sala do social, debendo anuncialo previamente ante este xulgado do social, no prazo de cinco días hábiles a partir do día seguinte da súa notificación.</p>
<p>Prevese a empresa demandada que para recorrir deberá acreditar ter ingresado na c/c de consignacións código 5604.0000.60 0284.03 de Banesto, desta cidade, denominada conta do Xulgado do social número tres, o importe da condena e 150,25 euros en concepto de depósito; sen estes requisitos non será admitido a trámite o recurso quedando firme a sentencia.</p>
<p>Así por esta miña sentencia, da que se unirá certificación ós autos orixinais para a súa notificación e cumprimento, xulgando, pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Confecciones Asturgal, S.L., expido e asino esta cédula na Coruña o 3 de xullo de 2003.</p>
<p>O secretario xudicial</p>
<p>Rubricado</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

