---
date: '2003-10-13'
id: 1D0EA
page: 12
number: 198
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 1 de outubro de 2003, da Delegación Provincial de Pontevedra,
  pola que se anuncia a licitación, polo sistema de poxa, polo procedemento
  aberto e trámite de urxencia, das obras de clave RC-PO-03.11 e RC-PO-03.12.
range: Resolución
url: 'https://www.xunta.gal/dog/Publicados/2003/20031013/Anuncio1D0EA_gl.html'
---
<p>a) Obras:</p>
<p>1. Rehabilitación de firme en estradas da rede provincial. T.M. do Rosal, O Porriño, Arbo e Pontevedra. Clave: RC-PO-03.11.</p>
<p>Orzamento: catrocentos setenta mil catrocentos noventa e oito euros con setenta e catro céntimos (470.498,74 euros).</p>
<p>Prazo de execución: 3 meses.</p>
<p>Clasificación: grupo G, subgrupo 4, categoría e.</p>
<p>Garantía provisional: non se esixe.</p>
<p>(Declarada urxente consonte o establecido no artigo 71 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas).</p>
<p>2. Reforma de intersección ramal C-550-illa da Toxa-Estribo illa, e glorieta polígono A Granxa na PO-310. T.M. do Grove e Poio.</p>
<p>Clave: RC-PO-03.12.</p>
<p>Orzamento: cento tres mil oitocentos setenta e oito euros con doce céntimos (103.878,12 euros).</p>
<p>Prazo de execución: 2 meses.</p>
<p>Clasificación: non se esixe.</p>
<p>Garantía provisional: non se precisa.</p>
<p>(Declarada urxente consonte o establecido no artigo 71 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>O prego de cláusulas administrativas particulares, así como o proxecto, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Delegación Provincial da Consellería de Política Territorial, Obras Públicas e Vivenda, Servicio de Contratación, en Pontevedra; rúa Alcalde Hevia, nº 7, 3º, teléfonos de información 986 80 56 42 e 986 80 56 43.</p>
<p>c) Garantías que se lles esixen ós licitadores.</p>
<p>Esixiráselle ó adxudicatario do contrato unha garantía definitiva por importe do 4% do orzamento de adxudicación.</p>
<p>A devandita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberanse presentar en sobre pechado no rexistro da Delegación Provincial en Pontevedra da Consellería de Política Territorial, Obras Públicas e Vivenda, ou enviarse por correo dentro do prazo de admisión sinalado conforme o disposto no artigo 80 do Real decreto 1098/2001, do 12 de outubro, polo que se aproba o regulamento xeral da Lei de contratos das administracións públicas.</p>
<p>O prazo de admisión das proposicións terminará ás doce horas do décimo terceiro día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións realizaraa a mesa de contratación ás once horas do décimo día natural, que non coincida en sábado, domingo ou festivo, contado a partir do último día de presentación de proposicións, na sala de xuntas da Delegación Provincial en Pontevedra da Consellería de Política Territorial, Obras Públicas e Vivenda.</p>
<p>g) Outras informacións.</p>
<p>A mesa de contratación comprobará en acto previo a documentación xeral (sobre A), segundo se especifica no punto 10.2º do prego de cláusulas administrativas particulares.</p>
<p>h) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe deste anuncio será por conta dos adxudicatarios.</p>
<p>Pontevedra, 1 de outubro de 2003.</p>
<p>José Manuel González Álvarez</p>
<p>Delegado provincial de Pontevedra</p>

