---
date: '2003-02-01'
id: 404E
page: 1
number: 22
agency: 'CONSELLERÍA DE INNOVACIÓN, DE INDUSTRIA E COMERCIO'
section: II. AUTORIDADES E PERSOAL
title: >-
  Orde do 30 de xaneiro de 2003 pola que se dispón que o secretario xeral da
  consellería se encargue do despacho de asuntos da Dirección Xeral de
  Innovación e Desenvolvemento.
range: Orde
url: 'https://www.xunta.gal/dog/Publicados/2003/20030201/Anuncio404E_gl.html'
---
<p>O Decreto 22/2003, do 20 de xaneiro, polo que se determinan os centros directivos dependentes da Xunta de Galicia, suprimiu a Secretaría Xeral de Investigación e Desenvolvemento.</p>
<p>Así mesmo, o artigo 5 do Decreto 23/2003, do 20 de xaneiro, fixa a estructura orgánica básica da Consellería de Innovación, de Industria e Comercio, na que queda integrada, como órgano superior, a Dirección Xeral de Innovación e Desenvolvemento.</p>
<p>Polo tanto, ante o cesamento do titular da Secretaría Xeral de Investigación e Desenvolvemento, cómpre adopta-las medidas inmediatas para que, sen prexuízo do posterior nomeamento do titular do novo centro directivo e mentras non se desenvolva a estructura orgánica da Consellería de Innovación, de Industria e Comercio, se asegure o correcto exercicio das funcións que a extinta secretaría xeral tiña en comendadas en virtude do disposto no Decreto 374/1998, do 29 de decembro.</p>
<p>Na súa virtude e en uso das atribucións que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.-O exercicio das funcións que o Decreto 374/1998, do 29 de decembro, lle atribuía á Secretaría Xeral de Investigación e Desenvolvemento corresponderalle, en tanto non se desenvolva a estructura orgánica da Consellería de Innovación, de Industria e Comercio, á Dirección Xeral de Investigación e Desenvolvemento e quédalle encomendado temporalmente ó secretario xeral da devandita consellería ata que se produza o nomeamento do titular do referido centro directivo.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 30 de xaneiro de 2003.</p>
<p>Juan Rodríguez Yuste</p>
<p>Conselleiro de Innovación, de Industria e Comercio</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

