---
date: '2003-02-01'
id: 407A
page: 1
number: 22
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 15 de xaneiro de 2003, da Subdirección Xeral de Estradas, sobre
  información pública do proxecto de trazado e do estudio de impacto ambiental
  da variante de Marín, treito de conexión da A-9 coa estrada de Figueirido.
  (Clave N/PO/91.10.1.
range: Resolución
url: 'https://www.xunta.gal/dog/Publicados/2003/20030201/Anuncio407A_gl.html'
---
<p>Por Resolución do 23 de setembro de 2002, da Dirección Xeral de Obras Públicas da Consellería de Política Territorial Obras Públicas e Vivenda, déixase sen efecto a aprobación técnica provisional do proxecto de trazado e do estudio de impacto ambiental da variante de Marín, treito de conexión da A-9 coa estrada de Figueirido (clave N/PO/91.10.1), como consecuencia do resultado da información pública aberta por Resolución do 17 de outubro de 2001, da Subdirección Xeral de Estradas, e publicada no Diario Oficial de Galicia nº 220 do 14 de novembro, e no Boletín Oficial del Estado nº 255, do 24 de outubro.</p>
<p>Por Resolución do 15 de xaneiro de 2003, da Dirección Xeral de Obras Públicas da Consellería de Política Territorial, Obras Públicas e Vivenda, apróbase tecnicamente un novo proxecto de trazado da variantre de Marín, treito de conexión da A-9 coa estrada de Figueirido (clave N/PO/91.10.1) que é o que se somete a información pública, de acordo co establecido no artigo 15.1º da Lei 4/1994, do 14 de setembro, de estradas de Galicia, durante un período de trinta días hábiles a partir da publicación deste anuncio no Diario Oficial de Galicia, para que as persoas que o consideren oportuno poidan formular por escrito ante a Dirección Xeral de Obras Públicas as observacións que crean convenientes relativas ás circunstancias que xustifiquen a declaración de interese xeral da estrada e sobre a concepción global do seu trazado.</p>
<p>Así mesmo, durante este período sométese ó trámite de información pública o estudio de impacto ambiental contido no proxecto de trazado segundo o disposto na Lei 1/1995, do 2 de xaneiro, de protección ambiental de Galicia, no Decreto 442/1990, do 13 de setembro, de avaliación de impacto ambiental para Galicia, e na Lei 6/2001, do 8 de maio, de modificación do Real decreto lexislativo 1302/1986, do 28 de xuño, de avaliación de impacto ambiental.</p>
<p>Estará a exposición ó público para estes efectos no Servicio Provincial de Estradas de Pontevedra, na Dirección Xeral de Obras Públicas e no Concello de Pontevedra.</p>
<p>Santiago de Compostela, 15 de xaneiro de 2003.</p>
<p>Antonio López Blanco</p>
<p>Subdirector xeral de Estradas</p>

