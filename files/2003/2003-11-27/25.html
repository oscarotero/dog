---
date: '2003-11-27'
id: 220F6
page: 14
number: 231
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 27 de outubro de 2003, da Dirección Xeral de Industria, Enerxía
  e Minas, pola que se ordena a publicación, no Diario Oficial de Galicia, do
  acordo do Consello da Xunta de Galicia do 2 de outubro de 2003, polo que se
  aproba definitivamente o proxecto sectorial de incidencia supramunicipal da
  liña aérea de alta tensión L.A.T. subestación eléctrica Farelo-subestación
  eléctrica Faro.
range: Resolución
url: 'https://www.xunta.gal/dog/Publicados/2003/20031127/Anuncio220F6_gl.html'
---
<p>En cumprimento do disposto no artigo 13.5º do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, esta dirección xeral dispón que se publique no DOG, o acordo adoptado polo Consello da Xunta de Galicia na súa reunión do 2 de outubro de 2003, da que da súa parte dispositiva se transcribe o seguinte:</p>
<p>1º Aprobar definitivamente o proxecto sectorial de incidencia supramunicipal nomeado L.A.T. 132/30 kV subestación eléctrica Farelo-subestación eléctrica Faro.</p>
<p>2º O órgano competente, por razón da materia, para a tramitación do expediente é a Consellería de Innovación, Industria e Comercio da Xunta de Galicia, debendo esta consellería cumprir co procedemento legal establecido.</p>
<p>3º As determinacións contidas no proxecto vinculará o planeamento dos concellos de Chantada, Antas de Ulla, Rodeiro e Agolada que terán que adaptarse a elas dentro dos prazos que para tal efecto se determine.</p>
<p>Santiago de Compostela, 27 de outubro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

