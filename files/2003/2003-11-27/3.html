---
date: '2003-11-27'
id: '22092'
page: 14
number: 231
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 23 de outubro de 2003, da Dirección Xeral do Maior e de Persoas
  con Discapacidade, pola que se fixa o prazo para a presentación de solicitudes
  para a realización de convenios de reserva e ocupación de prazas de tipoloxía
  asistida en centros residenciais para maiores e se establece o prezo máximo de
  praza/día.
range: Resolución
url: 'https://www.xunta.gal/dog/Publicados/2003/20031127/Anuncio22092_gl.html'
---
<p>Polo Decreto 8/2003, do 18 de xaneiro, estableceuse a estructura orgánica da Xunta de Galicia creándose</p>
<p>a Consellería de Asuntos Sociais, Emprego e Relacións Laborais. O Decreto 212/2003, do 3 de abril, polo que se establece a estructura orgánica da Consellería de Asuntos Sociais, Emprego e Relacións Laborais considera esta consellería como o órgano da Administración autonómica ó que lle corresponde o exercicio das competencias e funcións en materia de política de servicios sociais.</p>
<p>A Orde do 16 de maio de 1995, modificada pola Orde do 8 de xullo de 2002, da Consellería de Asuntos Sociais (hoxe Consellería de Asuntos Sociais, Emprego e Relacións Laborais), pola que se regula o estable</p>
<p>cemento de convenios de colaboración en materia de reserva e ocupación de prazas en centros residenciais e vivendas tuteladas para a terceira idade, establece a posibilidade de que as entidades de iniciativa privada sen ánimo de lucro poidan ofertar prazas para a súa reserva e ocupación, logo do asinamento do correspondente convenio. Neste exercicio, e tendo en conta as dispoñibilidades orzamentarias e as necesidades dos nosos maiores, só se prevé levar a cabo concertos de prazas residenciais de tipoloxía asistida.</p>
<p>A mesma orde, no artigo 8.2º, sinala que a Dirección Xeral do Maior e de Persoas con Discapacidade fixará anualmente o prazo para presentar solicitudes por parte das entidades interesadas na subscrición dos citados convenios e o seu artigo 6 sinala que esta dirección xeral establecerá o custo máximo da praza/día ocupada.</p>
<p>Por todo isto, en uso das facultades que teño atribuídas,</p>
<p>RESOLVO:</p>
<p>Primeiro.-O prazo para presentar solicitudes para a formalización dos convenios ós que se refire a Orde do 16 de maio de 1995, modificada pola Orde do 8 de xullo de 2002, será de corenta días hábiles, contados a partir do día seguinte ó da publicación desta resolución no Diario Oficial de Galicia.</p>
<p>Segundo.-O custo máximo por praza/día ocupada nos centros residenciais cos que a Consellería de Asuntos Sociais, Emprego e Relacións Laborais estableza convenios de reserva e ocupación de prazas, durante o ano 2003, será o seguinte:</p>
<p>Praza de persoa asistida: 44,54 euros/día.</p>
<p>Terceiro.-As obrigas contraídas pola consellería para o financiamento das prazas conveniadas serán con cargo á aplicación orzamentaria 16.02.212.B.262, para a que se establece un crédito máximo inicial de 30.000 euros, sen prexuízo de ulteriores variacións producidas como consecuencia de modificacións orzamentarias na citada aplicación.</p>
<p>Santiago de Compostela, 23 de outubro de 2003.</p>
<p>Armando González López</p>
<p>Director xeral do Maior e de Persoas</p>
<p>con Discapacidade</p>

