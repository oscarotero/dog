---
date: '2003-12-31'
id: 24D7E
page: 16
number: 253
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 18 de novembro de 2003 pola que se declara a alienabilidade dunha
  caseta de legoeiros situada no p.k. 64 da estrada C-553, termo municipal da
  Pobra do Brollón (Lugo).
range: Orde
url: 'https://www.xunta.gal/dog/Publicados/2003/20031231/Anuncio24D7E_gl.html'
---
<p>Polo Decreto 291/2003, do 4 de xuño (DOG nº 124, do 27 de xuño), desafectouse un inmoble da Comunidade Autónoma de Galicia transferido en virtude do Real decreto 3317/1982, do 24 de xullo (BOE nº 291, do 4 de decembro), modificado polo Real decreto 2708/1983, do 21 de setembro (BOE nº 255, do 25 de outubro), sobre transferencias de funcións e servicios da Administración do Estado á Comunidade Autónoma de Galicia en materia de estradas.</p>
<p>Unha vez obtida a inscrición no correspondente Rexistro da Propiedade do ben inmoble a nome da Comunidade Autónoma de Galicia, procede declara-la súa alienabilidade de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia, e o artigo 60 do Decreto 50/1989, do 9 de marzo, polo que se aproba o seu regulamento, co obxecto de posibilita-lo tráfico deste ben patrimonial.</p>
<p>En virtude do anteriormente exposto, tendo en conta a proposta da Secretaría Xeral e do Patrimonio,</p>
<p>DISPOÑO:</p>
<p>Artigo único.-Declárase a alienabilidade do ben inmoble que se describe a continuación:</p>
<p>Inmoble situado no punto quilométrico 64 da estrada C-533 da Gudiña a Lalín, no termo municipal da Pobra do Brollón (Lugo), dunha superficie aproximada de 1.060 m. Sobre este predio construíuse unha caseta de legoeiro dunha superficie aproximada de 127m. Estrema ó norte, con Isabel Rego Valcárcel; ó sur, con Gerardo Rego Álvarez; ó leste, coa estrada C-533 da Gudiña a Lalín e ó oeste, con máis de José Rego de la Fuente.</p>
<p>Está inscrito no Rexistro da Propiedade de Quiroga, no tomo 222, libro 86 da Pobra do Brollón, folio 214, predio nº 8098, inscrición 1ª. Referencias catastrais 000200800PH 30F0001FS e 27047A041006880000SM.</p>
<p>Santiago de Compostela, 18 de novembro de 2003.</p>
<p>José Antonio Orza Fernández</p>
<p>Conselleiro de Economía e Facenda</p>

