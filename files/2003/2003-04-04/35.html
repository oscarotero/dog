---
date: '2003-04-04'
id: CBAE
page: 4320
number: 67
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 26 de outubro de 2001 pola que se lle concede ó Centro de
  Formación Ocupacional A Ran, do concello de Cuntis, a renovación da
  cualificación de entidade recoñecida para impartir cursos teórico-prácticos
  para a obtención de carnés profesionais de instalador e mantedor autorizado de
  calefacción e AQS e de climatización.
range: Resolución
url: 'https://www.xunta.gal/dog/Publicados/2003/20030404/AnuncioCBAE_gl.html'
---
<p>Examinada a solicitude e a documentación anexa, presentada por Eduardo Rey Rodríguez, en representación do Concello de Cuntis con CIF P-3601500-F e domicilio na praza da Constitución, 4 de Cuntis, Pontevedra, solicitando a renovación da cualificación de entidade recoñecida para impartir cursos teórico-prácticos para acceder á obtención de carnés profesionais de instalador e mantedor de calefacción e auga quente sanitaria (AQS) e de climatización.</p>
<p>Feitos.</p>
<p>Primeiro.-O Centro de Formación Ocupacional A Ran do Concello de Cuntis foi recoñecido o 6 de setembro de 1999 como entidade para a formación de profesionais autorizados nos ámbitos e categorías mencionadas.</p>
<p>Segundo.-Con data 23 de xuño de 2001, Eduardo Rey Rodríguez, en nome e representación do Concello de Cuntis presentou escrito solicitando ó abeiro da Orde do 27 de decembro de 2000, pola que se establece o procedemento unificado para a obtención de carnés profesionais e esixencias a empresas autorizadas para instalación, mantemento e outras actividades en materia de seguridade industrial. (DOG do 16 de xaneiro de 2001), que lle fose concedida a renovación como entidade recoñecida para impartir cursos teórico-prácticos nos ámbitos solicitados.</p>
<p>Para tal efecto, achegada a documentación esixida no artigo 13 da citada orde.</p>
<p>Fundamentos de dereito.</p>
<p>Primeiro.-Esta dirección xeral é competente para resolver este expediente con base no Estatuto de autonomía de Galicia aprobado pola Lei orgánica 1/1991, do 6 de abril (BOE nº 101, do 28 de abril), nos reales decretos 1634/1980, do 31 de xullo (BOE nº 191, do 9 de agosto) e 2563/1982, do 24 de xullo (BOE nº 246, do 14 de outubro; DOG nº 30, do 4 de decembro), nos decretos 6/1982, do 29 de xaneiro (DOG nº 2, do 12 de febreiro) e 132/1982, do 4 de novembro (DOG nº 30, do 4 de decembro) e no Decreto 209/1990, do 15 de marzo, polo que se establece a estructura orgánica da Consellería de Industria e Comercio (DOG nº 57, do 21 de marzo), modificado polos decretos 140/1991, do 2 de maio (DOG nº 86, do 7 de maio) e 292/1995, do 3 de novembro (DOG nº 219, do 15</p>
<p>de novembro), con relación á Orde do 27 de decembro de 2000 pola que se establece o procedemento unificado para a obtención de carnés profesionais e esixencias a empresas autorizadas para instalación, mantemento e outras actividades en materia de seguridade industrial e demais lexislación concordante.</p>
<p>Segundo.-Na tramitación deste expediente cumpríronse tódolos requisitos regulamentariamente establecidos.</p>
<p>Terceiro.-A documentación presentada por Eduardo Rey Rodríguez acredita que o Centro de Formación Ocupacional A Ran cumpre coas esixencias establecidas no artigo 13 da Orde do 27 de decembro de 2000 para a súa actuación nos ámbitos e categorías solicitadas.</p>
<p>A Dirección Xeral de Industria, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Outorgar ó Centro de Formación Ocupacional A Ran do Concello de Cuntis a renovación da cualificación de entidade recoñecida para imparti-los cursos teórico-prácticos para acceder á obtención dos carnés profesionais de instalador e mantedor de calefacción e AQS, e de climatización, de conformidade co establecido no capítulo quinto da Orde do 27 de decembro de 2000.</p>
<p>Segundo.-Para imparti-los cursos, deberase comunicar á Delegación Provincial da Consellería de Industria e Comercio da provincia de Pontevedra, antes de inicia-lo curso, o programa, profesorado, listaxes de alumnos e lugar, horario e data dos exames, co fin de realiza-lo control correspondente.</p>
<p>Terceiro.-Esta autorización deberase renovar ós dous anos, para o que deberá acreditar ante a dirección xeral competente en materia de industria o cumprimento dos requisitos esixidos na autorización inicial.</p>
<p>Cuarto.-As entidades recoñecidas quedan obrigadas a comunica-los cambios que se poidan producir na súa estructura de persoal durante o período de validez da autorización, así como, presentar anualmente unha memoria na que se detallen as actividades desenvolvidas.</p>
<p>Quinto.-Poderase, mediante resolución motivada polo director xeral competente en materia de industria, revogarse a autorización á dita entidade no caso de que se incumpran as obrigas e compromisos que resultan do disposto na Orde do 27 de decembro de 2000, DOG del 16 de xaneiro de 2001.</p>
<p>Contra esta resolución, que non esgota a vía administrativa, poderase interpor, no prazo dun mes, contado desde o día seguinte á data da súa notificación, recurso de alzada ante o conselleiro de Industria e Comercio, de conformidade co establecido na Lei 30/1992, do 26 de novembro (BOE do 27 de novembro) de réxime xurídico das administracións públicas e do procedemento administrativo común, modificado pola Lei 4/1999, de 13 de xaneiro.</p>
<p>Santiago de Compostela, 26 de outubro de 2001.</p>
<p>Ramón Ordás Badía</p>
<p>Director xeral de Industria y Comercio</p>

