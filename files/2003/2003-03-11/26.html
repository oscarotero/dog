---
date: '2003-03-11'
id: 8CAE
page: 2
number: 49
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 12 de febreiro de 2003, da Delegación Provincial de Ourense, polo
  que se notifica a incoación do expediente sancionador de animais OU
  07/2002-AN, devolto polo servicio de correos.
range: Edicto
url: 'https://www.xunta.gal/dog/Publicados/2003/20030311/Anuncio8CAE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, modificada pola</p>
<p>Lei 4/1999, de réxime xurídico das administracións públicas e do procedemento administrativo común, notifícaselle á persoa que no anexo se menciona, a incoación do expediente sancionador por presunta infracción á Lei sobre animais 1/1993, do 13 de abril, de protección de animais domésticos e salvaxes en catividade (DOG nº 75 do 22 de abril).</p>
<p>Noméase instructora dos expedientes a Míriam Areal López, funcionaria desta delegación; o réxime de recusación é o establecido nos artigos 28 e 29 da Lei 30/1992.</p>
<p>Para os efectos previstos na Lei de réxime xurídico das administracións públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación desta notificación para que poidan examina-los expedientes nesta delegación provincial, sita na rúa do Paseo nº 18-5º andar e achegar por escrito alegacións, documentos, informacións ou proposta de probas que consideren convenientes na defensa dos seus dereitos.</p>
<p>De non efectuaren ningunha alegación no prazo fixado, este acordo de incoación poderá ser considerado proposta de resolución, conforme o establecido no artigo 13.2º do Regulamento para o exercicio da potestade sancionadora, aprobado polo Real decreto 1398/1993, do 4 de agosto.</p>
<p>De conformidade co artigo 42.4º, da Lei 30/1992, en relación coa Lei 4/1999, de réxime xurídico das administracións públicas e do procedemento administrativo común, infórmase de que no caso de non resolve-lo presente expediente no prazo de seis meses, tendo en conta as posibles interrupcións do seu cómputo por causas imputables ó interesado, producirase a súa caducidade. A resolución que declare a caducidade ordenará o arquivo das actuacións cos efectos previstos no artigo 92 desta lei.</p>
<p>Para resolve-lo expediente é competente por razón da contía da multa o director xeral de Conservación da Natureza, de conformidade co disposto no artigo 24.2º b) da Lei de protección de animais domésticos e salvaxes en catividade en relación co Decreto 14/2002, do 24 de xaneiro, polo que se establece a estructura orgánica da Consellería de Medio Ambiente.</p>
<p>O pagamento voluntario porá fin ó expediente. O importe da sanción que en cada caso corresponda, farase efectiva empregando o impreso oficial que se facilitará na Delegación Provincial en Ourense ou en calquera unidade administrativa pertencente á Xunta de Galicia.</p>
<p>Ourense, 12 febreiro de 2003.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Expediente: OU 07/2002-AN.</p>
<p>Denunciado: Dionisio Tejero Silva.</p>
<p>DNI: 71503272-K.</p>
<p>Último enderezo coñecido: r/ Outeiro, s/n Entoma, 32300-O Barco de Valdeorras.</p>
<p>Feito denunciado: atoparse nunha canceira 12 cans en malas condicións e 3 máis fóra dela, extremadamente delgados así como varios deles con síntomas de estaren gravemente enfermos ó teren feridas e non poderen case camiñar. A canceira desprende un cheiro inaguantable, está chea de excrementos dos animais, carece de auga corrente e mesmo se pode observa-lo cadáver dun can.</p>
<p>Precepto infrinxido e sancionador: art. 21.1º f) da Lei 1/1993, do 13 de abril, de protección de animais domésticos e salvaxes en catividade en relación co art. 25 a), b), c) e art. 29 g) do Decreto 153/1998, do 2 de abril, polo que se aproba o regulamento que desenvolve a devandita lei</p>
<p>Sanción: 1.202,02 A e a incautación dos animais.</p>

