---
date: '2003-03-11'
id: 8CAA
page: 2
number: 49
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 11 de febreiro de 2003, da Delegación Provincial de Ourense, polo
  que se notifica a incoación do expediente sancionador de residuos OU
  076/2002-RE, devolto polo servicio de correos.
range: Edicto
url: 'https://www.xunta.gal/dog/Publicados/2003/20030311/Anuncio8CAA_gl.html'
---
<p>De conformidade co disposto no artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, notifícaselle á persoa que no anexo se menciona, a incoación do expediente sancionador por presunta infracción á Lei 10/1998, do 21 de abril, de residuos.</p>
<p>Noméase instructora dos expedientes a Rita Sarria Hermida-Cachalvite, funcionaria desta delegación; o réxime de recusación é o establecido nos artigos 28 e 29 da Lei 30/1992.</p>
<p>Para os efectos previstos na Lei de réxime xurídico das administracións públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación desta notificación, para que poidan examina-los expedientes nesta delegación provincial, sita na rúa do Paseo nº 18-5º</p>
<p>andar e achegar por escrito alegacións, documentos, informacións ou proposta de probas que consideren convenientes na defensa dos seus dereitos.</p>
<p>De non efectuaren ningunha alegación no prazo fixado, este acordo de incoación poderá ser considerado proposta de resolución, conforme o establecido no artigo 13.2º do Regulamento para o exercicio da potestade sancionadora, aprobado polo Real decreto 1398/1993, do 4 de agosto.</p>
<p>Para resolve-lo expediente é competente por razón da contía da multa o delegado de Medio Ambiente, de conformidade co disposto no artigo 37 b) da Lei de residuos en relación co artigo 45 b) da Lei 1/1995, de protección ambiental de Galicia, o artigo 12.3º da Lei 30/1992, de réxime xurídico das administracións públicas e do procedemento administrativo común, e o Decreto 14/2002, do 24 de xaneiro, que establece a estructura orgánica e funcional desta consellería.</p>
<p>De conformidade co artigo 42.4º, da Lei 30/1992, en relación coa Lei 4/1999, de réxime xurídico das administracións públicas e do procedemento administrativo común, infórmase de que no caso de non resolve-lo presente expediente no prazo de seis meses, tendo en conta as posibles interrupcións do seu cómputo por causas imputables ó interesado producirase a súa caducidade. A resolución que declare a caducidade ordenará o arquivo das actuacións cos efectos previstos no artigo 92 desta lei.</p>
<p>O pagamento voluntario porá fin ó expediente. O importe da sanción que en cada caso corresponda, farase efectiva empregando o impreso oficial que se facilitará na Delegación Provincial de Ourense ou en calquera unidade administrativa pertencente á Xunta de Galicia.</p>
<p>Ourense, 11 de febreiro de 2003.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Expediente: OU 076/02-RE.</p>
<p>Denunciado: José Ramón Fiz Rodríguez.</p>
<p>DNI: 76721155.</p>
<p>Último enderezo coñecido: rúa San Sebastián, 19. 32630-Xinzo de Limia. Ourense.</p>
<p>Feito denunciado: vertedura de pedras procedentes da derruba dunha casa.</p>
<p>Precepto infrinxido e sancionador: art. 34.4º c) en relación co art. 34.3º b) da Lei 10/1998, do 21 de abril, de residuos.</p>
<p>Sanción: 300,51 A e a obriga de repoñe-las cousas ó seu estado anterior á infracción.</p>

