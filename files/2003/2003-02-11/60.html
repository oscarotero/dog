---
date: '2003-02-11'
id: '5866'
page: 1
number: 29
agency: CONCELLO DE VIGO
section: VI. ANUNCIOS
title: >-
  Anuncio de concurso, do organismo autónomo municipal Universidade Popular, do
  servicio de limpeza das instalacións deste organismo autónomo municipal.
range: Anuncio
url: 'https://www.xunta.gal/dog/Publicados/2003/20030211/Anuncio5866_gl.html'
---
<p>A Xunta Rectora do organismo autónomo municipal Universidade Popular de Vigo aprobou, en</p>
<p>sesión do 20 de decembro de 2002, o prego de condicións para o concurso de limpeza das instalacións da Universidade Popular.</p>
<p>O prego está á disposición das empresas que opten á realización do servicio nas dependencias do organismo autónomo na rúa García Barbón, nº 5, de Vigo (código postal 36201).</p>
<p>O contrato terá unha duración de 2 anos e poderá ser prorrogado por anualidades ata un máximo de dúas máis.</p>
<p>O prezo anual pola prestación da totalidade dos servicios fíxase en 103.120 euros (IVE incluído).</p>
<p>O contratista estará clasificado no grupo U contratos de servicio, subgrupo 1 servicios de limpeza en xeral, categoría A. O prazo de recepción de ofertas rematará ás 13 horas do día 21 de marzo de 2003 e estas realizaranse en horario de 9 a 13 nas dependencias do organismo autónomo na devandita rúa García Barbón, nº 5, de Vigo. A apertura de ofertas terá lugar ás 10 horas do 25 de marzo de 2003, na sala de xuntas da xa citada sede da Universidade Popular de Vigo.</p>
<p>Vigo, 31 de xaneiro de 2003.</p>
<p>Xosé Francisco Armesto Faginas</p>
<p>Director do organismo autónomo municipal</p>
<p>Universidade Popular</p>

