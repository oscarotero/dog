---
date: '2003-02-11'
id: 4FAA
page: 1
number: 29
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 6 de febreiro de 2003 pola que se fai a segunda convocatoria de axudas
  á modernización dos buques dependentes ata 1999 do acordo de pesca con
  Marrocos.
range: Orde
url: 'https://www.xunta.gal/dog/Publicados/2003/20030211/Anuncio4FAA_gl.html'
---
<p>A Orde do 19 de xullo de 2002 pola que se establecen as bases e condicións e se regula o proce</p>
<p>demento de concesión de axudas á modernización dos buques dependentes ata 1999 do acordo de pesca con Marrocos prevé, no seu artigo 4, que as convocatorias poderán ser varias, se rexerán polas bases e condicións establecidas na dita orde e os remanentes dunha convocatoria se acumularán á seguinte.</p>
<p>A Lei de orzamentos xerais da Comunidade Autónoma para o ano 2003 prevé que o prazo de pre</p>
<p>sentación de solicitudes de axudas non será inferior a corenta días hábiles.</p>
<p>Para tal obxecto, esta consellería</p>
<p>DISPÓN:</p>
<p>Artigo 1º.-Convocatoria de axudas.</p>
<p>Convócanse axudas á modernización dos buques dependentes ata 1999 do acordo de pesca con Marrocos, que se rexerán polas bases e condicións e de acordo co procedemento establecido na Orde do 19 de xullo de 2002 (DOG do 2 de agosto); o prazo de presentación de solicitudes, de acordo co artigo 43 da vixente Lei de orzamentos xerais da Comunidade Autónoma, será de corenta días hábiles contados a partir do seguinte ó da publicación desta convocatoria.</p>
<p>Artigo 2º.-Crédito orzamentario.</p>
<p>As subvencións concédense con cargo á aplicación orzamentaria 12.03.723A.770.0 do exercicio vixente e cun importe de 1.428.000 euros.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de febreiro de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

