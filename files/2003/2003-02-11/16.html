---
date: '2003-02-11'
id: 4FBA
page: 1
number: 29
agency: SERVICIO GALEGO DE PROMOCIÓN DA IGUALDADE DO HOME E DA MULLER
section: III. OUTRAS DISPOSICIÓNS
title: >-
  Resolución do 4 de febreiro de 2003 pola que se modifica a do 27 de decembro
  de 2002 pola que se convocan e se establecen as bases reguladoras aplicables á
  concesión de bolsas de realización de estudios sobre a muller e a igualdade de
  oportunidades entre mulleres e homes en Galicia e se procede á súa
  convocatoria, publicada no Diario Oficial de Galicia número 5, do 9 de xaneiro
  de 2003.
range: Resolución
url: 'https://www.xunta.gal/dog/Publicados/2003/20030211/Anuncio4FBA_gl.html'
---
<p>A Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003 establece no seu artigo 43 unha modificación do Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia, na súa regulación do prazo mínimo para a presentación de solicitudes de axudas e subvencións públicas, ampliándoo de 20 días hábiles a 40 días hábiles.</p>
<p>Como queira que a orde que se modifica foi publicada con anterioridade á entrada en vigor da Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003, ó terse tramitado en réxime anticipado, require a súa adaptación ós anteriores mandatos legais.</p>
<p>Para cumprir este mandato e unha vez obtidos os preceptivos informes,</p>
<p>DISPOÑO:</p>
<p>Artigo 1º</p>
<p>Modifícase o epígrafe 1º da disposición sexta das bases correspondente ó prazo de presentación de solicitudes, quedando redactado como segue:</p>
<p>O prazo para a presentación de solicitudes será o comprendido entre o día 9 de xaneiro de 2003 e o 24 de febreiro de 2003.</p>
<p>Santiago de Compostela, 4 de febreiro de 2003.</p>
<p>Aurora Montes Santa-Olalla</p>
<p>Directora xeral do Servicio Galego de Promoción</p>
<p>da Igualdade do Home e da Muller</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

