---
date: '2003-11-21'
id: '210E6'
page: 14
number: 227
agency: XULGADO DO SOCIAL NÚMERO CATRO DE SANTANDER
section: V. ADMINISTRACIÓN DE XUSTIZA
title: Edicto (231/2003).
range: Edicto
url: 'https://www.xunta.gal/dog/Publicados/2003/20031121/Anuncio210E6_gl.html'
---
<p>Eloisa Alonso García, secretaria xudicial do Xulgado do Social número catro de Santander, fai saber que no procedemento de demanda 231/2003 deste xulgado do social, seguidos por instancia de Guillermo Quevedo Mendoza, contra a empresa Inversiones Convergentes, S.L., Seguranza Norte, S.L., Seguranza y Sistemas de Seguridad, S.L., Inversiones y Seguridad 2001, S.L., sobre ordinario, se dictou a seguinte proposta de auto S.Sª secretaria xudicial Eloisa Alonso García.</p>
<p>En Santander o vintecatro de outubro de dous mil tres.</p>
<p>Feitos.</p>
<p>Primeiro.-Neste procedemento seguido entre Guillermo Quevedo Mendoza, como demandante e Inversiones Convergentes, S.L., Seguranza Norte, S.L., Seguranza y Sistemas de Seguridad, S.L., Inversiones y Seguridad 2001, S.L. como demandada consta:</p>
<p>Sentencia do 11 de xullo de 2003 co contido que se dá por reproducido.</p>
<p>Segundo.-O citado título gañou firmeza sen que conste que as demandadas satisfixesen o importe da cantidade líquida e determinada que na contía de 4.684 euros de principal máis 468,4 euros de custas e xuros solicita a parte executante en escrito do 24 de xullo de 2003.</p>
<p>Terceiro.-O Xulgado do Social número un de Santander dictou auto de insolvencia do 9 de outubro de 2003 respecto do mesmo debedor, na execución nº 177/2003.</p>
<p>Razoamentos xurídicos.</p>
<p>Único.-Dispón o artigo 274.3º da LPL que declarada xudicialmente a insolvencia dunha empresa, isto é base suficiente para estima-la súa pervivencia noutras execucións, podéndose dictar auto de insolvencia sen necesidade de reitera-las pescudas de bens do artigo 248 desta lei, debendo dar audiencia ó demandante e ó Fondo de Garantía Salarial, para que no prazo de quince días sinalen a existencia de novos bens, se é o caso. Por iso e vista a insolvencia xa dictada contra a executada adóptase a seguinte resolución:</p>
<p>En atención ó exposto, acórdase:</p>
<p>Despachar execución do título mencionado nos feitos deste resolución por un principal de 4.684 euros máis a cantidade de 468,4 euros en concepto de xuros e de custas provisionais.</p>
<p>Déaselle audiencia ó Fondo de Garantía Salarial e á parte demandante para que en quince días poidan designa-la existencia de novos bens susceptibles de traba, advertíndolles que de non ser así se procederá a dictar auto de insolvencia provisional nesta execución.</p>
<p>Notifíquese esta resolución ás partes e ó Fondo de Garantía Salarial advertindo que contra ela cabe interpoñer recurso de reposición perante este xulgado dentro do prazo de tres días hábiles seguintes ó da súa notificación, sen prexuízo da súa executividade.</p>
<p>Esta é a resolución que propón o secretario xudicial deste xulgado a Mª Jesús Fernández García, maxistrada-xuíza do Xulgado do Social número catro, dou fe.</p>
<p>E para que sirva de notificación en legal forma a Inversiones Convergentes, S.L., Seguranza Norte, S.L., Seguranza y Sistemas de Seguridad, S.L., Inversiones y Seguridad 2001, S.L., en ignorado paradoiro, expido este edicto para a sua inserción no BOP.</p>
<p>En Santander o vintetrés de outubro de dous mil tres.</p>
<p>Advírteselle ó destinatario que as seguintes comunicacións se farán nos estrados deste xulgado, agás as que revistan forma de auto ou sentencia, ou que se trate de emprazamento.</p>
<p>Secretario xudicial</p>
<p>Rubricado</p>

