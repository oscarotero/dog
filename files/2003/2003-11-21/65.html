---
date: '2003-11-21'
id: 211AA
page: 14
number: 227
agency: CONCELLO DE ZAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031121/Anuncio211AA_gl.html'
---
<p>1. Entidade adxudicadora: Concello de Zas.</p>
<p>2. Obxecto: contratación por concurso con procedemento aberto e tramitación urxente da redacción do Plan Xeral de Ordenación Municipal e cartografía do Concello de Zas.</p>
<p>3. Prazo de entrega e fases de execución: 2 anos, prorrogable de conformidade co art. 198 TRLCAP.</p>
<p>O adxudicatario entregará os traballos segundo o plan de execución establecido no prego de cláusulas administrativas particulares.</p>
<p>4. Orzamento: 157.690,50 euros (IVE incluído), desagregado nas seguintes anualidades:</p>
<p>Anualidade 2003: 33.493,46 euros.</p>
<p>Anualidade 2004: 50.855,18 euros.</p>
<p>Anualidade 2005: 73.341,86 euros.</p>
<p>Total: 157.690,50 euros.</p>
<p>Non procede a revisión de prezos.</p>
<p>5. Garantías: provisional: non se esixe. Definitiva: 4 por cento do prezo de adxudicación.</p>
<p>6. Publicidade dos pregos: os pregos de cláusulas administrativas particulares e de prescricións técnicas expóñense ó público por prazo de oito días, para efectos de posibles reclamacións.</p>
<p>7. Presentación de ofertas: en horario de 9.00 a 14.00 horas no rexistro xeral do concello (praza do Campo s/n, CP 15850, Zas), dentro do prazo de oito días naturais, a contar desde o día seguinte ó da última publicación no Diario Oficial de Galicia ou no BOP.</p>
<p>A documentación presentada axustarase á forma e o contido establecidos nos pregos.</p>
<p>8. Apertura de ofertas: terá lugar ás 13.00 horas do día hábil seguinte, (excepto sábado) a aquel en que remate o prazo de presentación de proposicións.</p>
<p>9. Gastos: os derivados da publicación de anuncios serán por conta do adxudicatario.</p>
<p>10. Información e documentación: Concello de Zas, praza do Campo s/n, CP 15850 Zas. Teléfono: 981 70 83 03. Fax: 981 75 11 42.</p>
<p>Zas, 14 de novembro de 2003.</p>
<p>Ernesto Rieiro Oreiro</p>
<p>Alcalde</p>

