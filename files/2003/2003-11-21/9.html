---
date: '2003-11-21'
id: 210BE
page: 14
number: 227
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 14 de novembro de 2003 pola que se convocan unhas xornadas sobre
  educación vial.
range: Resolución
url: 'https://www.xunta.gal/dog/Publicados/2003/20031121/Anuncio210BE_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2003, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dunhas xornadas sobre educación vial, segundo o previsto no artigo 23 da Lei 3/1992, do 23 de marzo, de coordinación das policías locais, que deberán desenvolverse conforme as seguintes bases:</p>
<p>Obxectivos.</p>
<p>*Poñer en común as experiencias e as técnicas didácticas utilizadas polos membros dos corpos de</p>
<p>policía local que xa veñen desempeñando habitualmente estes cometidos, de tal xeito que sirvan como referente para aqueloutros que van facelo por primeira vez.</p>
<p>*Coñece-las problemáticas e as demandas máis comúns dos colectivos ós que dirixen a actividade formativa, para adecua-los contidos e as técnicas docentes a aquelas.</p>
<p>*Inicia-los membros dos corpos de policía local, que se vaian incorporar á tarefa de formadores de educación vial tanto para escolares como para adultos ou terceira idade, nos coñecementos básicos para desenvolver adecuadamente estas tarefas.</p>
<p>Destinatarios.</p>
<p>As xornadas van dirixidas ós membros dos corpos de policía local de Galicia que desempeñen ou teñan previsto desenvolve-las tarefas de formación vial nos colectivos sociais ós que esta se dirixe.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>Sen límite.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 5 de decembro de 2003, ás 14.00 horas.</p>
<p>3. As instancias deberán enviarse á Academia Galega de Seguridade; avenida da Cultura, s/n, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>As xornadas desenvolveranse nas seguintes datas: 10, 11 e 12 de decembro de 2003.</p>
<p>O horario será de 9.30 a 14.30 h. e de 16.00 a 19.00 horas os días 11 e 12; e de 9.30 a 13.30 h. o venres día 12.</p>
<p>Contido.</p>
<p>Estas xornadas estarán divididas en canto ós contidos nos seguintes epígrafes temáticos:</p>
<p>* Exposicións e comunicacións por parte dos responsables de formación vial daqueles concellos que contan cunha estructura e experiencia docente nesta materia.</p>
<p>* Mesas de traballo dirixidas e coordinadas polos mesmos responsables anteriores, para poñer en común as respostas e solucións posibles a tódalas</p>
<p>problemáticas que se poden suscitar, e que na meirande parte dos casos coñecen pola súa experiencia.</p>
<p>* Coñecemento das técnicas máis adecuadas para inicia-los formadores que comecen nesta actividade, actuando os máis expertos como técnicos na formación de formadores.</p>
<p>Recepción de relatorios e comunicacións.</p>
<p>Para dar forma ó exposto no parágrafo primeiro do anterior punto, todos aqueles que conten con experiencia bastante nesta materia, ou que se dediquen habitualmente a esta actividade, poden enviar á AGS o título ou tema do seu relatorio ou comunicación, xunto cos seus datos profesionais, antes do día 10 de decembro, para efectua-la programación oportuna. Neste caso prégaselles que contacten previamente por teléfono co servicio de formación 986 59 00 21 ou remitan os contidos ó fax 986 59 09 88.</p>
<p>Coordinación destas xornadas.</p>
<p>Estas xornadas estarán coordinadas por un oficial da policía local responsable da área de seguridade e formación vial.</p>
<p>Relación de admitidos.</p>
<p>A relación de admitidos publicarase o mesmo día 5 de decembro a partir das 12.30 horas, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Sede da Academia Galega de Seguridade, sita na avda. da Cultura, s/n, no Concello da Estrada.</p>
<p>Certificado de asistencia.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada nelas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>A Estrada, 14 de novembro de 2003.</p>
<p>Juan José Fariñas-Ferro Rodríguez</p>
<p>Director xeral da Academia de Seguridade</p>

