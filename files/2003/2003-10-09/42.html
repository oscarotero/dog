---
date: '2003-10-09'
id: 1CDCE
page: 12
number: 196
agency: INSTITUTO GALEGO DAS ARTES ESCÉNICAS E MUSICAIS
section: VI. ANUNCIOS
title: >-
  Resolución do 2 de setembro de 2003 pola que se acorda a modificación das
  bases da convocatoria de convenios de colaboración para o mantemento de salas
  estables de teatro, danza e exhibición escénica en xeral durante o ano 2003
  (Diario Oficial de Galicia do 4 de xuño).
range: Resolución
url: 'https://www.xunta.gal/dog/Publicados/2003/20031009/Anuncio1CDCE_gl.html'
---
<p>Procédese á modificación das bases da convocatoria de convenios de colaboración para o mantemento de salas estables de teatro, danza e exhibición escénicas en xeral durante o ano 2003 nos seguintes termos:</p>
<p>Base segunda: o importe máximo de cada convenio individual será de 30.000 euros.</p>
<p>Base terceira: redúcese a programación mínima esixida de 90 a 65 días. Ademais as produccións propias da compañía ou de compañías que avalan ou apoian as actividades da sala abarcarán 15 días como mínimo e as produccións de compañías galegas cubrirán como mínimo 20 días.</p>
<p>Base cuarta: a ocupación mínima continuada con programación escénica que debe acreditarse é de alomenos 65 funcións anuais na primeira temporada e 65 funcións anuais na segunda temporada.</p>
<p>Base quinta: amplíase o prazo para a presentación de solicitudes engadindo 15 días naturais desde a inserción das modificación no DOG.</p>
<p>Base sexta: recóllense tamén os cambios nos prazos realizados nas bases anteriores (90 días a 65, de 20 días a 15 e de 30 días a 20 días) e amplíase o tempo de valoración da actividade das salas que pasa a ser de cinco anos.</p>
<p>Santiago de Compostela, 2 de setembro de 2003.</p>
<p>José Manuel Soto Virulegio</p>
<p>Xerente do Instituto Galego das Artes Escénicas e Musicais</p>

