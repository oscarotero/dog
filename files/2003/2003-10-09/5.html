---
date: '2003-10-09'
id: 1C53E
page: 12
number: 196
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Resolución do 2 de outubro de 2003, da Dirección Xeral de Xustiza, pola que se
  anuncia a exposición pública das listas provisionais das solicitudes admitidas
  e excluídas dos programas I, II e III, correspondentes ás axudas do fondo de
  acción social do ano 2003 para o persoal ó servicio da Administración de
  xustiza na Comunidade Autónoma de Galicia.
range: Resolución
url: 'https://www.xunta.gal/dog/Publicados/2003/20031009/Anuncio1C53E_gl.html'
---
<p>De conformidade co establecido no punto 6 -procedemento- das condicións xerais do acordo da Comisión Paritaria de Acción Social respecto dos criterios de reparto deste fondo para o exercicio 2003 entre o persoal ó servicio da Administración de xustiza nesta comunidade autónoma, ó que se lle deu publicidade por medio da Resolución do 7 de maio de 2003, da Dirección Xeral de Xustiza, publicada no Diario Oficial de Galicia número 104, do 30 de maio; esta dirección xeral</p>
<p>ACORDA:</p>
<p>Primeiro.-Facer públicas as listas provisionais das solicitudes admitidas e excluídas, correspondentes ós programas I, II e III: axuda para fillos e para</p>
<p>estudios dos fillos, axuda para estudios de funcionarios e axuda para minusválidos. As devanditas listas están expostas nos taboleiros de anuncios da Dirección Xeral de Xustiza, do Tribunal Superior de Xustiza de Galicia, das audiencias provinciais, dos xulgados decanos e do Servicio de Xerencia.</p>
<p>Segundo.-Os solicitantes destes programas poderán presentar un escrito e, se é o caso, documentos de reparación de faltas e erros no prazo de 15 días naturais a partir do día seguinte ó da publicación desta resolución no Diario Oficial de Galicia, de acordo co establecido no artigo 71 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e no devandito punto 6 do acordo sobre criterios de reparto do fondo de acción social para o exercicio de 2003. A presentación da documentación cómpre facela nos rexistros xerais dos órganos administrativos establecidos no artigo 38 da mencionada Lei 30/1992, e dirixilos ó director xeral de Xustiza da Consellería de Xustiza, Interior e Administración Local (praza de Europa, 5 A, 4º, Polígono das Fontiñas, 15781, Santiago de Compostela).</p>
<p>Santiago de Compostela, 2 de outubro de 2003.</p>
<p>Juan José Martín Álvarez</p>
<p>Director xeral de Xustiza</p>

