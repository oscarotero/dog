---
date: '2003-09-01'
id: 19E8E
page: 11
number: 168
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 24 de agosto de 2003 pola que se convocan unhas xornadas sobre
  leis, actos, sentencias e propiedade intelectual.
range: Resolución
url: 'https://www.xunta.gal/dog/Publicados/2003/20030901/Anuncio19E8E_gl.html'
---
<p>Dentro do plan de actividades da Escola Galega de Administración Pública para o 2003 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse, en colaboración coa Consellería de Cultura, Comunicación Social e Turismo, unhas xornadas sobre leis, actos, sentencias e propiedade intelec</p>
<p>tual, convocatoria que se desenvolverá conforme as seguintes bases:</p>
<p>1. Obxectivos.</p>
<p>As leis, os actos administrativos e as sentencias son considerados, en si mesmos, obras da linguaxe, xa oral, xa escrita, a pesar do que e con base nos intereses xerais superiores, os dereitos de autor sobre elas están restrinxidos. Trátase de coñecer con exactitude o alcance de tales restriccións e os supostos nos que a propiedade intelectual subsiste; trátase de saber cándo existen límites a ela, cándo e en qué medida dominio público; trátase de saber, en fin e entre outras moitas cousas, cómo afecta o asunto estudiado a lexislación sobre segredos oficiais ou o segredo de sumario e cando hai delictos ou ilícitos á vista e qué nos depara Internet ó respecto.</p>
<p>2. Contido.</p>
<p>Trataranse estes temas:</p>
<p>-Censura e monopolio das leis. Publicidade destas. O interese xeral como razón de ser do artigo 13 da Lei de propiedade intelectual. Antecedentes e xestación.</p>
<p>-Debates parlamentarios e dereitos de autor.</p>
<p>-As leis e as súas recompilacións e anotacións como obxecto de propiedade intelectual.</p>
<p>-Escritos e informes forenses, sentencias e propiedade intelectual.</p>
<p>-Actos, acordos, deliberacións e dictames dos organismos públicos, asuntos reservados e segredos oficiais.</p>
<p>-Descubrimento e revelación de segredos.</p>
<p>-O artigo 13 da Lei de propiedade intelectual e os delictos contra ela.</p>
<p>-Leis, actos, sentencias, bases de datos e Internet.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse no salón de actos do Instituto San Paio en Tui (rúa Casal Aboy, 11, da citada localidade) os días 22 e 23 de setembro de 2003.</p>
<p>5. Inscrición.</p>
<p>-Prazo: remata o xoves, día 18 de setembro de 2003.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurí</p>
<p>dico das administracións públicas e do procedemento administrativo común. Admitiranse tamén inscricións por telefax (981 54 63 30).</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 19 de setembro, das 8.30 ás 14.30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 24 de agosto de 2003.</p>
<p>Domingo Bello Janeiro</p>
<p>Director da Escola Galega</p>
<p>de Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

