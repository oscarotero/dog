---
date: '2003-05-08'
id: FDB6
page: 5
number: 88
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 29 de abril de 2003, da Subdirección Xeral de Ordenación do
  Transporte, pola que se lle dá publicidade á do 9 de abril de 2003, da
  Dirección Xeral de Calidade e Avaliación Ambiental, pola que se formula a
  declaración de impacto ambiental do Centro de Transportes e Terminal
  Intermodal de San Cibrao das Viñas (Ourense).
range: Resolución
url: 'https://www.xunta.gal/dog/Publicados/2003/20030508/AnuncioFDB6_gl.html'
---
<p>Visto o artigo 4.7º do Decreto 442/1990, do 13 de setembro (DOG nº 188, do 25 de setembro) de avaliación de impacto ambiental para Galicia, acór</p>
<p>dase darlle publicidade, mediante esta publicación, á Resolución do 9 de abril de 2003, da Dirección Xeral de Calidade e Avaliación Ambiental, pola que se formula a declaración de impacto ambiental do Centro de Transportes e Terminal Intermodal de San Cibrao das Viñas (Ourense), promovida pola Dirección Xeral de Transportes coa colaboración do Instituto Galego de Vivenda e Solo e de Xestión Urbanística de Ourense, S.A.</p>
<p>A mencionada declaración refírese, en exclusiva, ó proxecto desenvolvido no documento titulado proxecto sectorial do centro de transporte e terminal intermodal de San Cibrao das Viñas (Ourense), localizado no concello de San Cibrao das Viñas, na zona definida polos planos titulados «Localización» e «Planta xeral», incluídos no proxecto; o ámbito da declaración de impacto ambiental comprenderá tanto a fase de obras como a fase de explotación do centro.</p>
<p>A declaración de impacto ambiental referida consta integramente incorporada ó expediente do proxecto sectorial do citado Centro de Transportes e Terminal Intermodal de San Cibrao das Viñas (Ourense), e encóntrase nas dependencias da Subdirección Xeral de Ordenación do Transporte da Consellería de Política Territorial, Obras Públicas e Vivenda, nas que poderá ser consultada por calquera interesado.</p>
<p>Santiago de Compostela, 29 de abril de 2003.</p>
<p>Javier de Bidegain García</p>
<p>Subdirector xeral de Ordenación do Transporte</p>

