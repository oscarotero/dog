---
date: '2003-05-08'
id: FE2E
page: 5
number: 88
agency: CONCELLO DE TOMIÑO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2003/20030508/AnuncioFE2E_gl.html'
---
<p>Aprobados polo alcalde deste concello o proxecto técnico e o prego de condicións económico-administrativas que rexerán no concurso por procedemento aberto (tramitación urxente) da obra que no punto 2 se indica, exponse ó público polo prazo dos oito primeiros días naturais seguintes ó da última publicación deste anuncio no DOG e no BOP. Simultaneamente, anúnciase a licitación para a presentación de propostas, pudendo aprazarse a licitación no caso de que se formulen reclamacións contra o proxecto ou o prego.</p>
<p>1. Entidade adxudicadora. Organismo: Alcaldía. Dependencia: Secretaría.</p>
<p>2. Obxecto, prezo e prazo do contrato. Edificio de usos múltiples en Goián cun orzamento de licitación de 172.270,28 euros (non se admiten baixas) e un prazo de execución dun mes.</p>
<p>3. Tramitación, procedemento e forma de adxudicación. Tramitación: urxente. Procedemento: aberto. Forma: concurso.</p>
<p>4. Garantías. Provisional: non se esixe. Definitiva: 6.890,81 euros.</p>
<p>5. Obtención da documentación e información: secretaría do concello; praza de Calvo Sotelo, 136740 Tomiño; teléfono 986 62 20 01/fax 986 62 25 30, ata o día anterior ó do remate do prazo de presentación de proposicións.</p>
<p>6. Requisitos específicos do contratista. Clasificación: C-4, 5, 6, 7, 8, 9-c e os criterios especificados no prego.</p>
<p>7. Presentación das ofertas. Prazo: 13 días naturais seguintes ó da publicación do último anuncio de licitación no BOP de Pontevedra e no Diario Oficial de Galicia (DOG). Documentación: a esixida no prego. Lugar de presentación: rexistro xeral do Concello de Tomiño, das 9 ás 14 horas (luns a venres) e das 11 ás 13 horas os sábados.</p>
<p>8. Apertura de ofertas. Pola mesa de contratación e de conformidade co establecido no prego.</p>
<p>9. Gastos dos anuncios. Por conta do adxudicatario.</p>
<p>Tomiño, 30 de abril de 2003.</p>
<p>José Luis Fernández Lorenzo</p>
<p>Alcalde</p>

