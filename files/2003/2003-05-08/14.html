---
date: '2003-05-08'
id: FD86
page: 5
number: 88
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 24 de abril de 2003 pola que se amplía o punto terceiro da Orde do 14
  de xaneiro de 2003 pola que se fai pública a lista dos opositores que
  superaron o procedemento selectivo convocado por Orde do 16 de xullo de 2002
  (Diario Oficial de Galicia do 2 de setembro), para acceso ó corpo de
  profesores de ensino secundario, quenda especial, na especialidade de
  psicoloxía e pedagoxía.
range: Orde
url: 'https://www.xunta.gal/dog/Publicados/2003/20030508/AnuncioFD86_gl.html'
---
<p>Resultando necesario clarificar que a antigüidade no corpo de profesores de ensino secundario dos opositores que superaron este proceso selectivo alcanza tamén para os efectos de clases pasivas, procede darlle nova redacción ó punto terceiro da Orde do 14 de xaneiro de 2003.</p>
<p>Na súa virtude, esta consellería</p>
<p>DISPÓN:</p>
<p>O punto terceiro da Orde do 14 de xaneiro de 2003 pola que se fai pública a lista dos opositores que superaron o procedemento selectivo convocado por Orde do 16 de xullo de 2002 (DOG do 2 de setembro), para acceso ó corpo de profesores de ensino secundario, quenda especial, na especialidade de psicoloxía e pedagoxía, queda redactado do seguinte xeito:</p>
<p>«Terceiro.-Para os efectos de clases pasivas, da mobilidade e da carreira docente previstas nas disposicións adicionais novena e décimo primeira da Lei orgánica 10/2002, do 23 de decembro, de calidade da educación, ós aspirantes que superaron este procedemento selectivo e que están incluídos nas sentencias da Sala do Contencioso-Administrativo do Tribunal Superior de Xustiza de Galicia números 861/1990, do 1 de setembro, e 495/1993, do 29 de xullo, computaráselle-la antigüidade no corpo de profesores de ensino secundario desde a data na que se fixo efectiva a correspondente sentencia».</p>
<p>Santiago de Compostela, 24 de abril de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

