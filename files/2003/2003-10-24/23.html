---
date: '2003-10-24'
id: 1E27A
page: 13
number: 207
agency: XULGADO DE PRIMEIRA INSTANCIA E INSTRUCCIÓN NÚMERO UN DE PADRÓN
section: V. ADMINISTRACIÓN DE XUSTIZA
title: Edicto (7/2002).
range: Edicto
url: 'https://www.xunta.gal/dog/Publicados/2003/20031024/Anuncio1E27A_gl.html'
---
<p>En Padrón o dezasete de setembro de dous mil tres, no procedemento de referencia dictouse a resolución que no seu texto literal é o seguinte:</p>
<p>«Sentencia 209/2002.</p>
<p>Procedemento: ordinario 7/2002.</p>
<p>En Padrón o vinte de decembro de dous mil dous.</p>
<p>Vistos por min María de los Ángeles Lamas Méndez, xuíza do Xulgado de Primeira Instancia e Instrucción número un de Padrón, os autos de xuízo ordinario seguidos co número 7/2002, por instancia de Alfonso Santiago del Oro Ruzo e María del Carmen del Oro Lajos representados polo procurador José Paz Montero e asistidos do letrado Julio López Regueiro contra Eladino Ramón Fernández Vázquez, Castromil, S.A. e a compañía Axa Aurora Ibérica, S.A. en rebeldía, sobre accidente de tráfico e nos que se dictou a sentencia de acordo cos seguintes,</p>
<p>Seguen antecedentes de feito e fundamentos de dereito.</p>
<p>Vistos os preceptos citados e demais de xeral e pertinente aplicación.</p>
<p>Decido estima-la demanda promovida polo procurador José Paz Montero en nome e representación de Alfonso Santiago del Oro Ruzo e María del Carmen del Oro Lajos contra Eladino Ramón Fernández Vázquez, Castromil, S.A. e Axa Aurora Ibérica, S.A. en rebeldía, e condenalos solidariamente a que lle aboen a María del Carmen del Oro Lajos a cantidade de 1.379,61 euros e a Alfonso Santiago del Oro Ruzo 4.952,26 euros, mailos xuros legais do artigo 20 da LCS respecto á compañía aseguradora, así como ó pagamento das custas procesuais.</p>
<p>Contra esta sentencia cabe recurso de apelación perante a Audiencia Provincial da Coruña que se preparará perante este xulgado dentro dos cinco días seguintes á súa notificación.</p>
<p>Así, por esta miña sentencia, pronúncioo, mándoo e asínoo».</p>
<p>E para que conste e sirva de notificación de sentencia ó demandado rebelde Eladio Fernández Vázquez, expido este edicto en Padrón o dezasete de setembro de dous mil tres.</p>
<p>Rubricado</p>

