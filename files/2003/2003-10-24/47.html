---
date: '2003-10-24'
id: 1E2DE
page: 13
number: 207
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 6 de outubro de 2003, da Dirección Xeral de Industria, Enerxía e
  Minas, pola que se ordena a publicación, no Diario Oficial de Galicia, do
  acordo do Consello da Xunta de Galicia do 25 de setembro de 2003, polo que se
  aproba definitivamente o proxecto sectorial de incidencia supramunicipal do
  parque eólico denominado Carballeira.
range: Resolución
url: 'https://www.xunta.gal/dog/Publicados/2003/20031024/Anuncio1E2DE_gl.html'
---
<p>En cumprimento do disposto no artigo 13.5º del Decreto 80/2000, do 20 de maio, polo que se regulan os plans e proxectos sectoriais de incidencia supramunicipal, esta dirección xeral dispón que se publique no DOG o acordo adoptado polo Consello da Xunta de Galicia na súa reunión do 25 de setembro de 2003, do que a parte dispositiva é o seguinte texto literal:</p>
<p>Primeiro.-Aprobar definitivamente o proxecto sectorial de incidencia supramunicipal denominado Parque Eólico Carballeira.</p>
<p>Segundo.-De conformidade co contido do acordo do Consello da Xunta de Galicia do 5 de decembro de 2002, polo que se aproba a modificación do proxecto sectorial de incidencia supramunicipal do plan eólico de Galicia, o planeamento dos concellos de Xermade e As Pontes de García Rodríguez, queda vinculado ás determinacións contidas no proxecto sectorial que se aproba.</p>
<p>Santiago de Compostela, 6 de outubro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

