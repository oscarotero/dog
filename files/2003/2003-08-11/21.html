---
date: '2003-08-11'
id: 1850E
page: 10
number: 154
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 18 de xullo de 2003, da Dirección Xeral de Industria, Enerxía e
  Minas, pola que se autorizan as instalacións electromecánicas e se aproba o
  proxecto de execución do Parque Eólico Touriñán IV (serra do Moncoso), nos
  concellos de Monfero, Irixoa e Aranga (A Coruña), promovido pola empresa
  Eólicos Touriñán, S.A. (Expediente IN661A-99/26).
range: Resolución
url: 'https://www.xunta.gal/dog/Publicados/2003/20030811/Anuncio1850E_gl.html'
---
<p>Examinado o expediente instruído a instancias de Eólicos Touriñán, S.A., con enderezo a efectos de notificacións en Lugar de Ruibo, s/n 15270 Cee (A Coruña), sobre autorización das instalacións do Parque Eólico Touriñán IV (serra do Moncoso); resultan os seguintes</p>
<p>Antecedentes de feito.</p>
<p>Primeiro.-O 2 de novembro de 1999, Luis Couceiro Sánchez, en nome e representación de Eólicos Touriñán, S.A., solicitou a autorización administrativa do Parque Eólico Touriñán IV (serra do Moncoso), de potencia 25 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente en virtude do disposto, na disposición transitoria décimo primeira do Real decreto 1995/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto someteuse a información pública para o trámite en competencia ós efectos previstos no artigo 9 do Decreto 2617/1966 e no artigo 11 do Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, mediante Resolución do 7 de xullo de 2000 da Delegación Provincial de Industria e Comercio da Coruña, publicada no BOE do 6 de marzo de 2001, e no DOG</p>
<p>do 1 de marzo de 2001 e publicándose unha corrección de erros no BOE do 12 de xullo de 2001 e no DOG do 21 de agosto de 2001. Durante o período de información pública non consta a presentación de solicitudes en competencia.</p>
<p>Terceiro.-O 19 de xullo de 2001, Luis Couceiro Sánchez, en nome e representación de Eólicos Touriñán, S.A., solicitou a autorización administrativa, aprobación do proxecto de execución, declaración ambiental e aprobación do proxecto sectorial de incidencia supramunicipal, do parque eólico denominado Touriñán IV (serra do Moncoso), de 24,75 MW, achegando a documentación establecida para o efecto polo Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto 205/1995, de 6 de xullo, polo que se regula o aproveitamento da enerxía eólica na Comunidade Autónoma de Galicia de aplicación ó expediente en virtude do disposto na disposición transitoria terceira do Decreto 302/2001, do 25 de outubro, polo que se regula o aproveitamento da energía eólica na Comunidade Autónoma de Galicia.</p>
<p>Cuarto.-O proxecto someteuse a información pública para os efectos previstos na Lei 54/1997, do 27 de novembro do sector eléctrico, Decreto 2617/1966, de 20 de outubro, sobre autorización de instalacións eléctricas, Decreto 442/1990, de 13 de setembro, de avaliación de impacto ambiental para Galicia; Real Decreto 9/2000, de 6 de outubro, de modificación do Real decreto lexislativo 1302/1986, do 28 de xuño de avaliación de impacto ambiental; Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, e o Decreto 205/1995, do 6 de xullo, polo que se regula o aproveitamento de enerxía eólica en Galicia, mediante Acordo do 20 de setembro de 2001 da Delegación Provincial da Consellería de Industria e Comercio, publicado no DOG do 1 de outubro, no BOP da Coruña do 5 de outubro, na La Voz de Galicia do 25 de setembro e no taboleiro de anuncios dos concellos de Monfero, Irixoa e Aranga.</p>
<p>Durante o período de información pública presentouse a seguinte alegación:</p>
<p>O Concello de Irixoa indica que deberán facerse estudios de impacto ambiental rigorosos, en especial no parque que afecta a este concello. Así mesmo, indica que as autoridades autonómicas deberán cerciorarse da rendabilidade futura dos parques, evitando que a súa execución sexa un montaxe para a percepción de subvencións, o cal carretaría que as instalacións estiveran abocadas ó abandono e figurar coma chatarra plantada nos montes. Solicita, por último, un estricto seguimento dos seus efectos ambientais.</p>
<p>Quinto.-O 19 de xullo de 2002, a Delegación Provincial da Consellería de Innovación, Industria e</p>
<p>Comercio da Coruña emitiu informe favorable sobre o citado proxecto, que ten as seguintes características básicas:</p>
<p>Os aeroxeradores localizaranse dentro do polígono definido polas seguintes coordenadas UTM:</p>
<table><tbody><tr><td></td></tr>
<tr><td>Vértice X</td><td>Vértice Y</td></tr>
<tr><td></td></tr>
</tbody></table>
<table><tbody><tr><td>582.327</td><td>4.794.991</td></tr>
<tr><td></td></tr>
<tr><td>582.308</td><td>4.794.308</td></tr>
<tr><td></td></tr>
<tr><td>582.651</td><td>4.792.699</td></tr>
<tr><td></td></tr>
<tr><td>582.275</td><td>4.791.692</td></tr>
<tr><td></td></tr>
<tr><td>582.245</td><td>4.791.062</td></tr>
<tr><td></td></tr>
<tr><td>582.023</td><td>4.790.499</td></tr>
<tr><td></td></tr>
<tr><td>581.570</td><td>4.790.077</td></tr>
<tr><td></td></tr>
<tr><td>581.372</td><td>4.789.000</td></tr>
<tr><td></td></tr>
<tr><td>581.262</td><td>4.789.000</td></tr>
<tr><td></td></tr>
<tr><td>581.166</td><td>4.790.233</td></tr>
<tr><td></td></tr>
<tr><td>581.650</td><td>4.790.754</td></tr>
<tr><td></td></tr>
<tr><td>581.836</td><td>4.791.206</td></tr>
<tr><td></td></tr>
<tr><td>581.854</td><td>4.791.746</td></tr>
<tr><td></td></tr>
<tr><td>582.160</td><td>4.792.559</td></tr>
<tr><td></td></tr>
<tr><td>581.452</td><td>4.795.114</td></tr>
<tr><td></td></tr></tbody></table>
<p>Características técnicas do parque:</p>
<p>Número de aeroxeradores: 33.</p>
<p>Potencia unitaria por aeroxerador: 750 KW.</p>
<p>Xeradores: Modelo JACOBS 48/750.</p>
<p>Potencia total instalada: 24,75 MW.</p>
<p>Altura das torres: 50 m.</p>
<p>Diámetro do rótor: 48,4 m.</p>
<p>Producción neta anual prevista: 96.381 MWh/ano.</p>
<p>Investimento previsto: 22.190.655,83 euros.</p>
<p>Características técnicas da infraestructura eléctrica de transformación e interconexión:</p>
<p>-33 transformadores de 900 kVA de potencia unitaria e relación de transformación 0,69/20 kV, situados no interior dos fustes.</p>
<p>-Rede eléctrica soterrada de media tensión a 20 kV para interconexión dos aeroxeradores e estes coa subestación transformadora</p>
<p>-Subestación transformadora á intemperie, equipada con transformador de 35 MVA e relación de transformación 20/66 kV, celas de media tensión 20 kV, transformador de servicios auxiliares de 50 kVA e relación 20/0,24 kV, aparellos de medida, protección, telemando e telecontrol.</p>
<p>Sexto.-O 5 de maio de 2003, a Dirección Xeral de Calidade e Avaliación Ambiental resolveu aproba-la declaración de impacto ambiental do citado parque eólico, desprazándose os aeroxeradores 22 e 23 e as súas infraestructuras asociadas, así como o tramo de vía entre os aeroxeradores 21 e 24, seguindo as condicións sinaladas na citada declaración. A declaración de impacto ambiental foi publicada no DOG do 8 de xullo de 2003, mediante Resolución do 25 de xuño de 2003, da Dirección Xeral de Industria, Enerxía e Minas.</p>
<p>Sétimo.-Por Resolución do 3 de marzo de 2003 desta consellería, publicada no Diario Oficial de Galicia do 11 de marzo de 2003, acordouse que proseguise a tramitación da autorización administrativa do Parque Eólico Touriñán IV.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro e o Decreto 223/2003, do 11 de abril, polo que se establece a estructura orgánica da Consellería de Innovación, Industria e Comercio, en relación co Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, e o Decreto 205/1995, do 6 de xullo xa citado.</p>
<p>Segundo.-Á vista da alegación presentada, da contestación dada a ela por parte da empresa promotora e do resto de documentación que consta no expediente, queda de manifesto que:</p>
<p>En relación ás alegacións presentadas polo Concello de Irixoa, as alegaciones en materia ambiental foron analizadas para a elaboración da declaración de impacto ambiental, sendo estas realizadas dentro do prazo de información pública.</p>
<p>Terceiro.-No expediente instruído para o efecto cumpríronse os trámites procedementais sinalados no Decreto 2617/1966 sobre autorización de instalaciones eléctricas e no Decreto 205/1995, do 6 de xullo. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas</p>
<p>RESOLVE:</p>
<p>1. Autorizar a Eólicos Touriñán, S.A. a instalación dos equipos electromecánicos do parque eólico denominado Touriñán IV (serra do Moncososo), para unha potencia de 24,75 MW, que se situará nos concellos de Monfero, Irixoa e Aranga.</p>
<p>2. Aproba-lo proxecto de execución da dita instalación.</p>
<p>Todo elo de acordo coas condicións seguintes:</p>
<p>Primeira.-Eólicos Touriñán, S.A., para os efectos de garanti-lo cumprimiento das súas obrigas, deberá constituír, no prazo dun mes a contar desde o outorgamento da presente autorización, unha fianza de 443.813,12 euros, importe do 2% do orzamento que figura no expediente para garanti-lo cumprimiento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>Esta fianza constituirase na Caixa Xeral de Depósitos da Consellería de Economía e Facenda da Xun</p>
<p>ta de Galicia, en cualquera das formas sinaladas no artigo 1.1º, punto 39 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de vintedous millóns cento noventa mil seiscentos cincuenta e cinco euros con oitenta e tres céntimos (22.190.655,83 euros).</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización desta Dirección Xeral de Industria, Enerxía e Minas. Asi mesmo, a Delegación Provincial de Innovación, Industria e Comercio da Coruña poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Innovación, Industria e Comercio da Coruña inspeccionará a totalidade das obras e montaxes efectuados e verificará o cumprimiento dos compromisos contraídos por Eólicos Touriñán, S.A. no seu plan eólico.</p>
<p>Quinta.-Con carácter previo á posta en marcha das instalacións, o órgano competente verificará o cumprimiento dos condicionados impostos nesta resolución e na declaración de impacto ambiental do 5 de maio 2003, así como aqueles que no seu día se emitan conforme o disposto no Decreto 442/1990, do 13 de setembro, de avaliación de impacto ambiental para Galicia.</p>
<p>Sexta.-A Administración resérvase o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas o por calquera outra causa excepcional que o xustifique.</p>
<p>Sétima.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Innovación, Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 18 de xullo de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

