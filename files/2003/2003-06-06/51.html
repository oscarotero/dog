---
date: '2003-06-06'
id: 12C2E
page: 7
number: 109
agency: FUNDACIÓN SANTIAGO REY FERNÁNDEZ-LATORRE
section: VI. ANUNCIOS
title: Convocatoria do XLV Premio Fernández Latorre.
range: Convocatoria
url: 'https://www.xunta.gal/dog/Publicados/2003/20030606/Anuncio12C2E_gl.html'
---
<p>A Fundación Santiago Rey Fernández-Latorre, de La Voz de Galicia, anuncia a convocatoria do XLV Premio Fernández Latorre de Periodismo, e invita a persoas e institucións a participar nel.</p>
<p>Este premio réxese polas seguintes bases:</p>
<p>1. Premio.</p>
<p>Concederase o Premio Fernández Latorre de Periodismo, dotado, nesta edición, con 10.000 euros, ó</p>
<p>traballo xornalístico publicado en calquera medio de comunicación entre o 25 de xullo de 2002 e o 6 de maio de 2003.</p>
<p>2. Decisión e entrega.</p>
<p>A decisión farase pública no xornal La Voz de Galicia o 25 de xullo vindeiro, festividade do Apóstolo Santiago e Día de Galicia.</p>
<p>O premio entregarase no transcurso dun acto que se celebrará no derradeiro semestre do 2003.</p>
<p>3. Xurado.</p>
<p>O xurado, que estará presidido polo presidente da Fundación Santiago Rey Fernández-Latorre, e composto por representantes de La Voz de Galicia e outras persoas representativas no campo da comunicación e da cultura, terá, ademais das facultades normais para elixi-lo traballo premiado, as de interpreta-las presentes bases.</p>
<p>4. Presentación de traballos.</p>
<p>Os traballos deberán enviarse por triplicado á Fundación Santiago Rey Fernández-Latorre, avda. da Prensa, 84-85, polígono industrial de Sabón, 15142 Arteixo (A Coruña), ata o 30 de xullo, coa indicación «Premio Fernández Latorre de Periodismo».</p>
<p>Os traballos poderán ser presentados polo propio autor ou autores, polo xurado ou por calquera persoa ou entidade. Neste último caso, debe acreditarse o consentimento do candidato.</p>
<p>5. Condicións.</p>
<p>A presentación a este premio supón a conformidade dos participantes coas bases e implica a autorización á difusión pública do traballo premiado, sen finalidade lucrativa e por un período de tempo non superior a seis meses.</p>
<p>A decisión do xurado é inapelable.</p>
<p>A Coruña, 7 de maio de 2003.</p>
<p>Santiago Rey Fernández-Latorre</p>
<p>Presidente da Fundación Santiago Rey</p>
<p>Fernández-Latorre</p>

