---
date: '2003-11-05'
id: 1F2EE
page: 13
number: 215
agency: 'CONSELLERÍA DE FAMILIA, XUVENTUDE, DEPORTE E VOLUNTARIADO'
section: VI. ANUNCIOS
title: >-
  Resolución do 7 de outubro de 2003, da Dirección Xeral para o Deporte, pola
  que se emprazan as partes interesadas no recurso contencioso-administrativo
  0000395/2003, interposto por Luciano e Manuel Planas Otero, do Club BKC da
  Coruña, contra a resolución do Comité Galego de Xustiza Deportiva do 14 de
  marzo de 2003, desestimatoria do recurso de reposición interposto contra
  Resolución do 18 de outubro de 2002, sobre o proceso electoral da Federación
  Galega de Boxeo.
range: Resolución
url: 'https://www.xunta.gal/dog/Publicados/2003/20031105/Anuncio1F2EE_gl.html'
---
<p>A Dirección Xeral para o Deporte recibiu da Sección Primeira da Sala do Contencioso-Administrativo do Tribunal Superior de Xustiza de Galicia providencia pola que se admite a trámite o recurso contencioso-administrativo nº 0000395/2003 interposto por Luciano e Manuel Planas Otero, do Club BKC da Coruña, contra resolución do Comité Galego de Xustiza Deportiva do 14 de marzo de 2003, desestimatoria do recurso de reposición interposto contra Resolución do 18 de outubro de 2002, sobre o proceso electoral da Federación Galega de Boxeo.</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento de tódalas persoas interesadas no procedemento, e son emprazadas para que poidan comparecer como parte en autos na Sección Primeira da Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ó da publicación desta resolución no Diario Oficial de Galicia.</p>
<p>Santiago de Compostela, 7 de outubro de 2003.</p>
<p>José Ramón Lete Lasa</p>
<p>Director xeral para o Deporte</p>

