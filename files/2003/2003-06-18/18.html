---
date: '2003-06-18'
id: 13C02
page: 8
number: 117
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (914/2002).
range: Edicto
url: 'https://www.xunta.gal/dog/Publicados/2003/20030618/Anuncio13C02_gl.html'
---
<p>Eu, Agustín Ignacio Pena López, secretario do Xuzgado do Social número un da Coruña, fago saber que nos autos número 914/2002, seguidos por instancia de Manuel Dasilva Boullosa contra Gesvaria, S.L., sobre reclamación de cantidades, a maxistrada-xuíza deste xulgado, Isabel Olmos Parés, dictou sentencia, con data 16 de maio de 2003, coa seguinte parte dispositiva:</p>
<p>«Que, estimando a demanda presentada por Manuel Dasilva Boullosa, debo declarar e declaro o dereito do demandante a percibi-la cantidade de 2.191,46 euros polos conceptos que se expresan no feito probado segundo desta resolución e nese sentido debo condenar e condeno a empresa Gesvaria, S.L. a que, estando pasando por tal declaración, abone ó demandante a cantidade de 2.191,46 euros en concepto de salarios e liquidación.</p>
<p>E debo absolver e absolvo a Fogasa, sen prexuízo da súa responsabilidade subsidiaria nos casos previstos no art. 33 do E.T.</p>
<p>Notifíqueselles esta sentencia ás partes, ás cales se lles fará saber que en contra da dita resolución cabe o recurso de suplicación, que deberá anuncialo ó seu avogado ou representante legal designado para o efecto, ante este xulgado, no prazo de cinco días contados a partir da notificación desta sentencia, por comparecencia ou por escrito das partes. É posible o anuncio por mera manifestación da parte recorrente ó ser notificada, e será resolto, se é o caso e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá, ademais, acreditar ó anuncia-lo recurso ter consignado o importe da condena na conta de consignacións deste xulgado, aberta no BBV, conta nº 5602-60, e que pode substituírse polo aseguramento mediante aval bancario, coa constancia da responsabilidade solidaria do avalista, máis outra cantidade de 150,25 euros na mesma conta e en calidade de depósito, nun impreso separado do do importe da condena.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación á empresa Gesvaria, S.L. e ós seus representantes legais, Jaime Domínguez González e Humberto Domínguez González, que tiveron o seu último domicilio coñecido en r/ Juan Carlos I, nº 7, 3ºB, Vilagarcía de Arousa, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 16 de maio de 2003.</p>
<p>O secretario xudicial</p>
<p>Rubricado</p>

