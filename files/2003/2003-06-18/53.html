---
date: '2003-06-18'
id: 13C92
page: 8
number: 117
agency: CONCELLO DE BARRO
section: VI. ANUNCIOS
title: >-
  Anuncio de aproación definitiva do Plan Xeral de Ordenación Municipal do
  Concello de Barro.
range: Anuncio
url: 'https://www.xunta.gal/dog/Publicados/2003/20030618/Anuncio13C92_gl.html'
---
<p>O Pleno do Concello de Barro, en sesión que tivo lugar o 23 de maio de 2003, aprobou definitivamente o Plan Xeral de Ordenación Municipal do Concello de Barro, logo do informe favorable da Consellería de Política Territorial, Obras Públicas e Vivenda, do 21 de maio de 2003.</p>
<p>Con data do 9 de xuño de 2003, remitiuselle á Dirección Xeral de Urbanismo-CPTOPV, copia completa do expediente e dous exemplares do documento aprobado definitivamente.</p>
<p>Segundo dispón o artigo 92.2º da Lei 9/2002, do 30 de decembro, de ordenación urbanística e protección do medio rural de Galicia, faise público o citado acordo.</p>
<p>O Plan xeral non entrará en vigor ata a publicación íntegra do texto no BOP de Pontevedra, segundo dispón o artigo 70.2º da Lei 7/1985, do 2 de abril</p>
<p>(modificado polo artigo único da Lei 39/1994, do 30 de decembro), e transcorrido o prazo de 15 días sinalado no artigo 65.2º da citada lei.</p>
<p>Contra este acordo que pon fin á vía administrativa, poderase interpoñer recurso contencioso-administrativo no prazo de dous meses perante a Sala do Contencioso-Administrativo do Tribunal Superior de Xustiza de Galicia. Todo iso sen prexuízo de calquera outro recurso ou acción que coiden oportunos.</p>
<p>Barro, 9 de xuño de 2003.</p>
<p>José Antonio Landín Eirín</p>
<p>Alcalde</p>

