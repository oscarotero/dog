---
date: '2003-05-07'
id: FCDE
page: 5
number: 87
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 20 de marzo de 2003, da Dirección Xeral de Industria, Enerxía e
  Minas, pola que se autoriza administrativamente e se aproba o proxecto de
  execución da ampliación da subestación de Vilar do Colo no termo municipal de
  Cabanas (A Coruña). (Expediente 57701. Ampliación 2002).
range: Resolución
url: 'https://www.xunta.gal/dog/Publicados/2003/20030507/AnuncioFCDE_gl.html'
---
<p>Examinado o expediente instruído por pedimento da empresa Unión Fenosa Distribución, S.A., con enderezo para efectos de notificación en avda. de</p>
<p>Arteixo 171, 15707 A Coruña, resultan os seguintes antecedentes de feito.</p>
<p>Primeiro.-Con data 6 de setembro de 2002 a citada empresa solicita a autorización administrativa e aprobación do proxecto de execución da citada instalación; presentando o preceptivo proxecto de instalacións a que fan referencia os artigos 122 e 123 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
<p>As características técnicas básicas da instalación son as seguintes:</p>
<p>-Ampliación subestación de Vilar do Colo, no concello de Cabanas, consistente en implantar un segundo transformador de potencia T-II de 20 MVA de potencia, coas súas respectivas posicións de liña de 132 kV e 15 kV. Para 132 kV cela blindada composta por un interruptor tripolar, tres trafos de intensidade, seccionador de barras e seccionador de P.A.T. para mantemento, conxunto de proteccións do lado de alta. Para 15 kV, 1 cela blindada de protección do transformador, con xogo de barras, interruptor, seccionador e trafos de intensidade, e unha cela blindada de axuste con xogo de barras, interruptor, seccionador e trafo de tensión.</p>
<p>Segundo.-A delegación provincial da Consellería de Innovación, Industria e Comercio da Coruña someteu o citado proxecto de instalacións a trámite de información pública mediante Resolución do 30 de setembro de 2002, publicada no DOG de 12-11-2002, no BOP da Coruña de 22-10-2002, e na delegación provincial da Coruña.</p>
<p>Separadamente presentáronse aquelas partes do proxecto que afectan a bens, instalacións, obras ou servicios, centros ou zonas dependentes doutros organismos públicos ou corporacións, co fin de que, se é o caso, establecesen o condicionado procedente.</p>
<p>Terceiro.-Durante o período en que se someteu a trámite de información pública non se presentaron alegacións.</p>
<p>Cuarto.-A solicitude obxecto deste expediente recibiu informe favorable da delegación provincial da Consellería de Innovación, Industria e Comercio da Coruña.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, e o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, modificado polo Decreto 8/2003, do 18 de xaneiro, en relación co Real decreto 1955/2000, do 1 de decembro, e a Lei 54/1997, do 27 de novembro, do sector eléctrico.</p>
<p>Segundo.-O proxecto cumpre o disposto no Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Tercero.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>1. Autoriza-la ampliación da subestación de Vilar do Colo no termo municipal de Cabanas (A Coruña).</p>
<p>2. Aproba-lo proxecto de execución da instalación eléctrica que se cita.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Innovación, Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 20 de marzo de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

