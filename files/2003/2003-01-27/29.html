---
date: '2003-01-27'
id: 3A82
page: 990
number: 17
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Resolución do 10 de xaneiro de 2003, da Delegación Provincial da Coruña, pola
  que se anuncia a aprobación do acordo da zona de concentración parcelaria de
  Cacheiras-Recesende (Teo-A Coruña).
range: Resolución
url: 'https://www.xunta.gal/dog/Publicados/2003/20030127/Anuncio3A82_gl.html'
---
<p>Ponse en coñecemento de tódolos interesados na concentración parcelaria da zona de Cacheiras-Recesende (Teo-A Coruña), declarada de utilidade pública e urxente execución polo Decreto 151/1993, do 24 de xuño (Diario Oficial de Galicia nº 128, do 7 de xullo).</p>
<p>Primeiro.-Con data do 23 de decembro de 2002, o director xeral de Infraestructuras Agrarias aprobou o acordo de concentración da zona de Cacheiras-Recesende (Teo-A Coruña), logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración será notificado individualmente a cada un dos afectados e estará exposto ó público no Concello de Teo e na zona, durante trinta días hábiles contados desde o seguinte día en que sexa publicado o último dos avisos que corresponde facer no Diario Oficial de Galicia, no xornal de máis circulación da provincia, no lugar habitual da parroquia e no taboleiro de anuncios do concello.</p>
<p>Terceiro.-No prazo de trinta días cabe interpoñer recurso de alzada ante o conselleiro de Política Agroalimentaria e Desenvolvemento Rural, podendo os recorrentes presenta-lo recurso na Xefatura do Servicio Xurídico Administrativo (edif. administrativo, 6º andar, praza de Luis Seoane, s/n, A Coruña) nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, por si mesmos ou por representación, facéndose constar no escrito un enderezo den</p>
<p>tro do termo municipal para os efectos das notificacións que procedan.</p>
<p>Advírtese, ademais, que o acordo de concentración parcelaria só poderá ser obxecto de recurso de alzada se se infrinxen as formalidades prescritas para a súa elaboración e publicación ou se non se axustase ás bases (artigo 41 da Lei 12/2001, que modifica á Lei 10/1985, do 14 de agosto, de concentración parcelaria).</p>
<p>A Coruña, 10 de xaneiro de 2003.</p>
<p>Jesús Collar Urquijo</p>
<p>Delegado provincial da Coruña</p>

