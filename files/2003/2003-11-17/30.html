---
date: '2003-11-17'
id: 20DD2
page: 14
number: 223
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 10 de novembro de 2003, da Delegación Provincial de Lugo, pola
  que se somete a información pública para autorización e aprobación do proxecto
  de execución para o trazado da L.A.T. 132 kV D/C subestación de
  Meira/subestación do parque eólico de Meira, concellos de Meira e A Pastoriza
  e da súa declaración de utilidade pública. (Expediente 1/2001 A.T.).
range: Resolución
url: 'https://www.xunta.gal/dog/Publicados/2003/20031117/Anuncio20DD2_gl.html'
---
<p>1. Autorización administrativa.</p>
<p>Por resolución desta delegación provincial de data 28 de outubro de 2003, someteuse a información pública para estudio ambiental, autorización administrativa, aprobación do proxecto de execución e</p>
<p>declaración de utilidade pública a liña eléctrica citada, de conformidade coa cualificación ambiental emitida polo órgano competente na materia; sen embargo, a Dirección Xeral de Calidade e Avaliación Ambiental con data 5 de novembro de 2003 acorda que é innecesario someter ó procedemento de avaliación de impacto ambiental o proxecto L.A.T. 132 kV sub. Meira-sub. Parque Eólico Meira, promovido por Gamesa Energía, S.A., de conformidade co disposto no Real decreto lexislativo 1302/1986, do 28 de xuño, modificado por Real decreto lei 9/2000, do 6 de outubro, e tendo en conta que da execución do proxecto non se prevén impactos adversos significativos sobre o ambiente.</p>
<p>Para os efectos previstos na Lei 54/1997, do 27 de novembro, do sector eléctrico (BOE nº 285, do 28 de novembro) e no Real decreto 1955/2000, do 1 de decembro, sobre autorizacións de instalacións de enerxía eléctrica (BOE nº 310, do 27 de decembro) sométese á información pública a petición de autorización administrativa e aprobación do proxecto de execución para o trazado da liña eléctrica de referencia, que conta coas características técnicas que se relatan a continuación:</p>
<p>Peticionario: Gamesa Energía, S.A.</p>
<p>Finalidade: interconexión do parque eólico de Meira e a subestación eléctrica de Meira para evacuación da enerxía xerada no dito parque eólico.</p>
<p>Características técnicas principais:</p>
<p>1. Liña eléctrica aérea de alta tensión a 132 kV, para interconexión da subestación eléctrica de Meira e a subestación eléctrica do parque eólico de Meira, de 6.585,15 metros de lonxitude composta por dous circuítos con dous conductores por fase LA-280 e cable de terra OPGW sobre apoios metálicos de celosía.</p>
<p>2. Urxente ocupación.</p>
<p>O beneficiario, ó abeiro do título IX da Lei 54/1997, do 27 de novembro, do sector eléctrico, solicita, así mesmo, a declaración de utilidade pública das instalacións incluídas neste proxecto, que, segundo o sinalado no artigo 54 da devandita lei, levará implícito en todo caso a necesidade de ocupación dos bens ou de adquisición dos dereitos afec</p>
<p>tados e implicará a urxente ocupación para os efectos do artigo 52 da Lei de expropiación forzosa. Polo tanto, a presente resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997 e no capítulo V do título VII do Real decreto 1955/2000, do 1 de decembro, sobre autorización de instalacións de enerxía eléctrica.</p>
<p>3. Alegacións.</p>
<p>O que se fai público para que poida examinarse o proxecto das instalacións nesta delegación provincial (edificio administrativo, Ronda Muralla, 70, Lugo), e formula-las alegacións, por duplicado, que se consideren oportunas durante o prazo de vinte días. Igualmente, poderanse corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ous e ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 10 de novembro de 2003.</p>
<p>Jesús Bendaña Suárez</p>
<p>Delegado provincial de Lugo</p>
<p>CONSELLERÍA DE POLÍTICA AGROALIMENTARIA</p>
<p>E DESENVOLVEMENTO RURAL</p>

