---
date: '2003-12-23'
id: 2410A
page: 15
number: 248
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: IV. OPOSICIÓNS E CONCURSOS
title: >-
  Resolución do 11 de decembro, da Dirección Xeral de Xustiza, pola que se
  convocan a concurso de traslado prazas vacantes de forensías e agrupacións de
  forensás para o corpo de médicos forenses.
range: Resolución
url: 'https://www.xunta.gal/dog/Publicados/2003/20031223/Anuncio2410A_gl.html'
---
<p>De conformidade co establecido nos artigos 455 e 500.1º da Lei orgánica 6/1985, do 1 de xullo, do poder xudicial, Real decreto 296/1996, do 23 de febreiro, que aproba o Regulamento orgánico do corpo de médicos forenses e Real decreto 1619/1997, do 24 de outubro, polo que se modifica o Regulamento orgánico do corpo de médicos forenses, anúnciase concurso de traslado, para a provisión, entre tódolos funcionarios do corpo de médicos forenses, das forensías ou agrupacións de forensías vacantes dos xulgados que no anexo se relacionan, de acordo coas seguintes bases:</p>
<p>Primeira.-Postos que se poden solicitar e prazos de presentación de solicitudes.</p>
<p>1. Os funcionarios que desexen participar poderán solicitar calquera praza vacante desta comunidade relacionada no anexo publicado á presente resolución, mediante unha única instancia ou solicitude, expresando os destinos ós que aspiren numerados correlativamente por orde de preferencia, con indicación da data de posesión do último destino.</p>
<p>2. Os funcionarios destinados definitivamente en forensías e agrupacións de forensías de Galicia, os que se atopen en situación de servicios especiais e excedentes por coidado de fillo durante o primeiro ano de excedencia que teñan reservado o posto de traballo, así como o resto de excedentes voluntarios por agrupación familiar ou por interese particular, ou os excedentes por maternidade a partir do primeiro ano que perderan a reserva do posto de traballo e os funcionarios doutros corpos ou doutras administracións que se atopen en excedencia por tal causa no corpo de médicos forenses, presentarán solicitude no prazo de dez días naturais a partir da publicación desta resolución no Diario Oficial de Galicia ou no Boletín Oficial del Estado, dirixidas ó director xeral de Xustiza, debendo ter entrada no rexistro xeral da Consellería de Xustiza, Interior e Administración</p>
<p>Local, r/ San Caetano, s/n. 15771 Santiago de Compostela.</p>
<p>3. Se non se lograse a simultaneidade na data de publicación desta resolución no Diario Oficial de Galicia e no Boletín Oficial del Estado, os prazos comezarán desde o día seguinte ó de publicación no Boletín Oficial del Estado.</p>
<p>4. As solicitudes poderán remitirse tamén na forma prevista no artigo 38 da Lei de réxime xurídico das administracións públicas e do procedemento administrativo común.</p>
<p>As que se presenten nas oficinas de correos enviaranse en calquera das dúas modalidades seguintes:</p>
<p>a) Por correo ordinario, neste caso deberá ter entrada no rexistro xeral da Consellería de Xustiza, Interior e Administración Local antes da data de remate do prazo de presentación de instancias.</p>
<p>b) Por correo certificado, neste suposto presentaranse nas oficinas de correos en sobre aberto para seren datadas e seladas polo funcionario de correos antes de seren remitidas. Os participantes no concurso deberán envia-la instancia que conteña o selo da oficina de correos, sen que se poida admitir, rematado o prazo de presentación de instancias, aquela que non cumpra este requisito, aínda que posteriormente se puidera acreditar tal extremo.</p>
<p>5. Os excedentes voluntarios por interese particular xuntaranlle á súa solicitude declaración de non teren sido separados de calquera das administracións públicas.</p>
<p>6. A solicitude formulada será vinculante para o peticionario unha vez transcorrido o período de presentación de instancias.</p>
<p>Segunda.-Requisitos e condicións de participación.</p>
<p>1. Os funcionarios do corpo de médicos forenses só poderán participar se na data de remate do prazo de presentación de instancias transcorreran dous anos desde a toma de posesión no seu actual destino, ou un ano os funcionarios de novo ingreso no seu primeiro destino.</p>
<p>2. Os funcionarios que se atopen nas situacións de excedencia voluntaria establecidas nos artigos 61 e 62 do Real decreto 296/1996, (excedencias por interese particular e por agrupación familiar), só poderán participar no concurso se na data de remate do prazo de presentación de solicitudes transcorreran máis de dous anos desde que foran declarados nesa situación.</p>
<p>3. Os funcionarios en situación de excedencia para o coidado de fillos ó abeiro do disposto no artigo 59 do Real decreto 296/1996, só poderán concursar se transcorreron máis de dous anos desde a toma de posesión do último destino definitivo.</p>
<p>4. Os suspensos en firme non poderán participar mentres dure a suspensión.</p>
<p>5. Os sancionados con traslado forzoso non poderán concursar no prazo dun a tres anos, segundo se determinou na resolución correspondente.</p>
<p>Terceira.</p>
<p>1. Criterios para adxudicación de prazas.</p>
<p>2. Valoración do coñecemento da lingua nas comunidades autónomas.</p>
<p>1. O nomeamento dos médicos forenses para as prazas vacantes recaerá no solicitante con maior antigüidade na escala.</p>
<p>2. Para a provisión de postos de traballo vacantes radicados na Comunidade Autónoma galega, o coñecemento oral e escrito da mesma será valorado da seguinte forma:</p>
<p>A. a) Curso de iniciación e perfeccionamento: dous puntos.</p>
<p>b) Curso medio de linguaxe xurídica galega: catro puntos.</p>
<p>c) Curso superior de linguaxe xurídica galega: seis puntos.</p>
<p>B. Para valorar estas linguas oficiais das comunidades autónomas deberase achegar, xunto coa instancia, certificación das comunidades autónomas respectivas da homologación e do nivel ó que correspondan os títulos presentados.</p>
<p>C. Cada punto equivalerá a un ano de antigüidade.</p>
<p>Cuarta.-Peticións condicionadas.</p>
<p>No suposto de estaren interesados nas vacantes que se anuncian, para municipios desta Comunidade Autónoma, dous funcionarios que reúnan os requisitos esixidos, poderán condiciona-las súas peticións ó feito de que ámbolos dous obteñan destino neste concurso en municipios da comunidade, entendéndose, no caso contrario, anulada a petición efectuada por ámbolos funcionarios. Os funcionarios que se acollan a esta petición condicionada deberán concretalo na súa instancia e xuntar fotocopia da petición doutro funcionario.</p>
<p>Quinta.-Tramitación.</p>
<p>A Dirección Xeral de Xustiza recibirá as instancias e valoraraas de acordo co previsto na base terceira.</p>
<p>Sexta.-Carácter dos destinos adxudicados.</p>
<p>1. Os traslados que deriven da resolución do presente concurso terán a consideración de voluntarios para os efectos previstos no Real decreto 462/2002, do 24 de maio, sobre indemnizacións por razón do servicio.</p>
<p>2. Os destinos adxudicados serán irrenunciables.</p>
<p>Sétima.-Resolución e prazo posesorio.</p>
<p>1. A presente convocatoria resolverase por resolución do director xeral de Xustiza, e se publicará no Boletín Oficial del Estado e no Diario Oficial de Galicia. No suposto de que a devandita simultaneidade non fora posible, os prazos computaranse</p>
<p>a partir do día seguinte ó da publicación no Boletín Oficial del Estado.</p>
<p>2. A resolución expresará o posto de orixe dos interesados ós que se lles adxudique destino e a súa localidade, así como a súa situación administrativa se esta é distinta á de activo e mailo posto adxudicado a cada funcionario.</p>
<p>3. O prazo para tomaren posesión do novo destino obtido será dun mes de acordo co establecido no artigo 28 do Regulamento orgánico aprobado polo Real decreto 296/1996, do 23 de febreiro, mais cando non implique cambio de residencia deberase efectuar nos tres días hábiles seguintes ó cesamento.</p>
<p>4. O prazo para a toma de posesión empezará a contarse a partir do día seguinte ó cesamento que se deberá efectuar dentro dos tres días hábiles seguintes á publicación da resolución no Diario Oficial de Galicia, ou no Boletín Oficial del Estado se a publicación non fora simultánea.</p>
<p>5. Se a resolución comporta reingreso ó servicio activo, o prazo de toma de posesión deberase computar desde a devandita publicación.</p>
<p>6. O cómputo dos prazos posesorios iniciarase cando rematen as licencias que se atopen gozando os funcionarios, agás que por circunstancias excepcionais debidamente motivadas se suspenda ou revogue o seu disfrute.</p>
<p>Oitava.-Recursos.</p>
<p>Contra a presente resolución, que esgota a vía administrativa, poderase interpoñer recurso potestativo de reposición ante o director xeral de Xustiza no prazo dun mes, segundo establecen os artigos 116 e 117 da Lei 1/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e de procedemento administrativo común, ou recurso contencioso-administrativo perante o xulgado do contencioso-administrativo competente no prazo de dous meses; ámbolos dous prazos contarán desde o día seguinte ó da súa publicación no Diario Oficial de Galicia ou Boletín Oficial del Estado, se a publicación non fora simultánea.</p>
<p>Santiago de Compostela, 11 de decembro de 2003.</p>
<p>Juan José Martín Álvarez</p>
<p>Director xeral de Xustiza</p>
<p>ANEXO</p>
<p>Comunidade Autónoma de Galicia</p>
<p>* A Coruña:-Primeira Instancia e Instrucción nº 7 de Santiago de Compostela e de Negreira.-Primeira Instancia e Instrucción nº 1 e nº 2 de Corcubión e de Muros.-Primeira Instancia e Instrucción de Ordes e de Arzúa.-Primeira Instancia e Instrucción nº 1 e nº 2 de Padrón e de Ribeira.</p>
<p>* Lugo:-Primeira Instancia e Instrucción de Becerreá e de Sarria.-Primeira Instancia e Instrucción da Fonsagrada.-Primeira Instancia e Instrucción nº 1 e nº 2 de Monforte de Lemos e de Chantada.-Primeira Instancia e Instrucción nº 1 e nº 2 de Vilalba.</p>
<p>* Ourense:-Primeira Instancia e Instrucción de Bande, de Celanova e de Xinzo de Limia.-Primeira Instancia e Instrucción do Barco de Valdeorras e da Pobra de Trives.-Primeira Instancia e Instrucción nº 1 e nº 2 do Carballiño e de Ribadavia.</p>
<p>* Pontevedra:-Primeira Instancia e Instrucción nº 1, nº 2 e nº 3 de Cambados.-Primeira Instancia e Instrucción nº 1, nº 2 e nº 3 de Vilagarcía de Arousa.</p>

