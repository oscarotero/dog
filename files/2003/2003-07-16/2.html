---
date: '2003-07-16'
id: 16B86
page: 9
number: 137
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 8 de xullo de 2003 pola que se nomea vocal en representación do
  Concello de Ferrol no Consello de Administración da Autoridade Portuaria de
  San Cibrao-Ferrol e a súa ría.
range: Orde
url: 'https://www.xunta.gal/dog/Publicados/2003/20030716/Anuncio16B86_gl.html'
---
<p>A Lei 27/1992, do 24 de novembro, de portos do Estado e a mariña mercante, texto reformado pola</p>
<p>Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado sitas no seu territorio.</p>
<p>O acordo do Consello da Xunta de Galicia do 10 de xaneiro de 2002, modificado polo do 6 de xuño de 2002, faculta o conselleiro de Política Territorial, Obras Públicas e Vivenda para esta designación.</p>
<p>Conforme o previsto no artigo 40 da Lei de portos do Estado e da mariña mercante, texto reformado pola Lei 62/1997, do 26 de decembro, a designación dos vocais do Consello de Administración deberá facerse necesariamente por proposta das administracións públicas, e entidades ou organismos representados no Consello de Administración, polo que, vista a proposta de nomeamento realizada ó abeiro do disposto no artigo 40, número 2º, da Lei 27/1992, por acordo do Pleno do Concello de Ferrol como Administración representada, e en canto órgano competente,</p>
<p>DISPOÑO:</p>
<p>O nomeamento de Juan José Fernández García como vocal do Consello de Administración da Autoridade Portuaria de San Cibrao-Ferrol e a súa ría, en representación do Concello de Ferrol.</p>
<p>Santiago de Compostela, 8 de xullo de 2003.</p>
<p>Alberto Núñez Feijoo</p>
<p>Conselleiro de Política Territorial, Obras Públicas</p>
<p>e Vivenda</p>

