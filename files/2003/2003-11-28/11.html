---
date: '2003-11-28'
id: 2219E
page: 14
number: 232
agency: SERVICIO GALEGO DE SAÚDE
section: III. OUTRAS DISPOSICIÓNS
title: >-
  Resolución do 21 de novembro de 2003, da División de Recursos Humanos, pola
  que se publica o contido dos compromisos derivados da negociación e vinculados
  ó acordo sobre mellora retributiva e profesional do persoal do Servicio Galego
  de Saúde.
range: Resolución
url: 'https://www.xunta.gal/dog/Publicados/2003/20031128/Anuncio2219E_gl.html'
---
<p>Os representantes das organizacións sindicais na mesa sectorial de negociación do persoal das institucións sanitarias do Sergas e os representantes da División de Recursos Humanos do Sergas acordaron darlles publi</p>
<p>cidade no Diario Oficial de Galicia ós compromisos derivados da negociación e vinculados ó acordo de mellora retributiva e profesional do persoal do Sergas.</p>
<p>Polo anterior, a División de Recursos Humanos do Servicio Galego de Saúde</p>
<p>RESOLVE:</p>
<p>Que se publique no Diario Oficial de Galicia o texto asinado polos representantes da Administración sanitaria e das organizacións sindicais que figuran no pé deste e que se xunta como anexo.</p>
<p>Santiago de Compostela, 21 de novembro de 2003.</p>
<p>José Ignacio Lema Piñeiro</p>
<p>Director xeral da División de Recursos Humanos</p>
<p>ANEXO</p>
<p>Outros compromisos derivados da negociación e vinculados ó acordo de mellora retributiva e profesional do persoal do Sergas:</p>
<p>1. Adaptación a TIS: exclusión.</p>
<p>Non se procederá á adaptación ó sistema TIS das retribucións do persoal o réxime retributivo do cal estea regulado pola Orde do 8 de agosto de 1986 (cota e zona), pola propia aplicación do seu réxime xurídico.</p>
<p>2. Retribución de atención domiciliaria.</p>
<p>O incremento previsto no número 4.2.2.3 do acordo calcúlase sobre a base dun euro diario pola xornada de traballo efectivo, co obxecto de remunera-la obriga do persoal de presta-la atención domiciliaria, sempre que non se lle facilite vehículo nas unidades e servicios de atención primaria.</p>
<p>3. Profesionais de cota de atención especializada.</p>
<p>A Administración comprométese a iniciar no ano 2004 a elaboración e posterior negociación da norma que habilite a xerarquización deste persoal.</p>
<p>4. Acceso do persoal de cota e zona de atención primaria á participación nos programas de obxectivos de calidade para o servicio público determinados pola dirección.</p>
<p>A Administración sanitaria estudiará a viabilidade de fórmulas para que os profesionais de cota e zona de atención primaria poidan ser remunerados pola súa participación na consecución dos obxectivos de calidade do servicio público que estableza a Administración.</p>
<p>5. Convocatorias unitarias de provisión de prazas.</p>
<p>5.1. As convocatorias de concurso de traslados que se realicen durante a vixencia do acordo formalizaranse de xeito conxunto para o persoal, o réxime do cal o permita, poida optar indistintamente a prazas de atención primaria e atención especializada.</p>
<p>5.2. Habilitaranse as vías necesarias para facilita-la promoción interna temporal entre niveis e de mobilidade temporal do persoal entre postos das institucións sanitarias dos diferentes niveis asistenciais.</p>
<p>6. Revisión de cargas de atención continuada en quendas complexas.</p>
<p>A Administración sanitaria comprométese a analizar e estudia-las cargas de traballo derivadas da prestación en réxime de quendas rotatorias complexas co obxecto</p>
<p>de analiza-la viabilidade de establecer fórmulas que alixeiren as ditas cargas para o persoal maior de 55 anos.</p>
<p>7. Gardas localizadas.</p>
<p>A Administración comprométese a retomar, no mes de setembro de 2003, a negociación para a regulación dos descansos compensatorios, que está interrompida pola actual negociación no seo da mesa sectorial, para o seu peche.</p>
<p>8. Réxime de ordenación funcional dos cadros de persoal.</p>
<p>A Administración promoverá a elaboración da norma sobre ordenación funcional dos cadros de persoal.</p>
<p>Para a súa configuración teranse en conta os criterios que se establezan, en atención ás características específicas dos postos de traballo que se determinen, o cal terá tratamento no seo da mesa sectorial.</p>
<p>9. Configuración do réxime de traballo en gardas, noites e domingos e festivos.</p>
<p>A Administración e os sindicatos con representación na mesa sectorial analizarán a actual configuración do réxime retributivo da prestación de servicios en gardas e noites, e particularmente a concorrencia destas últimas con domingos e festivos.</p>
<p>10. Medidas que favorezan a homologación do persoal non estatutario que presta servicios nas institucións sanitarias do Sergas.</p>
<p>A Administración e os sindicatos con representación na mesa sectorial estudiarán as vías que favorezan a integración no réxime estatutario do persoal que no seu momento optou pola non integración, en ofertas anteriores de homologación, co obxecto de mellora-lo clima laboral.</p>
<p>Exposto o anterior, as organizacións sindicais farán consta-lo seguinte en canto á sinatura do acordo e compromisos anteriores:</p>
<p>A organización sindical CC.OO. non asiste á reunión á que foi previamente convocada, se ben achegou un escrito que se xunta á acta no que manifesta a súa actual non adhesión ó acordo e demais compromisos.</p>
<p>A representante da UGT confirma a sinatura da organización.</p>
<p>O representante da CIG manifesta a sinatura da súa organización.</p>
<p>A representante de SAE expresa tamén a sinatura da súa organización.</p>
<p>O representante de CSI-CSIF alega que non subscriben o acordo e demais compromisos por non responder actualmente ás expectativas da súa organización.</p>
<p>Os representantes de CEMSATSE manifestan a sinatura da súa organización.</p>
<p>Para expresa-la conformidade cos contidos da presente acta asinan:</p>
<p>-Pola Administración sanitaria:</p>
<p>O director xeral da División de Recursos Humanos, José Ignacio Lema Piñeiro</p>
<p>-Polas organizacións sindicais:</p>
<p>* Pola CIG:</p>
<p>Xan Cons Pintos</p>
<p>María Xosé Abuín Álvarez</p>
<p>* Por UGT:</p>
<p>Delia Irene Martínez Conde</p>
<p>* Por CSI-CSIF:</p>
<p>Daniel Otero Castiñeira</p>
<p>* Por CESM:</p>
<p>Cándido Andión Núñez</p>
<p>* Por SATSE:</p>
<p>Carmen García Rivas</p>
<p>* Por SAE:</p>
<p>Begoña Caínzos Ayerbe</p>
<p>Cecilia Dou Marcos</p>

