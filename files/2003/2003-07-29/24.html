---
date: '2003-07-29'
id: 17C8E
page: 9
number: 145
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Cédula do 1 de xullo de 2003, do Servicio de Xestión Xurídico-Administrativa
  da Dirección Xeral de Obras Públicas, pola que se notifican as resolucións
  sancionadoras dictadas nos expedientes administrativos incoados por infracción
  da Lei 4/1994, do 14 de setembro, de estradas de Galicia por resultaren
  descoñecidos os seus destinatarios ou ben porque intentada a notificación non
  se puido efectuar (expediente SANC/43/03 e outro máis).
range: Cédula
url: 'https://www.xunta.gal/dog/Publicados/2003/20030729/Anuncio17C8E_gl.html'
---
<p>O director xeral de Obras Públicas por delegación do conselleiro de Política Territorial, Obras Públicas e Vivenda, dictou resolución nos expedientes sancionadores que se relacionan no anexo.</p>
<p>Nas devanditas resolucións sancionadoras, ademais de impoñe-la sanción de multa que en cada caso se indica, acordouse ordena-la restitución do medio físico ás condicións anteriores á comisión da infración nun prazo de 15 días contados desde a notificación (artigo 47.3º LEG), con expresa advertencia da posibilidade de impoñer multas coercitivas (artigo 47.4º LEG) e a posibilidade de proceder á súa execución subsidiaria a cargo do causante.</p>
<p>Intentada a notificación persoal destas, consonte establece o artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, non foi posible a súa práctica.</p>
<p>Por medio deste anuncio, e segundo dispoñen os artigos 59.5º e 61 da devandita norma legal, notifícaselles ás persoas que se relacionan no anexo o contido das referidas resolucións recaídas nos expedientes sancionadores instruídos por infraccións da normativa reguladora en materia de estradas.</p>
<p>Os interesados despoñen dun prazo de dez días, computados desde o día seguinte ó da publicación desta cédula, para examina-lo expediente sancionador depositado no Servicio de Xestión Xurídico-Administrativa da Dirección Xeral de Obras Públicas, sito nos edificios administrativos de San Caetano en Santiago de Compostela.</p>
<p>Así mesmo, ponse no seu coñecemento que as ditas resolucións sancionadoras non esgotan a vía administrativa, podendo interpoñer recurso de alzada ante o conselleiro de Política Territorial, Obras Públicas e Vivenda.</p>
<p>O prazo de interposición do devandito recurso será dun mes computado desde o día seguinte o remate do prazo de dez días antes sinalado ou da comparecencia do interesado, se é o caso.</p>
<p>As sancións impostas deberán facerse efectivas mediante ingreso en calquera oficina da Caixa Galicia, conta contable 840, código 01 ou Caixanova, recadación Xunta, modelo XTAX, e de non face-lo así, procederase ó seu cobramento pola vía de constrinximento, consonte regula o artigo 97 da Lei 30/1992, do 26 de novembro.</p>
<p>E para que conste e lles sirva de notificación ós interesados asino e selo esta cédula.</p>
<p>Santiago de Compostela, 1 de xullo de 2003.</p>
<p>José Antonio Domínguez Varela</p>
<p>Xefe do Servicio de Xestión Xurídico-Administrativa</p>
<p>da Dirección Xeral de Obras Públicas</p>
<p>ANEXO</p>
<p>Expediente: SANC/43/03.</p>
<p>Denunciado: Ousame Nang Pape.</p>
<p>Último enderezo coñecido: r/ Coutadas Teis, 11-B. Vigo. Pontevedra.</p>
<p>Feito denunciado: derriba en accidente de circulación valo de protección, poste e tubo galvanizado.</p>
<p>Data; estrada; p.k.: 7-2-2003; C-550; 123,300.</p>
<p>Precepto infrinxido: artigo 43.3º b) da Lei 4/1994.</p>
<p>Precepto sancionador: artigo 47.1º da Lei 4/1994.</p>
<p>Sanción imposta: 300,51 A.</p>
<p>Expediente: SANC/72/03.</p>
<p>Denunciado: José Toimil Taboada.</p>
<p>Último enderezo coñecido: Tracastro, 8. Donramiro. Lalín. Pontevedra.</p>
<p>Feito denunciado: construcción de edificación anexa a vivenda sen autorización.</p>
<p>Data; estrada; p.k.: 22-4-2002; PO-202; 0,800.</p>
<p>Precepto infrinxido: artigo 43.3º h) da Lei 4/1994.</p>
<p>Precepto sancionador: artigo 47.1º da Lei 4/1994.</p>
<p>Sanción imposta: 300,51 A.</p>

