---
date: '2003-09-17'
id: 1B01A
page: 11
number: 180
agency: CONSELLERÍA DE SANIDADE
section: VI. ANUNCIOS
title: >-
  Cédula do 4 de agosto de 2003, da Delegación Provincial da Coruña, pola que se
  notifica a resolución do expediente sancionador 312/2002 PRO, por infraccións
  en materia sanitaria.
range: Cédula
url: 'https://www.xunta.gal/dog/Publicados/2003/20030917/Anuncio1B01A_gl.html'
---
<p>Con data do 16 de xuño de 2003, o secretario xeral da Consellería de Sanidade dictou resolución do expediente sancionador 312/2002 PRO, incoado na Delegación Provincial da Consellería de Sanidade da Coruña a José Mª Regueiro Castro.</p>
<p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio da presente cédula, e segundo o disposto no número 5 do referido artigo, notifícaselle a Jose Mª Regueiro Castro o contido da referida resolución que figura como anexo, para que poida ter coñecemento dela.</p>
<p>Así mesmo, fáiselle sabe-lo dereito que o asiste para interpor recurso de alzada ante o conselleiro de Sanidade no prazo dun mes, contado desde o seguinte á publicación da presente cédula, segundo establece o artigo 115 da Lei 30/1992, do 26 de novembro, lembrándolle o seu dereito a consulta-lo expediente, depositado nas dependencias desta delegación, sita na rúa Gregorio Hernández, 2-4, A Coruña e obter, se for o caso, unha copia del, segundo o previsto na alínea a) do artigo 35 da citada Lei 30/1992, do 26 de novembro.</p>
<p>En caso de conformidade con esta resolución, deberá facer efectiva a multa no prazo de 15 días hábiles mediante ingreso que debe efectuar en calquera oficina de Caixa Galicia cta. contable 840, código 001 ou na Caixanova Recaudación Xunta: modelo XTAX e, empregando os impresos normalizados que lle serán facilitados nas dependencias desta delegación provincial. O pagamento voluntario porá fin ó expediente. De non facelo así, procederase ó seu cobramento pola vía de constrinximento.</p>
<p>A presente cédula expídese para que conste e lle sirva de notificación ó interesado, en cumprimento co disposto no artigo 59.5º da Lei 30/1992, do 26 de novembro.</p>
<p>A Coruña, 4 de agosto de 2003.</p>
<p>Jorge Suanzes Hernández</p>
<p>Delegado provincial da coruña</p>
<p>ANEXO</p>
<p>Nº expediente 312/2002 PRO.</p>
<p>Denunciado: José Mª Regueiro Castro.</p>
<p>DNI/NIF: 32826079-L.</p>
<p>Último enderezo coñecido: avda. Santa Cristina, 122. Oleiros.</p>
<p>Feito imputado: nas escaleiras de acceso ó Pub Andrómeda sitúase unha máquina expendedora de tabaco, a cal non está baixo control dos empregados así como a inexistencia na citada máquina dun carné informativo de «prohibida a venda de tabaco a menores de 18 anos».</p>
<p>Precepto/s presuntamente infrinxidos: art. 35.B.1 da Lei 14/1986, xeral de sanidade e arts. 13.4º e 37.3º.a) da Lei 2/1996, de Galicia, sobre droga.</p>
<p>Tipificación: grave.</p>
<p>Sanción imposta: arquivo.</p>

