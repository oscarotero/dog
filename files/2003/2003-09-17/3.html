---
date: '2003-09-17'
id: 1AFB6
page: 11
number: 180
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 10 de setembro de 2003 pola que se anuncia e regula o II curso
  selectivo de ingreso na función pública galega do persoal do grupo A.
range: Resolución
url: 'https://www.xunta.gal/dog/Publicados/2003/20030917/Anuncio1AFB6_gl.html'
---
<p>Concluída a fase de oposición das probas selectivas para o ingreso na función pública galega do persoal do grupo A, convocadas por orde da Consellería da Presidencia, Relacións Institucionais e Administración Pública da Xunta de Galicia do día 10 de outubro de 2002 (DOG nº 199, do 15 de outubro), e publicada a regulamentaria relación de aspirantes aprobados, conforme a resolución dictada polo correspondente tribunal cualificador, procede subseguintemente convoca-lo preceptivo curso selectivo, segundo se prevé na expresada disposición.</p>
<p>O mencionado curso será organizado pola Escola Galega de Administración Pública, en cumprimento do establecido na base III da antedita orde.</p>
<p>En consecuencia, esta escola</p>
<p>RESOLVE:</p>
<p>Primeiro.-Que se convoquen os aspirantes que, segundo a Resolución do 29 de xullo de 2003, do tribunal designado para xulga-lo proceso selectivo para o acceso ó corpo superior de Administración da Xunta de Galicia (grupo A), superaron a fase de oposición do devandito proceso selectivo, así como aqueles que se atopen no suposto establecido no artigo 16.1º 3 do Regulamento de selección do persoal de administración da Comunidade Autónoma galega.</p>
<p>O referido curso comezará na sede da EGAP o vindeiro 29 de setembro, ás 16.30 horas.</p>
<p>Segundo.-Durante o desenvolvemento do citado curso selectivo, os aspirantes terán a condición de funcionarios en prácticas, séndolles de aplicación o Regulamento de réxime disciplinario dos funcionarios da Administración da Comunidade Autónoma de Galicia, as disposicións sobre retribucións que lles correspondan a aqueles funcionarios e as normas desta resolución.</p>
<p>1. Normas.</p>
<p>1.1. O curso selectivo compoñerase de dúas fases:</p>
<p>a) Módulos temáticos.</p>
<p>Á impartición das materias contidas en cada módulo, conferiráselle un carácter fundamentalmente práctico e servirá, ó mesmo tempo, para afondar nos coñecementos adquiridos polos aspirantes na fase preparatoria da correspondente oposición.</p>
<p>b) Aplicación de coñecementos.</p>
<p>1.2. Conforme se establece nas normas dedicadas ós réximes disciplinario e académico desta disposición, declárase obrigatoria a concorrencia ás clases</p>
<p>e restantes actividades que integran o curso selectivo, así como a execución dos traballos e tarefas que se lles encarguen ós participantes.</p>
<p>1.3. Os aspirantes que non superasen o curso selectivo, poderán incorporarse ó inmediatamente posterior, coa puntuación asignada ó último dos participantes nel. De non superalo, perderán tódolos seus dereitos para seren nomeados funcionarios de carreira.</p>
<p>2. Módulos temáticos.</p>
<p>Os módulos temáticos sobre os que versarán as correspondentes clases serán estes:</p>
<p>Grupo A.</p>
<p>I. Parte común:</p>
<p>* Módulo 1. Dirección e xestión de recursos humanos.</p>
<p>Programa:</p>
<p>1. Dereitos e deberes do persoal público.</p>
<p>2. A responsabilidade dos funcionarios públicos.</p>
<p>3. A carreira administrativa. O grao persoal.</p>
<p>4. Réxime disciplinario.</p>
<p>5. As incompatibilidades do persoal ó servicio das administracións públicas.</p>
<p>6. As relacións de postos de traballo.</p>
<p>7. Os plans de emprego.</p>
<p>8. A oferta de emprego público.</p>
<p>9. Os procesos selectivos.</p>
<p>10. Provisión de postos de traballo e situacións administrativas.</p>
<p>11. As relacións laborais na Administración.</p>
<p>12. Seguridade e hixiene no traballo.</p>
<p>Este módulo terá unha duración de 20 horas lectivas.</p>
<p>* Módulo 2. Procedemento administrativo.</p>
<p>Programa:</p>
<p>1. Requisitos e eficacia dos actos administrativos.</p>
<p>2. Nulidade e anulabilidade.</p>
<p>3. Fases do procedemento administrativo.</p>
<p>4. Revisión de actos e recursos administrativos.</p>
<p>5. Reclamacións previas ó exercicio das accións civís e laborais.</p>
<p>6. A potestade sancionadora da Administración.</p>
<p>7. A responsabilidade das administracións públicas.</p>
<p>8. SXPA, SERI e OTU.</p>
<p>A duración deste módulo será de 20 horas lectivas.</p>
<p>* Módulo 3. Contratación administrativa.</p>
<p>Programa:</p>
<p>1. Disposicións xerais do Real decreto lexislativo 2/2000, do 16 de xuño, e do Real decreto 1098/2001, do 13 de outubro, polos que se aproban, respectivamente, o texto refundido da Lei de contratos das administracións públicas e o seu regulamento xeral.</p>
<p>2. Requisitos para contratar coa Administración.</p>
<p>3. Actuacións previas á contratación.</p>
<p>4. Revisión de prezos.</p>
<p>5. Extinción dos contratos.</p>
<p>6. O contrato de obras.</p>
<p>7. O contrato de xestión de servicios públicos.</p>
<p>8. O contrato de subministracións.</p>
<p>9. Os contratos de consultoría e asistencia e dos servicios.</p>
<p>A duración deste módulo será de 20 horas lectivas.</p>
<p>* Módulo 4. A Unión Europea.</p>
<p>Programa:</p>
<p>1. O dereito comunitario europeo e a súa incidencia na orde competencial do Estado autonómico: análise particular da actividade administrativa de fomento.</p>
<p>2. O equilibrio interordinamental e interinstitucional en áreas comunitarizadas: as súas implicacións no eido da actividade de policía administrativa.</p>
<p>3. Condicionantes comunitarios ante a elaboración de disposicións de carácter xeral e a instrucción de procedementos administrativos.</p>
<p>4. Nulidade, anulabilidade e inaplicabilidade de actos administrativos e regulamentos: exame da xerarquía normativa trala adhesión de España ás Comunidades europeas.</p>
<p>Este módulo terá unha duración de 12 horas lectivas.</p>
<p>* Módulo 5. Iniciación á informática: o procesador de textos.</p>
<p>Programa:</p>
<p>1. Arquitectura dun ordenador.</p>
<p>2. Estructura do sistema operativo.</p>
<p>3. Estructura dos discos.</p>
<p>4. Creación e edición de documentos.</p>
<p>5. Tipos de letras e impresión de documentos.</p>
<p>6. Fusións con bases de datos, mailings, etiquetas.</p>
<p>Este módulo terá unha duración de 12 horas lectivas.</p>
<p>* Módulo 6. Xestión orzamentaria.</p>
<p>Programa:</p>
<p>1. Conceptos elementais da xestión orzamentaria.</p>
<p>2. Elaboración dos orzamentos xerais: procedementos e fichas.</p>
<p>3. Estudio da distribución dos créditos nos orzamentos da Comunidade Autónoma.</p>
<p>4. Estudio das fases do gasto: A, D, O, K.</p>
<p>-Elaboración de documentos contables.</p>
<p>-Documentos orzamentarios e extraorzamentarios.</p>
<p>5. Sistemas de pagamento: en firme e a xustificar.</p>
<p>6. Estados de execución orzamentaria: elaboración e análise.</p>
<p>7. Modificacións orzamentarias:</p>
<p>-Tipos de modificación.</p>
<p>-Tramitación: Orde do 3-1-1989.</p>
<p>-Incidencia orzamentaria.</p>
<p>8. Estudio da orde de peche do exercicio:</p>
<p>-Instruccións con incidencia directa: límites temporais.</p>
<p>-Consecuencias contables da fin do exercicio.</p>
<p>-Actuacións anuladas e validez para exercicios posteriores.</p>
<p>-Tramitación de gastos de exercicios pechados.</p>
<p>-Tramitación anticipada de gastos.</p>
<p>9. O control orzamentario:</p>
<p>Interno:</p>
<p>-Estructura e funcións da intervención.</p>
<p>-Estudio da Resolución do 31-3-1999 sobre fiscalización limitada.</p>
<p>-Documentación que se achega en cada fase do gasto.</p>
<p>Externo:</p>
<p>-O Consello de Contas.</p>
<p>-Auditorías.</p>
<p>10. O financiamento autonómico. A xestión patrimonial da Comunidade Autónoma.</p>
<p>Este módulo terá unha duración de 20 horas lectivas.</p>
<p>* Módulo 7. A linguaxe administrativa.</p>
<p>Programa:</p>
<p>1. A linguaxe administrativa.</p>
<p>2. A linguaxe administrativa galega.</p>
<p>3. O estudio de documentos administrativos.</p>
<p>4. Redacción de informes.</p>
<p>Este módulo terá unha duración de 20 horas lectivas.</p>
<p>* Módulo 8. Organización e métodos.</p>
<p>Programa:</p>
<p>1. A motivación nas organizacións.</p>
<p>2. A comunicación nas organizacións.</p>
<p>3. Habilidades de comunicación.</p>
<p>4. O conflicto nas organizacións.</p>
<p>5. Habilidades sociais directivas.</p>
<p>6. Liderado e dirección de grupos.</p>
<p>7. Dirección de reunións.</p>
<p>8. Avaliación do rendemento.</p>
<p>Este módulo terá unha duración de 20 horas lectivas.</p>
<p>II. Parte especial (opción xurídica):</p>
<p>* Módulo 1. Dereito autonómico.</p>
<p>Programa:</p>
<p>1. O Estatuto de autonomía e a súa posición xurídico-constitucional. Interpretación e reforma do Estatuto.</p>
<p>2. As competencias da Xunta de Galicia.</p>
<p>3. As competencias normativas da Comunidade Autónoma. A concorrencia normativa entre o Estado e a Comunidade Autónoma.</p>
<p>4. Impugnación de disposicións e resolucións das comunidades autónomas.</p>
<p>5. A cooperación e colaboración entre as administracións públicas.</p>
<p>6. Administración e organización territorial da Comunidade Autónoma de Galicia. A Lei 5/1997, de Administración local de Galicia. A comarcalización.</p>
<p>A duración deste módulo será de 8 horas lectivas.</p>
<p>* Módulo 2. Dereito administrativo e laboral.</p>
<p>Programa:</p>
<p>1. A xurisdicción contencioso-administrativa.</p>
<p>2. Os convenios colectivos de traballo.</p>
<p>3. Os contratos de traballo e as súas modalidades.</p>
<p>A duración deste módulo será de 8 horas lectivas.</p>
<p>III. Parte especial (opción económica):</p>
<p>* Módulo único. Teoría, política económica e facenda.</p>
<p>Programa:</p>
<p>1. Réxime económico e orzamentario da Comunidade Autónoma de Galicia.</p>
<p>2. Procedemento de xestión dos ingresos públicos.</p>
<p>3. Execución do orzamento en gastos de persoal e subvencións públicas.</p>
<p>4. Outras formas de xestión do gasto público.</p>
<p>5. Contabilidade pública e contabilidade orzamentaria.</p>
<p>6. Réxime do tesouro público e procedemento de pagamento.</p>
<p>7. Liquidación e control de xestión.</p>
<p>A duración deste módulo será de 16 horas lectivas.</p>
<p>Total horas lectivas desta fase: 160.</p>
<p>As clases impartiranse, das 16.30 ás 20.30 horas, de luns a xoves, e das 12.00 ás 15.00 horas, os venres, na Escola Galega de Administración Pública.</p>
<p>Baixo a responsabilidade do coordinador de cada módulo, as clases serán impartidas por profesores especializados nas materias correspondentes, e no seu desenvolvemento procurarase a participación dos alumnos no tema debatido, o labor do equipo e o coloquio permanente. O coordinador e os profesores de cada módulo coidarán especialmente de imprimirlles un carácter eminentemente práctico ás ensinanzas que impartan.</p>
<p>3. Aplicación de coñecementos.</p>
<p>Esta fase completará o ciclo formativo de cada curso, e consistirá na aplicación á realidade cotiá do traballo administrativo e ó funcionamento dunha organización os coñecementos previamente adquiridos polos aspirantes. Neste sentido os alumnos realizarán os traballos e tarefas que, con este propósito e dentro do horario de permanencia nas oficinas, lles encomenden os subdirectores xerais das unidades administrativas, organismos e empresas públicas da Xunta de Galicia onde sexan destinados.</p>
<p>O conselleiro da Presidencia e Administración Pública, por proposta da Escola Galega de Administración Pública, baseada na que remita a Dirección Xeral de Función Pública, disporá os destinos onde os alumnos deberán cumprir esta fase formativa.</p>
<p>Durante esta fase, os alumnos permanecerán polo tempo que se determine en diferentes entidades dependentes da Xunta de Galicia, en procura de obter un coñecemento o máis práctico, amplo e integral posible sobre os traballos de natureza administrativa máis comúns e básicos.</p>
<p>Mentres se prolongue esta fase, que coincidirá cronoloxicamente coa de carácter temático, os alumnos asistirán polas mañás, das 10.00 ás 14.00 horas, de luns a xoves, e das 8.30 ás 11.00 horas, os venres, ás oficinas e centros públicos dos seus respectivos destinos, nos que estarán baixo a dependencia do subdirector xeral da correspondente unidade administrativa. A autoridade competente, de quen dependa xerarquicamente este funcionario, comunicará, coa maior brevidade, á EGAP a identidade deste último.</p>
<p>Terceiro.-Conforme a orde da Consellería da Presidencia e Administración Pública da Xunta de Gali</p>
<p>cia, do 12 de xuño de 2001, publicada no DOG nº 116, do día 15 de xuño, as normas internas e de avaliación que haxan de regular este curso selectivo, serán establecidas pola Escola Galega de Administración Pública.</p>
<p>En consecuencia, segundo esta facultade, establécese o seguinte:</p>
<p>1. Obxecto.</p>
<p>Estas normas teñen por obxecto concreta-las regras de funcionamento e desenvolvemento interno do curso nas materias relativas ó réxime disciplinario e académico e ó sistema de cualificación.</p>
<p>2. Réxime disciplinario.</p>
<p>2.1. Segundo o artigo 1.1º do Regulamento do réxime disciplinario dos funcionarios da Administración da Comunidade Autónoma de Galicia (Decreto 94/19991, do 20 de marzo), os funcionarios en prácticas estarán sometidos ó disposto no mencionado regulamento, na medida en que lles sexa da aplicación, sen prexuízo das normas especiais que regulen o seu procedemento de selección.</p>
<p>2.2. Declárase obrigatoria a asistencia ás clases e restantes actividades que integran este segundo curso selectivo, así como a execución dos traballos, estudios, proxectos e tarefas que se lles encargen ós participantes.</p>
<p>3. Réxime académico.</p>
<p>3.1. Avaliación académica.</p>
<p>Para a avaliación académica dos participantes, teranse en conta os seguintes elementos:</p>
<p>-Asistencia ás clases. Neste sentido é imprescindible que os alumnos asistan, polo menos, ó 85% do tempo de duración do curso para ter opción a superalo. Por tempo de duración do curso entenderase a suma das horas lectivas de tódolos módulos, mailas correspondentes ás da fase aplicación de coñecementos.</p>
<p>Os alumnos que non puidesen realiza-lo curso por forza maior debidamente xustificada, serán dispensados de facelo, logo da solicitude dos interesados, mediante resolución da EGAP, quedando obrigados a realizalo coa promoción inmediatamente posterior ó momento da desaparición das correspondentes causas, intercalándose no lugar que lles pertenza pola puntuación.</p>
<p>-Resolución de casos prácticos.</p>
<p>-Probas finais de aptitude, ó remate de cada módulo.</p>
<p>3.2. Sistema de cualificación.</p>
<p>Os alumnos, concluído cada módulo da primeira fase, someteranse ás probas de aptitude, fundamentalmente prácticas e referidas preferentemente á Administración, que dispoñan os seus profesores.</p>
<p>A cualificación que se lles outorgue por módulo será de apto ou non apto, sendo necesario para superar esta fase obter, polo menos, a declaración de apto en oito dos dez módulos que compoñen este curso selectivo para a opción xurídica, e en sete dos nove módulos para os alumnos da opción económica.</p>
<p>Inmediatamente despois de rematada a fase de aplicación de coñecementos, os subdirectores xerais das pertinentes unidades administrativas remitiranlle á EGAP un informe onde manifesten expresamente se os alumnos ó seu cargo cumpriron ou non satisfactoriamente coas tarefas encomendadas durante a súa permanencia na dependencia de que se trate.</p>
<p>A declaración definitiva da cualificación de apto ou non apto, tanto no que se refire á fase dos módulos temáticos coma á de aplicación de coñecementos, competerá ó respectivo tribunal cualificador da oposición, logo do informe-proposta do director do curso, oída a comisión constituída para este efecto, formada polos coordinadores do curso e dos subdirectores xerais das unidades administrativas onde os alumnos permaneceron durante o ciclo de aplicación de coñecementos.</p>
<p>Corresponderalle ó director da EGAP a dirección deste curso.</p>
<p>3.3. Perda da escolaridade.</p>
<p>O incumprimento por parte dos participantes das obrigas de asistencia e realización de probas e exercicios establecidas no punto terceiro, 2.2 e 3.1 (réximes disciplinario e académico), suporá a perda da escolaridade, sen prexuízo dos efectos que puidesen derivarse pola aplicación do réxime disciplinario.</p>
<p>4. Non superación do curso.</p>
<p>Segundo o preestablecido no artigo 16 do Decreto 95/1991, do 20 de marzo, polo que se aproba o Regulamento de selección de persoal da Administración da Comunidade Autónoma de Galicia, os aspirantes que non superen este curso selectivo poderán incorporarse ó inmediatamente posterior coa puntuación asignada ó último dos participantes nel. De non superalo, perderán tódolos seus dereitos para seren nomeados funcionarios de carreira, agás o predeterminado no parágrafo 1º da aliña 3.1 do punto</p>
<p>terceiro desta resolución, respecto á dispensa de realización deste curso en caso de forza maior debidamente xustificada.</p>
<p>Santiago de Compostela, 10 de setembro de 2003.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

