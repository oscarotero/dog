---
date: '2003-09-17'
id: 1AFCA
page: 11
number: 180
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: IV. OPOSICIÓNS E CONCURSOS
title: >-
  Orde do 2 de setembro de 2003 pola que se resolve convocatoria pública para a
  provisión, polo sistema de libre designación, dun posto de traballo vacante no
  Instituto Galego da Vivenda e Solo.
range: Orde
url: 'https://www.xunta.gal/dog/Publicados/2003/20030917/Anuncio1AFCA_gl.html'
---
<p>Convocada a provisión, polo sistema de libre designación, dun posto de traballo vacante no Instituto Galego da Vivenda e Solo, pola Orde do 8 de xullo de 2003 (DOG nº 136, do 15 de xullo), este instituto</p>
<p>no uso das facultades e atribucións conferidas pola Lei 4/1988, da función pública, e os artigos 16 e 17 do Decreto 93/1991, do 20 de marzo, e vista a proposta do director xeral do IGVS do 1 de setembro,</p>
<p>RESOLVO:</p>
<p>Primeiro.-Adxudicarlle destino no posto de traballo que se indica ó funcionario que se expresa no anexo da presente orde.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da data de publicación da presente orde no Diario Oficial de Galicia.</p>
<p>Se na data na que debe cesar no seu destino o funcionario está gozando dun período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo de tres días a partir do seguinte ó do cesamento de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido no artigo 14 e 16 do Decreto 93/1991, do 20 de marzo (DOG nº 58, do 25 de marzo).</p>
<p>Terceiro.-A xefatura de persoal do centro no que cause alta o funcionario efectuará dentro dos prazos sinalados anteriormente a dilixencia de toma de posesión e seguidamente serán realizados os trámites para a súa alta en nómina.</p>
<p>Das citadas dilixencias remitiranse copias á Dirección Xeral da Función Pública e á Inspección Xeral de Servicios.</p>
<p>Cuarto.-Contra a presente orde, que esgota a vía administrativa, poderase interpoñer potestativamente recurso de reposición ante este mesmo órgano no prazo dun mes contado a partir do día seguinte ó da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo redacción dada pola Lei 4/1999, do 13 de xaneiro, ou poderase interpoñer recurso contencioso-administrativo ante o xulgado do contencioso-administrativo competente no prazo de dous meses contados a partir do día seguinte ó da súa publicación.</p>
<p>Santiago de Compostela, 2 de setembro de 2003.</p>
<p>Alberto Núñez Feijoo</p>
<p>Conselleiro de Política Territorial, Obras</p>
<p>Públicas e Vivenda</p>
<p>ANEXO</p>
<p>NIF: 44086218-W.</p>
<p>Grupo: A.</p>
<p>Apelidos e nome: Rosales Escuredo, José Manuel Valeriano.</p>
<p>Posto de traballo: xefe do Servicio Técnico.</p>
<p>Nivel: 28 B.</p>
<p>Código posto: OTA991000015001057.</p>
<p>Localidade: A Coruña.</p>
<p>Dependencia: Instituto Galego da Vivenda e Solo.</p>

