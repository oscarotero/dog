---
date: '2003-04-25'
id: EADA
page: 5
number: 80
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 3 de abril de 2003, da Área Provincial da Coruña, pola que se
  notifican as resolucións de contratos emitidas por falta de pagamento e
  lanzamentos das vivendas ós debedores que se relacionan (expediente C-2-IV/75,
  conta 140).
range: Cédula
url: 'https://www.xunta.gal/dog/Publicados/2003/20030425/AnuncioEADA_gl.html'
---
<p>En cumprimento do disposto no artigo 59 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, e ó amparo do artigo 30.1º do texto refundido de VPO, Real decreto 2960/1968, do 12 de novembro, e do artigo 138.1º do Regulamento de VPO, Decreto 2114/1968, do 24 de xullo, notifícaselles ós interesados (cos datos e último domicilio coñecido, identificado polo nº de expediente e conta) que a continuación se relacionan, as resolucións dos contratos por falta de pagamento, con recibos pendentes que ascenden ás cantidades que se sinalan, indicándolles que, concedida a preceptiva autorización xudicial de entrada no domicilio, se procederá ó lanzamento da vivenda por funcionario nomeado para o efecto e co auxilio das Forzas de Seguridade do Estado, autonómicas ou locais.</p>
<p>Advírtese ós interesados que, conforme o establecido no Regulamento de VPO, poderán evita-lo lanzamento aboando o total da débeda, coa recarga do 10% así como as cotas da comunidade que tiveran pendentes, no prazo de quince días contados a partir do día seguinte ó da publicación desta resolución.</p>
<p>A resolución firme do contrato implicará a prohibición para contratar coa Administración nos termos previstos no Real decreto lexislativo 2/2000, do 16 de xullo, polo que se aproba o texto refundido da Lei de contratos das administracións públicas.</p>
<p>Contra esta resolución, que non esgota a vía administrativa, poderá interpoñerse perante o conselleiro da CPTOPV recurso de alzada no prazo dun mes contado a partir do día seguinte ó da súa recepción.</p>
<p>E para que así conste, expido, asino e selo esta cédula na Coruña o 3 de abril de 2003.</p>
<p>Mª Teresa Morán Calero</p>
<p>Xefa da Área Provincial da Coruña</p>
<p>ANEXO</p>
<p>Santiago Gil Paz, Mª Loreto Rodríguez Rodríguez e fillos.</p>
<p>Expediente: C-2-IV/75 (F.P. 7/02).</p>
<p>Conta: 140.</p>
<p>R/ Alexandre Bóveda, bloque 17, 3º D, polígono de Vite (Santiago de Compostela).</p>
<p>Importe da débeda: 16.993,14 euros.</p>

