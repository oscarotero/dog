---
date: '2003-04-25'
id: EA16
page: 5
number: 80
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 9 de abril de 2003 pola que se convocan cursos en colaboración
  coa Consellería de Política Agroalimentaria e Desenvolvemento Rural.
range: Resolución
url: 'https://www.xunta.gal/dog/Publicados/2003/20030425/AnuncioEA16_gl.html'
---
<p>Dentro do programa de actividades da EGAP para 2003, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse en colaboración coa Consellería de Política Agroalimentaria e Desenvolvemento Rural os cursos que figuran no anexo, que deberán desenvolverse segundo as seguintes bases:</p>
<p>Primeira.-Solicitudes.</p>
<p>As solicitudes de admisión para os cursos, segundo o modelo que figura ó final da convocatoria, dirixiranse ó Centro de Formación, Investigación e Tecnoloxía Agraria de Galicia, e presentaranse no rexistro xeral da Consellería de Política Agroalimentaria e Desenvolvemento Rural ou en calquera das súas delegacións provinciais, sen prexuízo do disposto no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Prazo.</p>
<p>O prazo de presentación de solicitudes determínase no anexo para cada curso.</p>
<p>Terceira.-Selección.</p>
<p>Os criterios de selección serán os que figuran no anexo, segundo as características de cada curso, e respectarán en todo caso os criterios selectivos sinalados con carácter xeral na resolución da Escola Galega de Administración Pública do 27 de xuño de 1994 (DOG nº 149, do 3 de agosto).</p>
<p>Cuarta.-Certificado de asistencia.</p>
<p>Outorgaráselle-lo correspondente certificado de asistencia ós alumnos que participen con regularidade e dedicación no curso.</p>
<p>É obrigatoria a asistencia e puntualidade a tódalas sesións do curso. Toda ausencia deberá ser xustificada debidamente polo interesado. A falta de asistencia, aínda que sexa xustificada, a máis do 15% das horas lectivas programadas, impedirá a expedición da certificación anteriormente referida, dará lugar á baixa no curso coa perda de tódolos dereitos.</p>
<p>Santiago de Compostela, 9 de abril de 2003.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>Curso: contabilidade agraria: programa Xesconta.</p>
<p>1. Obxectivos.</p>
<p>Coñecer e utilizar programas contables nas explotacións agrarias que permitan:</p>
<p>-Seguimento e evolución dos resultados económicos.</p>
<p>-A avaliación da eficiencia das técnicas empregadas na producción.</p>
<p>-O cumprimento das obrigas fiscais.</p>
<p>-A toma de decisións (xestión) baixo criterios empresariais.</p>
<p>2. Destinatarios.</p>
<p>Técnicos agrarios con cometidos na formación e asesoramento dos agricultores e gandeiros.</p>
<p>3. Criterios de selección.</p>
<p>Grao de implicación en programas de asesoramento e formación cos agricultores e gandeiros.</p>
<p>4. Desenvolvemento.</p>
<p>4.1. Duración: 22 horas.</p>
<p>4.2. Lugar de realización: Centro de Formación e Experimentación Agraria de Sergude (Boqueixón).</p>
<p>4.3. Datas: do 17 ó 20 de xuño de 2003.</p>
<p>4.4. Horario: 9.30 a 14 e de 15.30 a 17.30 horas.</p>
<p>4.5. Prazas: 16.</p>
<p>5. Contido.</p>
<p>Plan Xeral de Contabilidade e adaptación á contabilidade das explotacións agrarias. Funcionamento e aplicación do programa Xesconta. Adaptación dos resultados contables para mellora-la xestión das explotacións. A contabilidade como ferramenta necesaria para optimiza-las obrigas fiscais dos sistemas de producción agrarios.</p>
<p>6. Prazo.</p>
<p>O prazo de presentación de solicitudes rematará o 30 de maio de 2003.</p>
<p>Curso: AutoCAD.</p>
<p>1. Obxectivos.</p>
<p>Darlles unha información adecuada ós xestores que interveñen no proceso de concentración parcelaria para que poidan aproveitar tódalas utilidades da aplicación informática do AutoCAD.</p>
<p>2. Destinatarios.</p>
<p>Persoal da Xunta de Galicia que intervén directamente no proceso de concentración parcelaria.</p>
<p>3. Criterios de selección.</p>
<p>Persoal da Xunta de Galicia que intervén directamente no proceso de concentración parcelaria.</p>
<p>4. Desenvolvemento.</p>
<p>4.1. Duración: 60 horas.</p>
<p>4.2. Lugar de realización: aula de informática do Edificio Múltiple de Monelos (Praza Luis Seoane s/n. A Coruña).</p>
<p>4.3. Datas: 15, 16, 19, 2 0, 21, 22, 23, 26, 27, 28, 29 e 30 de maio; 2, 3, 4, 5, 6, 9, 10, 11, 12, 13, 16, 17, 18, 19, 20, 23, 24 e 25 de xuño de 2003.</p>
<p>4.4. Horario: 8 a 10 horas.</p>
<p>4.5. Prazas: 15.</p>
<p>5. Contido.</p>
<p>Introducción ó AutoCAD. Traballar con AutoCAD. Conceptos básicos. Ordes en AutoCAD. Iniciar un debuxo. Ordes básicas de edición. Unidades de medida e límites. Reixa e forzado de coordenadas. Zoom. A orde LINEA: liñas poliliñas e liñas múltiples. Tipos de coordenadas. Referencia a entidades. Capas, matrices, sombreado. Equidistancia. Estirar obxectos. Bloques. Acoutación. Texto. Trazado dun debuxo. Exercicios prácticos.</p>
<p>6. Prazo.</p>
<p>O prazo de presentación de solicitudes rematará o 2 de maio de 2003.</p>
<p>Curso: viticultura e enoloxía.</p>
<p>1. Obxectivos.</p>
<p>Formación de técnicos da Consellería de Política Agroalimentaria e Desenvolvemento Rural vinculados no seu traballo ás técnicas enolóxicas e vitícolas.</p>
<p>2. Destinatarios.</p>
<p>Funcionarios da Consellería de Política Agroalimentaria e Desenvolvemento Rural que desenvolven programas de axudas e técnicas enolóxicas e vitícolas.</p>
<p>3. Criterios de selección.</p>
<p>-Vinculación do seu traballo vitícola-enolóxico.</p>
<p>-Non ter asistido a outros cursos similares.</p>
<p>4. Desenvolvemento.</p>
<p>4.1. Duración: 25 horas.</p>
<p>4.2. Lugar de realización: Evega (Leiro).</p>
<p>4.3. Datas: 19, 20, 21, 22 e 23 de maio de 2003.</p>
<p>4.4. Horario: 9 a 14 horas.</p>
<p>4.5. Prazas: 25.</p>
<p>5. Contido.</p>
<p>-Viticultura. O medio vitícola galego, as variedades galegas, portaenxertos, os criterios de decisión de plantación. A poda, o abonado, o mantemento do solo.</p>
<p>-Enoloxía. Seguimento da maduración. Decisión do momento de vendima. A elaboración do viño branco. A elaboración do viño tinto. Enfermidades dos viños.</p>
<p>6. Prazo.</p>
<p>O prazo de presentación de solicitudes rematará o 2 de maio de 2003.</p>
<p>Curso: agricultura e gandería ecolóxica nas explotacións agrarias do litoral cantábrico.</p>
<p>1. Obxectivos.</p>
<p>Actualiza-los coñecementos do persoal que ten unha vinculación directa coa producción ecolóxica nos seus diferentes aspectos.</p>
<p>2. Destinatarios.</p>
<p>Técnicos agrarios da Xunta de Galicia relacionados coa producción ecolóxica.</p>
<p>3. Criterios de selección.</p>
<p>O curso está dirixido a técnicos da Xunta de Galicia relacionados coa producción ecolóxica.</p>
<p>4. Desenvolvemento.</p>
<p>4.1. Duración: 28 horas.</p>
<p>4.2. Lugar de realización: Centro de Formación e Experimentación Agraria de Pedro Murias (Ribadeo).</p>
<p>4.3. Datas: 9, 10, 11, 12 e 13 de xuño de 2003.</p>
<p>4.4. Horario: 10 a 14 e de 15.30 a 17.30 horas.</p>
<p>4.5. Prazas: 30.</p>
<p>5. Contido.</p>
<p>Fundamentos da agricultura e gandería ecolóxica. Marco legal. Evolución da agricultura e gandería ecolóxica. O grao de acollida nas diferentes comunidades autónomas. Programas de axudas. Mercados, comercialización e productos agroambientais. A certificación na producción ecolóxica, sistemas de control.</p>
<p>6. Prazo.</p>
<p>O prazo de presentación de solicitudes rematará o 23 de maio de 2003.</p>
<p>Curso: hortofloricultura en producción integrada.</p>
<p>1. Obxectivos.</p>
<p>Coñecemento da producción integrada e aplicación práctica na horticultura galega do Real decreto 1201/2002.</p>
<p>2. Destinatarios.</p>
<p>Técnicos da Consellería de Política Agroalimentaria e Desenvolvemento Rural.</p>
<p>3. Criterios de selección.</p>
<p>O curso vai dirixido a técnicos da Consellería de Política Agroalimentaria e Desenvolvemento Rural relacionados coa horticultura e a producción integrada.</p>
<p>4. Desenvolvemento.</p>
<p>4.1. Duración: 28 horas.</p>
<p>4.2. Lugar de realización: Centro de Formación e Experimentación Agraria de Guísamo (Bergondo).</p>
<p>4.3. Datas: 24, 25, 26 e 27 de xuño de 2003.</p>
<p>4.4. Horario: 10 a 14 e de 16 a 20 horas.</p>
<p>4.5. Prazas: 25.</p>
<p>5. Contido.</p>
<p>O Real decreto 1201/2002. A Lei 43/2002, de sanidade vexetal. Inimigos naturais autóctonos nos cultivos baixo abrigo en Galicia. Pragas e enfermidades dos cultivos hortícolas en Galicia. O cultivo das brasicas en producción integrada en Aragón. Técnicas de producción integrada de tomate, pemento, feixón verde e leituga. A trazabilidade das produccións hortícolas en producción integrada.</p>
<p>6. Prazo.</p>
<p>O prazo de presentación de solicitudes rematará o 6 de xuño de 2003.</p>

