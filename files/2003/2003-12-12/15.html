---
date: '2003-12-12'
id: '23286'
page: 15
number: 241
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (514/2003).
range: Edicto
url: 'https://www.xunta.gal/dog/Publicados/2003/20031212/Anuncio23286_gl.html'
---
<p>Eu, Agustín Ignacio Pena López, secretario do Xulgado do Social número un da Coruña, fago saber que nos autos nº 514/2003, seguidos por instancia de Martina Oanes Ferrín e outro contra BIT 7, S.L. e Fogasa, sobre reclamación de cantidades, a maxistrada-xuíza deste xulgado, Isabel Olmos Parés, dictou sentencia, con data do 3 de novembro de 2003, coa seguinte parte dispositiva:</p>
<p>«Que estimando a demanda presentada por Martina Oanes Ferrín e outro, debo declarar e declaro o dereito dos demandantes a percibi-las cantidades reclamadas polos conceptos que se expresan no feito probado segundo desta resolución e nese sentido debo condenar e condeno á empresa BIT 7, S.L., a que estando e pasando por tal declaración aboe á demandante Martina Oanes Ferrín a cantidade de 3.676,67 euros e a Óscar Fernández López a cantidade de 3.957,81 euros en concepto de salarios e liquidación.</p>
<p>E debo absolver e absolvo o Fogasa sen prexuízo da súa responsabilidade subsidiaria nos casos previdos no artigo 33 do ET.</p>
<p>Notifíqueselles esta sentencia ás partes, ás que se lles fará saber que en contra da dita resolución cabe o recurso de suplicación, que deberá anuncialo o seu avogado ou representante legal designado para o efecto, perante este xulgado, no prazo de cinco días contado a partir da notificación desta sentencia, por comparecencia ou por escrito das partes. É posible o anuncio por mera manifestación da parte recorrente ó ser notificada, e será resolto, se é o caso, e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá, ademais, acreditar ó anunciar o recurso, o ter consignado o importe da condena na conta de consignacións deste xulgado, aberta no BBV, conta nº 5602-60, e que pode substituírse polo aseguramento mediante aval bancario, coa constancia da responsabilidade solidaria do avalista, máis outra cantidade de 150,25 euros na mes</p>
<p>ma conta e en calidade de depósito, nun impreso separado do importe da condena.</p>
<p>Así por esta miña sentencia, pronúncioo, mándoo e asínoo».</p>
<p>E para que lle sirva de notificación á empresa BIT 7, S.L., que tivo o seu último enderezo coñecido en r/ Vista Alegre, 2, A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 3 de novembro de 2003.</p>
<p>O secretario xudicial</p>
<p>Rubricado</p>

