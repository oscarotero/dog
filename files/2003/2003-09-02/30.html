---
date: '2003-09-02'
id: 19FB2
page: 11
number: 169
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 15 de xullo de 2003, da Delegación Provincial de Lugo, de
  notificación de resolución de expediente sancionador 5/2003 a María Inocencia
  Fernández Mántaras.
range: Cédula
url: 'https://www.xunta.gal/dog/Publicados/2003/20030902/Anuncio19FB2_gl.html'
---
<p>A Delegación Provincial do Instituto Galego da Vivenda e Solo de Lugo, tramitou expediente sancionador 5/2003, seguido de oficio pola Delegación Provincial do Instituto Galego da Vivenda e Solo de Lugo, contra María Inocencia Fernández Mántaras, finalizando este trámite con resolución do expediente sancionador por non dedica-la vivenda de promoción pública a domicilio habitual e permanente sen causa xustificada durante un prazo superior a tres meses.</p>
<p>O citado acordo é do seguinte teor:</p>
<p>Resolución do expediente sancionador 5/2003.</p>
<p>Vistas as dilixencias seguidas de oficio pola Dirección Xeral do Instituto Galego da Vivenda e Solo en relación coa vivenda de promoción pública construída baixo o expediente LU-96/505, conta 11, adxudicada a María Inocencia Fernández Mántaras, avda. América, bloque 1, portal 1, planta 3ª C de Ribadeo (Lugo), e unha vez terminadas estas e logo das actuacións previas practicadas, de acordo cos seguintes:</p>
<p>Feitos.</p>
<p>1. Con data 10 de xuño de 2002 realízase de oficio visita de inspección á vivenda de referencia, resultando imposible localizar a ninguén nela e constatando indicios de que a adxudicataria non reside de maneira habitual e permanente neste domicilio, segundo se reflicte na correspondente acta de inspección nº 1017/02.</p>
<p>2. Con data 15 de xullo de 2002 efectuouse unha nova inspección á dita vivenda resultado, segundo se reflicte na acta de inspección nº 1221/02, que non é posible localizar ninguén nela, observándose indicios de non ocupación habitual.</p>
<p>3. Con datas 19 de agosto e 29 de novembro de 2002 solicitáronse os seguintes certificados:</p>
<p>-Certificado de empadroamento da adxudicataria solicitado ó Concello de Ribadeo.</p>
<p>-Certificado do consumo de enerxía eléctrica da vivenda solicitado á empresa Barras Eléctricas Galaico Asturianas, S.A. (BEGASA).</p>
<p>-Certificado sobre o consumo real de auga da vivenda solicitado á empresa Aquagest.</p>
<p>4. En contestación ás anteriores peticións recíbese a seguinte documentación:</p>
<p>-Con data 16 de decembro de 2002 certificado do Concello de Ribadeo, segundo o cal resulta que no padrón de habitantes dese concello non figura</p>
<p>inscrita a titular desde o 26 de setembro de 2000 no que se deu de baixa por traslado a Javea (Alicante).</p>
<p>-Con data 26 de agosto de 2002, certificado de consumo de enerxía eléctrica remitido pola empresa BEGASA, indicando que o consumo durante os últimos meses é baixo.</p>
<p>5. O artigo 5º, punto C, da Lei 13/1996, do 30 de decembro, de infraccións en materia de vivenda, dispón que «o non destino das vivendas de protección oficial ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante un prazo superior a tres meses» constitúe unha infracción grave.</p>
<p>6. Que con data 2 de abril de 2003 dictouse proposta de resolución do citado expediente sancionador, pola que se propoña a imposición a María Inocencia Fernández Mantaras dunha sanción de 601,02 euros de multa, notificada á denunciada mediante publicación no Diario Oficial de Galicia nº 96, do 20 de maio de 2003. Concedido o prazo de 15 días para presentar alegacións, a denunciada non fixo uso deste dereito.</p>
<p>Feito probado.</p>
<p>Determínase así, como feito probado, que María Inocencia Fernández Mántaras, incumpriu a obriga de destina-la vivenda de promoción pública a domicilio habitual e permanente.</p>
<p>Fundamentos de dereito.</p>
<p>1. É competente para dicta-la resolución deste expediente o delegado provincial do IGVS de Lugo, en virtude do disposto no artigo 1 do Decreto 134/1997, do 22 de maio, sobre desconcentración de competencias sancionadoras en materia de vivenda establecidas no artigo 10 da Lei 13/1996, do 30 de decembro, de infraccións en materia de vivenda.</p>
<p>2. Que a infracción imputada se encontra tipificada no artigo 5 c) da Lei 13/1996, do 30 de decembro, de infraccións en materia de vivenda, que sinala que «terán a cualificación de infraccións graves... c) o non destino das vivendas de protección ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante o prazo superior a tres meses» e, en tal sentido, o Real decreto 3148/1978, do 10 de novembro, polo que se desenvolve o Real decreto lei 31/1978, do 31 de outubro, sobre política de vivenda, define no seu artigo 3 o que se entende por domicilio habitual e permanente, e do mesmo despréndese que se entende por domicilio permanente ou que constitúa a residencia do titular, ben sexa propietario ou arrendatario, e sen que perda tal carácter polo feito de que este, o seu cónxuxe ou parentes, dun e doutro, ata o terceiro grao que convivan co titular, exerzan na vivenda unha profesión ou </p>
<p>pequena industria doméstica, aínda que</p>
<p>sexa obxecto de tributación, e por domicilio habitual, enténdese cando a vivenda non permaneza desocupada máis de tres meses, salvo que medie xusta causa.</p>
<p>Vistos os artigos citados, a Lei 13/1996, de 30 de decembro, de infraccións en materia de vivenda, a Lei de réxime xurídico das administracións públicas e do procedemento administrativo común e o Regulamento de procedemento para o exercicio da potestade sancionadora,</p>
<p>RESOLVO:</p>
<p>Impoñer a María Inocencia Fernández Mántaras, unha sanción de 601,02 euros de multa.</p>
<p>Contra esta resolución, que non pon fin á vía administrativa, cabe interpoñer recurso de alzada de conformidade co establecido na Lei de réxime xurídico das administracións públicas e do procedemento administrativo común ante o conselleiro de Política Territorial, Obras Públicas e Vivenda no prazo dun mes.</p>
<p>Lugo, 15 de xullo de 2003.</p>
<p>Antonio Boné Pina</p>
<p>Delegado provincial de Lugo</p>

