---
date: '2003-09-15'
id: 1AEB2
page: 11
number: 178
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 21 de xullo de 2003, da Dirección Xeral de Industria, Enerxía e
  Minas, pola que se ordena a publicación, no Diario Oficial de Galicia, do
  acordo do Consello da Xunta de Galicia do 3 de xullo de 2003, polo que se
  aproba definitivamente o proxecto sectorial de incidencia supramunicipal do
  parque eólico denominado Monte Cabeza.
range: Resolución
url: 'https://www.xunta.gal/dog/Publicados/2003/20030915/Anuncio1AEB2_gl.html'
---
<p>En cumprimento do disposto no artigo 13.5º do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, esta dirección xeral</p>
<p>DISPÓN:</p>
<p>Que se publique no DOG, o acordo adoptado polo Consello da Xunta de Galicia, na súa reunión do 3 de xullo de 2003, da que a súa parte dispositiva é o seguinte texto literal:</p>
<p>«Primeiro.-Aprobar definitivamente o proxecto sectorial de incidencia supramunicipal nomeado Monte Cabeza.</p>
<p>Segundo.-De conformidade co contido do acordo do Consello da Xunta de Galicia do 10 de xullo de 1997 polo que se aproba o Plan Eólico de Galicia como proxecto sectorial de incidencia supramunicipal, modificado mediante o acordo do 5 de decembro de 2002, o planeamento dos concellos de Rodeiro, Agolada e Chantada queda vinculado ás determinacións contidas no proxecto sectorial que se aproba».</p>
<p>Santiago de Compostela, 21 de xullo de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

