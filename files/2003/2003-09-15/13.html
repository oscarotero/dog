---
date: '2003-09-15'
id: 1AE92
page: 11
number: 178
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 18 de agosto de 2003, da Dirección Xeral de Política Financeira
  e Tesouro, pola que se revoga a autorización administrativa para o exercicio
  da actividade de corredor de seguros a Enrique Vilela García.
range: Resolución
url: 'https://www.xunta.gal/dog/Publicados/2003/20030915/Anuncio1AE92_gl.html'
---
<p>No procedemento de revogación da autorización administrativa para o exercicio da actividade de corredor de seguros, incoado por esta dirección xeral e publicado no DOG nº 87 do 7-5-2003 e nº 138 do 17 de xullo, Enrique Vilela García non acreditou documentalmente a contratación do seguro de responsabilidade civil obrigatorio, requisito necesario para que un corredor de seguros obteña e conserve a autorización administrativa para realiza-la actividade de corredor de seguros, de conformidade co artigo 6 do Decreto 118/2001.</p>
<p>En aplicación do disposto no artigo 9.1º do Decreto 118/2001, do 10 de maio, polo que se regulan as competencias da Comunidade Autónoma en materia</p>
<p>de mediación en seguros privados, esta dirección xeral resolveu o seguinte:</p>
<p>Primeiro.-Revoga-la autorización para exerce-la actividade de corredor de seguros a Enrique Vilela García, DNI 32606704-H, con último domicilio coñecido en Ferrol, r/ María, 27-entresollado, e inscrito coa clave GF-017 no Rexistro de Corredores de Seguros, de Sociedades de Corredoría de Seguros e dos seus Altos Cargos.</p>
<p>Segundo.-Inscribi-la revogación da autorización e por conseguinte dar de baixa no Rexistro de Corredores de Seguros, de Sociedades de Corredoría de Seguros e dos seus Altos Cargos, adscrito a esta dirección xeral, a Enrique Vilela García, conforme o disposto no artigo 6 da Orde do 18 de xullo de 2000, pola que se crea o citado rexistro.</p>
<p>Terceiro.-Publicar no Diario Oficial de Galicia a revogación da autorización, de acordo co esixido polo artigo 9.2º do citado Decreto 118/2001.</p>
<p>Contra a presente resolución, que non pon fin á vía administrativa, poderase interpoñer recurso de alzada ante o conselleiro de Economía e Facenda, no prazo dun mes, contado a partir do día seguinte ó da súa publicación, de conformidade cos artigos 107, 114 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, sen prexuízo da interposición de calquera outro recurso que o interesado considere oportuno.</p>
<p>Santiago de Compostela, 18 de agosto de 2003.</p>
<p>José Álvarez Cobelas</p>
<p>Director xeral de Política Financeira e Tesouro</p>

