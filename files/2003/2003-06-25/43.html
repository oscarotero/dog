---
date: '2003-06-25'
id: 14A2E
page: 8413
number: 122
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 12 de xuño de 2003, da Dirección Xeral de Industria, Enerxía e
  Minas, pola que se somete a información pública a solicitude de autorización
  administrativa e aprobación do proxecto de execución dunha planta satélite de
  regasificación de gas natural licuado no termo municipal de Cangas
  (Pontevedra).
range: Resolución
url: 'https://www.xunta.gal/dog/Publicados/2003/20030625/Anuncio14A2E_gl.html'
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos, e no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese a información pública o seguinte proxecto de autorización administrativa:</p>
<p>Peticionario: Gas Galicia, SDG, S.A. con enderezo para efectos de notificacións en edificio Área Central, Local 31-I, 15707 Santiago de Compostela.</p>
<p>Obxecto da petición: autorización administrativa e aprobación do proxecto de execución dunha planta satélite de regasificación de gas natural licuado para</p>
<p>realiza-la subministración de gas natural ós termos municipales de Cangas, Moaña e Bueu (Pontevedra), de conformidade co proxecto presentado para o efecto.</p>
<p>Descrición das instalacións: a planta satélite de regasificación ten unha capacidade de almacenamento de 120 m de GNL e unha capacidade de regasificación de 2.000 m (n)/h.</p>
<p>Á saída da P.S.R. disporase dunha presión de 2,5 bar, quedando dentro do rango de media presión B.</p>
<p>A planta estará composta basicamente polas seguintes unidades:</p>
<p>-Unidade de descarga de camións cisterna.</p>
<p>-Unidade de almacenaxe e posta a presión.</p>
<p>-Unidade de gasificación.</p>
<p>-Unidade de odorización.</p>
<p>-Unidade de regulación.</p>
<p>-Unidade de xestión e control.</p>
<p>Termo municipal: a solicitude de autorización administrativa afecta ó termo municipal de Cangas, na provincia de Pontevedra.</p>
<p>Orzamento: cento sesenta e seis mil catrocentos oitenta e catro euros (166.484 euros).</p>
<p>O que se fai público para coñecemento xeral e para que todas aquelas persoas naturais ou xurídicas que se consideren prexudicadas nos seus dereitos poidan presenta-las súas alegacións no prazo de 20 días a partir da data de publicación deste anuncio; poderase examina-lo proxecto de autorización administrativa na Dirección Xeral de Industria, Enerxía e Minas, edificio administrativo San Caetano, en Santiago de Compostela, así como na Delegación Provincial da Consellería de Innovación, Industria e Comercio de Pontevedra, en Eduardo Pondal nº 64.</p>
<p>Santiago de Compostela, 12 de xuño de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

