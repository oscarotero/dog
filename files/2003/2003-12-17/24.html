---
date: '2003-12-17'
id: 23D32
page: 15
number: 244
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Cédula do 4 de decembro de 2003, da Dirección Xeral de Urbanismo, pola que se
  notifica a resolución de imposición de multa coercitiva, devolta polo servicio
  de correos por resulta-lo destinatario ausente na repartición.
range: Cédula
url: 'https://www.xunta.gal/dog/Publicados/2003/20031217/Anuncio23D32_gl.html'
---
<p>De conformidade co disposto polo artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona a resolución de imposición de multa coercitiva, como consecuencia de incumpri-lo ordenado na Resolución do 15 de febreiro de 2000, do expediente de reposición da legalidade urbanística, que ordenaba a demolición das obras realizadas por Modesto Durán Magdaleno, consistentes na construcción dunha vivenda unifamiliar e das obras realizadas por Manuel Rodríguez Durán, consistentes noutra vivenda unifamiliar, situadas no lugar de Cova da Barxa, termo municipal de Vigo, e impedir definitivamente os usos a que dea lugar no prazo máximo de dous meses, requeríndoo novamente para que proceda a cumpri-la orde de demolición das cousas</p>
<p>ó estado anterior á execución das actuacións obxecto do expediente no prazo dun mes, apercibíndoo de que en caso de incumprimento no novo prazo concedido, se procederá á súa execución forzosa mediante a imposición de novas multas coercitivas ou, se é o caso, mediante a súa execución subsidiaria.</p>
<p>Contra esta resolución, que non pon fin a vía administrativa, poderá interpoñer recurso de alzada ante o conselleiro de Política Territorial, Obras Públicas e Vivenda, no prazo dun mes, contado a partir do día seguinte ó da súa publicación no Diario Oficial de Galicia, de conformidade co disposto polo artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común; advírteselle que de non interpoñelo no tempo e na forma que procede, deberá aboa-la multa imposta no prazo establecido polo artigo 20 do Regulamento de recadación, mediante ingreso a favor do Tesouro da Facenda galega nunha das seguintes contas:</p>
<p>-Caixa Galicia, cta. contable 840. Código 001</p>
<p>-Caixanova Recadación Xunta: modelo XTAX.</p>
<p>De non facerse efectivo o importe da multa no prazo sinalado procederase pola vía de constrinximento.</p>
<p>Santiago de Compostela, 4 de decembro de 2003.</p>
<p>Martín Fernández Prado</p>
<p>Director xeral de Urbanismo</p>
<p>ANEXO</p>
<p>Expediente: DU-22 de reposición da legalidade urbanística.</p>
<p>Interesado: Manuel Antonio Rodríguez Durán.</p>
<p>Último enderezo coñecido: Lugar de Cova da Barxa, Vigo.</p>
<p>Precepto aplicable: artigo 175.5º en relación co 180 da Lei 1/1997, do 24 de marzo, do solo de Galicia e artigo 99 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Importe da multa: 3.005,06 euros.</p>

