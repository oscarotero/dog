---
date: '2003-12-17'
id: 23D5A
page: 15
number: 244
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 11 de novembro de 2003, da Delegación Provincial de Lugo, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 03/75-2, 6048 A.T.).
range: Resolución
url: 'https://www.xunta.gal/dog/Publicados/2003/20031217/Anuncio23D5A_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: BEGASA.</p>
<p>Domicilio social: Cidade de Viveiro 4, 27002 Lugo.</p>
<p>Denominación: reelectrificación de Distriz-Meilán.</p>
<p>Situación: Lugo.</p>
<p>Características técnicas: L.M.T. a C.T.I. estrada Ombreiro, con orixe no P-19 L.M.T. a C.T. Augas BEGASA e final en C.T. estrada de Ombreiro cunha lonxitude de 17 m.</p>
<p>C.T.I. estrada Ombreiro cunha potencia inicial de 100 kVA e unha potencia proxectada de 160 kVA.</p>
<p>R.B.T. realizadas en conductor tipo R.Z.-150, R.Z. 95 e R.Z.-50 alimentarán ós lugares de estrada de Ombreiro, Distriz e Distriz-A Devesa cunha lonxitude de 1.895 m.</p>
<p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro, sobre autorización de instalacións eléctricas, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra esta resolución pódese interpoñer recurso de alzada ante o conselleiro de Innovación, Industria e Comercio no prazo dun mes, contado a partir do día seguinte ó da notificación desta resolución; tamén se pode interpor calquera outro recurso que se considere pertinente.</p>
<p>Lugo, 11 de novembro de 2003.</p>
<p>Jesús Bendaña Suárez</p>
<p>Delegado provincial de Lugo</p>

