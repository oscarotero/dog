---
date: '2003-12-17'
id: 23D76
page: 15
number: 244
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Cédula do 21 de novembro de 2003, da Delegación Territorial da Coruña, pola
  que se lle notifica a Francisco Rivadulla Domínguez a proposta de resolución
  formulada pola instructora do expediente administrativo sancionador de
  restitución e reposición da legalidade S-43/2002, por presunta infracción á
  lexislación de costas, por realización de obras consistentes na construcción
  dunha vivenda unifamiliar no lugar de Bico de Mar, concello de Boiro.
range: Cédula
url: 'https://www.xunta.gal/dog/Publicados/2003/20031217/Anuncio23D76_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, e da Lei 4/1999, do 13 de xaneiro, de modificación da anterior, notifícaselle á persoa que se relaciona no anexo, na súa condición de promotor, a proposta de resolución que formula a instructora, polos feitos sinalados, presuntamente constitutivos dunha infracción á Lei 22/1988, do 28 de xullo, de costas, e do seu regulamento do 1 de decembro de 1989, modificado parcialmente polos Reais decretos 1112/1992, do 18 de setembro e 1771/1994, do 5 de agosto.</p>
<p>O interesado dispón dun prazo de 15 días, a partir do día seguinte ó da publicación deste anuncio no Diario Oficial de Galicia para obte-las copias dos documentos que constan no expediente, formula-las alegacións e presenta-los documentos e informacións que considere pertinentes, conforme o artigo 19.1º do Real decreto 1398/1993 e 194.10º do Regulamento de costas.</p>
<p>O expediente mencionado a seguir atópase á disposición do interesado no Servicio de Usos do Litoral da citada Delegación Territorial na Coruña, da Consellería de Pesca e Asuntos Marítimos, edificio administrativo de servicios múltiples, 8ª planta, praza Luís Seoane s/n, A Coruña.</p>
<p>Expediente número: S-43/2002.</p>
<p>Denunciado: Francisco Rivadulla Domínguez.</p>
<p>Condición: promotor.</p>
<p>Último enderezo coñecido: Beluso, nº 4, Boiro, A Coruña.</p>
<p>Data da proposta: 3-10-2003.</p>
<p>Feitos: construcción de vivenda unifamiliar, coas características que figuran descritas no informe do técnico do Servicio de Usos do Litoral que consta no expediente.</p>
<p>Lugar: Bico de Mar.</p>
<p>Concello: Boiro.</p>
<p>Tipificación: artigo 90.c) da Lei de costas e 174.c) do seu regulamento.</p>
<p>Cualificación: grave, artigo 91.2.e da Lei de costas e 175.2º.e do seu regulamento.</p>
<p>Proposta de resolución: impoñer unha multa de 2.205 euros e ordena-la restitución das cousas e a súa reposición ó estado anterior á comisión da infracción a Francisco Rivadulla Domínguez, para o que se sinala un prazo de dous meses desde que a resolución sexa firme na vía administrativa.</p>
<p>A Coruña, 21 de novembro de 2003.</p>
<p>Beatriz Mato Otero</p>
<p>Delegada territorial da Coruña</p>

