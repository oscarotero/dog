---
date: '2003-03-21'
id: AA2A
page: 3
number: 57
agency: XULGADO DE PRIMEIRA INSTANCIA NÚMERO NOVE DA CORUÑA
section: V. ADMINISTRACIÓN DE XUSTIZA
title: Edicto (512/2002-S).
range: Edicto
url: 'https://www.xunta.gal/dog/Publicados/2003/20030321/AnuncioAA2A_gl.html'
---
<p>Carmen Calvo Alonso, secretaria xudicial do Xulgado de Primeira Instancia número nove da Coruña.</p>
<p>Nos autos de xuízo de desafiuzamento, falta de pagamento nº 512/2002-S, sobre falta de pagamento de vendas no local de negocio coas partes que se mencionarán, dictouse a sentencia que no seu encabezamento e parte dispositiva, son do teor literal seguinte:</p>
<p>«Sentencia. Na Coruña o vintesete de novembro de dous mil dous. Vistos polo maxistrado-xuíz do Xulgado de Primeira Instancia número nove desta cidade, Pablo González-Carreró Fojón, os presentes autos de desafiuzamento, falta de pagamento nº 512/2002-S, promovidos como parte demandante por Pedro Rodríguez Corzo representado pola procuradora Mónica Vázquez Couceiro, contra Triple A Inversiones, S.L., declarado en rebeldía, en primeira sentencia, díctase en nome de El-Rei a seguin</p>
<p>te: (seguen antecedentes de feito e fundamentos de dereito).</p>
<p>Decido que estimando integramente a demanda deducida pola procuradora Mónica Vázquez Couceiro en nome e representación de Pedro Rodríguez Corzo, contra a entidade mercantil Triple A Inversiones S.L., en situación procesual de rebeldía, declaro resolto o contrato de arrendamento que ligaba ás partes sobre o local sito no piso primeiro, letra ou oficina B, da casa nº 21 da rúa Novoa Santos desta cidade, por falta de pagamento da renda; condeno a demandada a que desaloxe e deixe libre o expresado local, baixo apercibimento de lanzamento se así non o fixer. Impoño á parte demandada as custas causadas nesta instancia.</p>
<p>Contra esta sentencia cabe recurso de apelación para ante a Audiencia Provincial da Coruña que deberá prepararse perante este xulgado dentro dos cinco días seguintes á súa notificación, de acordo co establecido nos artigos 457 e seguintes, da Lei de axuizamento civil 1/2000, do 7 de xaneiro. Non se admitirá ningún recurso á parte demandada se ó preparalo non manifesta, acreditándoo por escrito, ter satisfeitas as rendas vencidas e as que de acordo co contrato deba pagar adiantadas.</p>
<p>Así por esta miña sentencia, definitivamente xulgando en primeira instancia, pronúnciao, mándao e asínao Pablo González-Carreró Fojón. Seguen sinaturas e rúbricas.».</p>
<p>E para que conste e sirva de notificación a demandada rebelde Triple A Inversiones, S.L. e para a súa inserción no DOG e no taboleiro de anuncios deste xulgado, expido e asino este edicto na Coruña o vintenove de novembro de dous mil dous.</p>
<p>A secretaria</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO UN</p>
<p>DE PADRÓN</p>

