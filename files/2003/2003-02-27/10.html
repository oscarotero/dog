---
date: '2003-02-27'
id: 78B2
page: 2
number: 41
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 25 de febreiro de 2003 pola que se determinan os servicios mínimos
  dirixidos a garanti-los servicios esenciais, durante a folga convocada polas
  organizacións sindicais CIG, CC.OO., UGT e Cemsatse, desde as 11 ás 11.30
  horas, os días 27 de febreiro, 6, 13, 20 e 27 de marzo; 3, 10 e 24 de abril;
  8, 15, 22 e 29 de maio de 2003, que afecta a todo o persoal dependente da
  Xerencia de Atención Primaria de Ourense.
range: Orde
url: 'https://www.xunta.gal/dog/Publicados/2003/20030227/Anuncio78B2_gl.html'
---
<p>O artigo 28.2º da Constitución española recoñece, como dereito fundamental da persoa, o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1998, do 9 de xuño (DOG nº 116, do 20 de xuño), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde e ante cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga polas organizacións sindicais CIG, CC.OO., UGT e Cemsatse, desde as 11 ás 11.30 horas, os días 27 de febreiro, 6, 13, 20 e 27 de marzo; 3, 10 e 24 de abril; 8, 15, 22 e 29 de maio de 2003, que afecta a todo o persoal dependente da Xerencia de Atención Primaria de Ourense, oído o comité de folga,</p>
<p>DISPOÑO:</p>
<p>Artigo 1º</p>
<p>A folga convocada desde as 11 ás 11.30 horas, os días 27 de febreiro, 6, 13, 20 e 27 de marzo; 3, 10 e 24 de abril; 8, 15, 22 e 29 de maio de 2003, que afecta a todo persoal dependente da Xerencia de Atención Primaria de Ourense, enténdese condicionada ó mantemento dos servicios mínimos segundo os criterios que se dispoñen nesta orde.</p>
<p>Os servicios mínimos que se fixan resultan totalmente imprescindibles para mante-la adecuada cobertura dos servicios esenciais de asistencia sanitaria nos centros sanitarios, para evitar que se produzan graves prexuízos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga coa atención ós usuarios, que, baixo ningún concepto, poden quedar desasistidos polas características do servicio dispensado.</p>
<p>Os servicios mínimos que se fixan resultan totalmente imprescindibles para mante-la adecuada cobertura dos servicios esenciais de asistencia sanitaria nos centros sanitarios, para evitar que se produzan graves prexuízos ós usuarios.</p>
<p>A actividade de asistencia sanitaria en atención primaria no horario ordinario comprende a atención programada, máis a atención urxente e inaprazable que se produza; tendo en conta que os días en que está convocada a folga son laborables, e que o horario de funcionamento dos PAC é das 15 ás 8 horas do día seguinte, e no UN é das 17 ás 9 horas do día seguinte, cómpre garanti-lo 100% da atención urxente e inaprazable durante a folga, das 11 ás 11.30 horas. En consecuencia, e tendo en conta a demanda de atención urxente e inaprazable para os cidadáns, é imprevisible, sen que se poida facer planificación da demanda, senón que a dita actividade se planifica para garanti-la asistencia, os servicios mínimos deben se-los seguintes:</p>
<p>Persoal facultativo:</p>
<p>-Cobertura do 100% da actividade urxente en cada categoría.</p>
<p>-En centros de ata oito profesionais: 1 efectivo de cada categoría.</p>
<p>-En centros de nove ou máis profesionais: 2 efectivos de cada categoría.</p>
<p>Persoal sanitario non facultativo.</p>
<p>-Cobertura do 100% da actividade urxente en cada categoría.</p>
<p>-En centros de ata oito profesionais: 1 efectivo.</p>
<p>-En centro de nove ou máis profesionais: 2 efectivos.</p>
<p>Persoal non sanitario.</p>
<p>A actividade do persoal non sanitario nos centros de saúde de atención primaria complementa a actividade asistencial, e participa do principio do traballo en equipo.</p>
<p>Ademais, resulta imprescindible mante-la continuidade da organización, sen rupturas ou efectos traumáticos evitando calquera prexuízo ou discriminación daqueles que se poidan ver afectados durante a folga, polo que os servicios mínimos que se deben nomear para garantí-la atención urxente ou inaprazable e para mante-la continuidade da organización son os seguintes:</p>
<p>*1 efectivo cando a designación corresponda a persoal de servicios xerais e dous no caso de que coincida na categoría de celadores ou auxiliares administrativos (1 celador e 1 auxiliar administrativo).</p>
<p>*Servicios de mantemento: un número equivalente ós domingos ou festivos.</p>
<p>*Servicios administrativos na sede da xerencia e para o efectivo control das incidencias derivadas</p>
<p>da folga: o 40% dos efectivos do servicio de persoal e das secretarías de dirección.</p>
<p>*Almacén e contabilidade: o 25% do persoal en cada unha das unidades.</p>
<p>* Outras áreas de traballo ou servicios: establecerase, con carácter xeral, un número equivalente ós domingos ou festivos.</p>
<p>Artigo 2º</p>
<p>A designación nominal, que deberá recaer nos profesionais de xeito rotatorio, será determinada polo director-xerente e notificada ós profesionais designados.</p>
<p>Artigo 3º</p>
<p>Os paros e alteracións no traballo por parte do persoal necesario para o mantemento dos servicios mínimos serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 25 de febreiro de 2003.</p>
<p>José Mª Hernández Cochón</p>
<p>Conselleiro de Sanidade</p>

