---
date: '2003-06-27'
id: 14BC6
page: 8
number: 124
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 18 de xuño de 2003 pola que se clasifica como benéfico social a
  Fundación Familia Gómez Vila.
range: Orde
url: 'https://www.xunta.gal/dog/Publicados/2003/20030627/Anuncio14BC6_gl.html'
---
<p>Visto o expediente de clasificación da Fundación familia Gómez Vila con domicilio en Baños de Molgas (Ourense).</p>
<p>Supostos de feito.</p>
<p>1. A fundación, formulou solicitude de clasificación para os efectos da súa inscrición no Rexistro de Fundacións de Interese Galego.</p>
<p>2. A Fundación Familia Gómez Vila foi constituída en escritura pública outorgada en Ourense o día vintenove de xullo de dous mil dous, ante o notario Alejo Calatayud Sempere, co número dous mil trescentos oitenta do seu protocolo por María Sara Gómez Vila que intervén no seu propio nome e dereito. Esta escritura foi corrixida por outra posterior do 30 de maio de dous mil tres outorgada ante o mesmo notario e co número de protocolo mil setecentos dezaseis.</p>
<p>3. O obxecto da fundación é, segundo establece o artigo 6 dos estatutos, a atención e coidado, mesmo en réxime de internado, de anciáns, inválidos e necesitados e, en xeral, canto supoña a educación, formación e sensibilización da comunidade e a axuda e asistencia ós necesitados.</p>
<p>4. O padroado da fundación estará integrado por José Manuel Sobrino Fernández como presidente, Gumersindo Pío Caride Losada como secretario, Dolores Ferreño Froufe como tesoureira, e Bernardino Ruido Hermida, Pilar Quintas Gómez, María Asunción Movilla González como vocais.</p>
<p>5. A comisión integrada polos secretarios xerais de tódalas consellerías eleva ó conselleiro da Presidencia, Relacións Institucionais e Administración Pública proposta de clasificación como benéfico social da Fundación Familia Gómez Vila, dado o seu obxecto e finalidade, polo que, véndose cumpridos os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como benéfico social e á súa adscrición á Consellería de Asuntos Sociais, Emprego e Relacións Laborais.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de</p>
<p>autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, corresponde a esta consellería a clasificación da fundación e a súa adscrición á consellería correspondente, quen exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 17 de xuño de 2003.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e na Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como benéfico social a Fundación Familia Gómez Vila, adscribíndoa á Consellería de Asuntos Sociais, Emprego e Relacións Laborais, que exercerá plenamente o protectorado sobre ela.</p>
<p>Santiago de Compostela, 18 de xuño de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

