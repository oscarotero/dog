---
date: '2003-06-27'
id: 14BEA
page: 8
number: 124
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 19 de xuño de 2003 pola que se fai público o límite de crédito
  dispoñible para a concesión de axudas no ano 2003, ó abeiro do vixente
  convenio de apoio financeiro ó sector pesqueiro galego subscrito entre o
  Instituto Galego de Promoción Económica e as entidades financeiras.
range: Resolución
url: 'https://www.xunta.gal/dog/Publicados/2003/20030627/Anuncio14BEA_gl.html'
---
<p>O convenio de apoio financeiro ó sector pesqueiro subscrito entre o Instituto Galego de Promoción Económica e as entidades financeiras, publicado mediante Resolución do 22 de xuño de 2001 (DOG nº 133, do 10 de xullo), prevé na súa cláusula 1ª a publicación anual no Diario Oficial de Galicia do límite de crédito dispoñible para a concesión de axudas e as partidas orzamentarias asignadas ó seu financiamento.</p>
<p>Como sexa que se consideran cumpridos os obxectivos do convenio e estando este en trámite de denuncia con efectos do 1 de xaneiro de 2004, para efectos de atende-los proxectos de investimento que tivesen unha resolución de concesión de subvención de data anterior ó 31 de decembro de 2002, ó abeiro das ordes da Consellería de Pesca, Marisqueo e Acuicultura, de datas 14, 17, 26 de xullo e 21 de setembro de 2000, procede facer público o importe da anualidade do 2003 do citado convenio.</p>
<p>Polo que antecede,</p>
<p>RESOLVO:</p>
<p>Único.-Facer público que para o ano 2003, no ámbito do convenio de apoio financeiro ó sector pesqueiro galego subscrito entre o Instituto Galego de Promoción Económica e as entidades financeiras, publicado mediante Resolución do 22 de xuño de</p>
<p>2001 (DOG nº 133, do 10 de xullo) non poderá supera-los 7.212.125 euros e que as axudas se financiarán con cargo ás aplicacións orzamentarias 02.01.01/05/01.656700, 02.01.01/05/02.656700, 02.01.01/05/03.656700, 02.01.01/05/04.656700 e 02.01.01/05/05.656700.</p>
<p>Santiago de Compostela, 19 de xuño de 2003.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>

