---
date: '2003-05-20'
id: 1173A
page: 6
number: 96
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 2 de abril de 2003, da Delegación Provincial de Lugo, de
  notificación de proposta de resolución de expediente sancionador 5/2003 a
  María Inocencia Fernández Mantaras.
range: Cédula
url: 'https://www.xunta.gal/dog/Publicados/2003/20030520/Anuncio1173A_gl.html'
---
<p>A Delegación Provincial do Instituto Galego da Vivenda e Solo de Lugo, tramitou expediente sancionador 5/2003, seguido de oficio, contra María Inocencia Fernández Mantaras, finalizando este trámite con proposta de resolución de expediente sancionador por incumpri-la obriga de destina-la vivenda de promoción pública a domicilio habitual e permanente.</p>
<p>O citado acordo é do seguinte teor:</p>
<p>Proposta de resolución do expediente sancionador 5/2003.</p>
<p>Vistas as dilixencias seguidas de oficio pola Dirección Xeral do Instituto Galego da Vivenda e Solo en relación coa vivenda de promoción pública construída baixo o expediente LU-96/505, conta 11, adxudicada a María Inocencia Fernández Mantaras, avda América, bloque 1, portal 1-planta 3ª C de Ribadeo (Lugo) e unha vez terminadas estas e logo das actuacións previas practicadas, de acordo cos seguintes:</p>
<p>Feitos</p>
<p>1. Con data 10 de xuño de 2002 realízase de oficio visita de inspección á vivenda de referencia, resultando imposible localizar a ninguén nela e constatando indicios de que a adxudicataria non reside de maneira habitual e permanente neste domicilio, segundo se reflicte na correspondente acta de inspección nº 1017/02.</p>
<p>2. Con data 15 de xullo de 2002 efectuouse unha nova inspección á dita vivenda resultando, segundo se reflicte na acta de inspección nº 1221/02, que non é posible localizar a ninguén nela, observándose indicios de non ocupación habitual.</p>
<p>3. Con datas 19 de agosto e 29 de novembro de 2002 solicitáronse os seguintes certificados:</p>
<p>-Certificado de empadroamento da adxudicataria solicitado ó Concello de Ribadeo.</p>
<p>-Certificado do consumo de enerxía eléctrica da vivenda solicitado á empresa Barras Eléctricas Galaico Asturianas, S.A. (BEGASA).</p>
<p>-Certificado sobre o consumo real de auga da vivenda solicitado á empresa Aquagest.</p>
<p>4. En contestación ás anteriores peticións recíbese a seguinte documentación:</p>
<p>-Con data 16 de decembro de 2002 certificado do Concello de Ribadeo, segundo o cal resulta que no padrón de habitantes dese concello non figura inscrita a titular desde o 26 de setembro de 2000 no que se deu de baixa por traslado a Javea (Alacant).</p>
<p>-Con data 26 de agosto de 2002, certificado de consumo de enerxía eléctrica remitido pola empresa BEGASA, indicando que o consumo durante os últimos meses é baixo.</p>
<p>5. O artigo 5º, alínea C, da Lei 13/1996, do 30 de decembro, de infraccións en materia de vivenda, dispón que o non destino das vivendas de protección oficial ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante un prazo superior a tres meses, constitúe unha infracción grave.</p>
<p>6. Con data 29 de xaneiro de 2003, dictouse acordo de iniciación de procedemento sancionador baixo o número 5/2003, notificado á denunciada mediante publicación no Diario Oficial de Galicia número 49, do 11 de marzo de 2003, polo que se lle imputaba a María Inocencia Fernández Mantaras, a comisión dunha infracción administrativa do artigo 5-alínea C, da Lei 13/1996, do 30 de decembro. Concedido prazo de 15 días para alegacións, a denunciada non fixo uso del.</p>
<p>Feito probado</p>
<p>Determínase, así, como feito probado que María Inocencia Fernández Mantaras non cumpriu a obriga de destina-la vivenda adxudicada a domicilio habitual e permanente.</p>
<p>Fundamentos de dereito</p>
<p>1. É competente para dicta-la resolución do presente expediente o delegado provincial do IGVS de Lugo, en virtude do disposto no art. 1 do Decreto 134/1997, do 22 de maio, sobre desconcentración de competencias sancionadoras en materia de vivenda establecidas no artigo 10 da Lei 13/1996, do 30 de decembro, de infraccións en materia de vivenda.</p>
<p>2. Que a infracción imputada se encontra tipificada no artigo 5 c) da Lei 13/1996, do 30 de decembro, de infraccións en materia de vivenda que sinala que terán a cualificación de infraccións graves... c) o non destino das vivendas de protección ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante o prazo superior a tres meses e, en tal sentido, o</p>
<p>Real decreto 3148/1978, do 10 de novembro, polo que se desenvolve o Real decreto lei 31/1978, do 31 de outubro, sobre política de vivenda define no seu artigo 3 que se entende por domicilio habitual e permanente, e do deste despréndese que se entende por domicilio permanente o que constitúa a residencia do titular, ben sexa propietario ou arrendatario, e sen que perda tal carácter polo feito de que este, o seu cónxuxe ou parentes, dun e outro, ata o terceiro grao que convivan co titular, exerzan na vivenda unha profesión ou pequena industria doméstica, aínda que sexa obxecto de tributación, e por domicilio habitual, enténdese cando a vivenda non permaneza desocupada máis de tres meses, salvo que medie xusta causa.</p>
<p>3. Considérase responsable da dita infracción a María Inocencia Fernández Mantaras, correspondéndolle unha sanción de 601,02 a 3.005,06 euros de multa conforme o establecido no artigo 7 da Lei 13/1996, do 30 de decembro, sobre infraccións en materia de vivenda.</p>
<p>4. Ó amparo do disposto no artigo 3.2º do Regulamento do procedemento para o exercicio da potestade sancionadora R.D. 1398/1993, do 4 de agosto, os interesados teñen dereito a formular alegacións e a achegar tódolos documentos que consideren convenientes en calquera momento do procedemento con anterioridade ó trámite de audiencia.</p>
<p>Poderán, así mesmo, recoñecer voluntariamente a súa responsabilidade conforme o establecido no artigo 8 do citado regulamento.</p>
<p>5. Segundo o artigo 16.1º do Regulamento do procedemento, os interesados dispoñen dun prazo de 15 días contados desde a notificación desta proposta para achega-los documentos ou informacións que estimen convenientes e propoñer probas, concretando os medios dos que pretendan valerse.</p>
<p>Vistos os artigos citados, a Lei 13/1996, do 30 de decembro, de infraccións en materia de vivenda, a Lei de réxime xurídico das administracións públicas e do procedemento administrativo común e o Regulamento do procedemento para o exercicio da potestade sancionadora,</p>
<p>PROPÓN:</p>
<p>Impoñer a María Inocencia Fernández Mantaras unha sanción de 601,02 euros de multa.</p>
<p>Notifíquese a presente proposta de resolución á interesada coa indicación de que, de conformidade co establecido no artigo 19 do Regulamento do procedemento para o exercicio da potestade sancionadora, poderá presentar alegacións, no prazo de quince días, ó remate dos cales a delegación do IGVS dictará a resolución que corresponda.</p>
<p>Lugo, 2 de abril de 2003.</p>
<p>Francisco Centeno Márquez</p>
<p>Instructor</p>

