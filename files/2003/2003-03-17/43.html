---
date: '2003-03-17'
id: 989A
page: 3
number: 53
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 5 de marzo de 2003, da Delegación Provincial da Coruña, pola que
  se autoriza e se aproba o proxecto de execución da instalación eléctrica que
  se cita. (Expediente IN407A 50548/modificación 2003).
range: Resolución
url: 'https://www.xunta.gal/dog/Publicados/2003/20030317/Anuncio989A_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita.</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, 15007 A Coruña.</p>
<p>Denominación: L.A.T. 66 kV Tambre-Palmeira. Ampliación.</p>
<p>Situación: Noia, Lousame, Boiro, A Pobra do Caramiñal e Ribeira.</p>
<p>Descricións técnicas: instalación na liña aérea de alta tensión, a 66 kV, Tambre-Palmeira dun segundo circuíto, con conductor duplex por fase, LA-180, e sobre torres metálicas reforzadas, de 18.704 m de lonxitude, coa orixe en pórtico da subestación do Tambre e final no apoio situado entre os números 75 e 76, onde deriva e conecta a liña existente a subestación Boiro, discorrendo polos municipios de Noia, Lousame e Boiro.</p>
<p>Cumpridos os trámites ordenados na Lei 54/1997, do 27 de novembro, do sector eléctrico (BOE nº 285), e no título VII, capítulo II, do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a seis meses, contados a partir da data desta resolución.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que se estime pertinente.</p>
<p>A Coruña, 5 de marzo de 2003.</p>
<p>Jesús Espada Martínez</p>
<p>Delegado provincial da Coruña</p>
<p>CONSELLERÍA DE POLÍTICA AGROALIMENTARIA</p>
<p>E DESENVOLVEMENTO RURAL</p>

