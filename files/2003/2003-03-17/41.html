---
date: '2003-03-17'
id: '9892'
page: 3
number: 53
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 24 de xaneiro de 2003, da Delegación Provincial de Lugo, pola
  que se somete a información pública a solicitude formulada por Emeterio Vega
  Rodríguez para a declaración da urxente ocupación e para a adquisición dos
  terreos necesarios para a explotación da concesión mineira Mondoñedo, fracción
  segunda, número 5530.2.
range: Resolución
url: 'https://www.xunta.gal/dog/Publicados/2003/20030317/Anuncio9892_gl.html'
---
<p>A empresa Emeterio Vega Rodríguez con domicilio social no barco de Valdeorras, avda. de Marcelino Suárez 24-1º, solicita a declaración de urxente ocupación para a adquisición dos terreos situados na parroquia de Bretoña, lugar de Xemil do termo municipal da Pastoriza, que se relacionan no anexo e que son necesarios para a explotación da concesión mineira chamada Mondoñedo, fracción segunda, número 5530.2 de conformidade co artigo 105 da Lei 22/1973, do 21 de xullo, de minas, o artigo 131 do Regulamento xeral para o réxime da minería, o artigo 52 da Lei de expropiación forzosa, do 16 de decembro de 1954 e o artigo 56 do seu regulamento, do 26 de abril de 1957.</p>
<p>E de acordo co establecido nos artigos 18 e 19 da citada Lei de expropiación e 17, 18, 24 e 56 do seu regulamento, xa mencionado, acórdase abrir información pública polo prazo de quince días hábiles, contados a partir do día seguinte ó da última publicación desta resolución no Diario Oficial de Galicia, no BOP, no xornal El Progreso desta capital, e nos taboleiros de anuncios do concello da Pastoriza e desta delegación provincial.</p>
<p>O que se publica para xeral coñecemento e para que os interesados poidan formula-las alegacións que estimen convenientes sobre a procedencia da ocupación ou disposición dos bens que se van expropiar, o seu estado material ou xurídico, ou achegar cantos datos permitan a rectificación de posibles erros que se estimen cometidos na relación de propietarios e predios, así como para opoñerse por motivos de forma e de fondo a necesidade da ocupación. Neste caso terán que indica-los motivos polos que deba considerarse preferente a ocupación doutros bens ou a adquisición doutros dereitos distintos dos incluídos na relación que se publica como anexo a esta resolución. Tamén, e para os sos efectos da emenda de erros na descrición material e legal dos bens, calquera persoa natural ou xurídica poderá alegar e presenta-los antecedentes ou referencias que sirvan de fundamento para a dita rectificación.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle</p>
<p>ó ministerio fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 24 de xaneiro de 2003.</p>
<p>Jesús Bendaña Suárez</p>
<p>Delegado provincial de Lugo</p>
<p>ANEXO</p>
<p>Relación de propietarios: bens e dereitos afectados</p>
<p>pola concesión da explotación denominada Mondoñedo fracción segunda nº 5530.2 T.M. A Pastoriza, Lugo</p>
<table><tbody><tr><td></td></tr>
<tr><td>Predio</td><td>Titular catastral</td><td>Domicilio</td><td>Datos catastrais</td><td>Lugar</td><td>Cultivo</td><td>Superficie (ha)</td><td>Superficie
que se vai</td><td>Titular aparente /
Enderezo concello</td><td>Bens e dereitos afectados</td><td>Tipo afección</td></tr>
<tr><td></td></tr>
<tr><td>Polígono</td><td>Parcelas</td><td>expropiar (ha)</td></tr>
<tr><td></td></tr>
</tbody></table>
<table><tbody><tr><td>1º</td><td>Veciños de Xemil en Man Común</td><td>Úbeda (San Xoán) A Pastoriza (Lugo)</td><td>3</td><td>52</td><td>Louxeiras</td><td>Mato</td><td>111.9376</td><td>13.8424</td><td>José Pacio Iglesias, pdte. Comunidade de Montes de Xemil.</td><td>Coto das Louxeiras (lg. Xemil) T.M. A Pastoriza (Lugo)</td><td>Pleno dominio</td></tr>
<tr><td></td></tr>
<tr><td>2º</td><td>Veciños de Xemil en Man Común</td><td>Úbeda (San Xoán) A Pastoriza (Lugo)</td><td>3</td><td>80</td><td>Louxeiras</td><td>Mato</td><td>91.0112</td><td>16.3905</td><td>Xemil-Parroquia Bretoña
A Pastoriza (Lugo)</td><td>Coto das Louxeiras (lg. Xemil)
T.M. A Pastoriza (Lugo)</td><td>Pleno dominio</td></tr>
<tr><td></td></tr></tbody></table>

