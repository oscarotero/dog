---
date: '2003-03-17'
id: 97EE
page: 3
number: 53
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 5 de marzo de 2003 pola que se clasifica como benéfico-social a
  Fundación Educación e Deporte de Santiago de Compostela, Fedesa.
range: Orde
url: 'https://www.xunta.gal/dog/Publicados/2003/20030317/Anuncio97EE_gl.html'
---
<p>Visto o expediente de clasificación da Fundación Educación e Deporte de Santiago de Compostela, Fedesa, con domicilio en Santiago de Compostela.</p>
<p>Supostos de feito.</p>
<p>1. A fundación formulou solicitude de clasificación para os efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Santiago de Compostela o 31 de decembro de 2002, ante o notario Xosé Antonio Cortizo Nieto, co número mil cento sesenta e nove do seu protocolo por Roberto Pereira Costa, Waldo Rueda Soto, Rafael Romero López-Grado, Francisco Montero García e Manuel Ángel Cabana Rey, interveñen todos en nome propio.</p>
<p>3. Segundo establece o artigo 7 dos estatutos, o obxecto da fundación, é promover e apoia-lo deporte e a educación dos mozos galegos. Para a consecución do obxectivo anterior establécense os seguintes fins:</p>
<p>a) Participación activa na creación da infraestructura necesaria para a práctica do deporte polos mozos da cidade e da súa área de influencia.</p>
<p>b) Promoción e divulgación de todo tipo de actividades deportivas.</p>
<p>c) Realización de eventos deportivos como medio de promoción e difusión da cultura deportiva entre os mozos.</p>
<p>d) Promoción e impartición de formación dirixida especialmente a mozos.</p>
<p>e) Desenvolvemento de todo tipo de actividades docentes: seminarios, xornadas, conferencias, cursos, másters dirixido directa ou indirectamente ós mozos.</p>
<p>f) Promoción e execución de actividades lúdico-educativas.</p>
<p>4. O padroado da fundación estará integrado por Manuel Ángel Cabana Rey, como presidente, Roberto Pereira Costa, como secretario, e Waldo Rueda Soto, Rafael Romero López-Grado, e Francisco Montero García, como vocais.</p>
<p>5. A comisión integrada polos secretarios xerais de tódalas consellerías eleva ó conselleiro da Presidencia, Relacións Institucionais e Administración Pública proposta de clasificación como benéfico-social da Fundación Educación e Deporte de Santiago de Compostela, Fedesa, dado o seu obxecto e finalidade, polo que, véndose cumpridos os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como benéfico-social e á súa adscrición á Consellería de Familia, Xuventude e Voluntariado.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, quen exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola comisión de secretarios xerais na súa reunión do día 3 de marzo de 2003.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño e na Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude</p>
<p>DISPOÑO:</p>
<p>Clasificar como benéfico-social a Fundación Educación e Deporte de Santiago de Compostela, Fedesa</p>
<p>adscribíndoa á Consellería de Familia, Xuventude e Voluntariado, que exercerá plenamente o protectorado sobre ela.</p>
<p>Santiago de Compostela, 5 de marzo de 2003.</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>

