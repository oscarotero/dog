---
date: '2003-02-21'
id: 6A96
page: 2
number: 37
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 12 de febreiro de 2003 pola que se clasifica como de interese cultural
  a Fundación Derecho y Europa.
range: Orde
url: 'https://www.xunta.gal/dog/Publicados/2003/20030221/Anuncio6A96_gl.html'
---
<p>Visto o expediente de clasificación da Fundación Derecho y Europa, con domicilio en Ourense.</p>
<p>Supostos de feito:</p>
<p>1. A fundación formulou solicitude de clasificación para os efectos da súa inscrición no Rexistro de Fundacións de Interese Galego.</p>
<p>2. A Fundación Derecho y Europa foi constituída en escritura pública outorgada en Ourense o 25 de outubro de 2002, ante o notario Ernesto Alonso Rivera, co número dous mil catrocentos corenta e seis do seu protocolo por Jorge Robinat Elías, Dolores García Hervas, David de León Rey, José Luis Campo Alonso, Carmen Garcimartín Montero, interveñen no seu propio nome e dereito, facéndoo ademais David de León Rey en nome e representación de Enrique León Rey.</p>
<p>3. Segundo establece o artigo 6 dos estatutos, son fins da fundación a promoción, o desenvolvemento, a protección e o fomento dos estudios e investigacións sobre os fundamentos da civilización occidental, radicados na tradición da cultura europea, sobre as súas actividades sociais e culturais, e tamén a difusión dos referidos estudios a través de publicacións e outros medios e en xeral calquera outra actividade cultural de utilidade común que contribúa</p>
<p>ó desenvolvemento integral da persoa humana segundo a dignidade que lle é propia.</p>
<p>4. O padroado da fundación estará integrado por Jorge Robinat Elías como presidente, Enrique de León Rey e Dolores García Hervas como vicepresidentes, David de León Rey como secretario, e José Luis Campo Alonso, Carmen Garcimartín Montero e Nicolás Álvarez de las Asturias Bohorques Heredia como vocais.</p>
<p>5. A comisión integrada polos secretarios xerais de tódalas consellerías eleva ó conselleiro da Presidencia, Relacións Institucionais e Administración Pública, proposta de clasificación como de interese cultural da Fundación Derecho y Europa, dado o seu obxecto e finalidade, polo que, véndose cumpridos os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese cultural e á súa adscrición á Consellería de Cultura, Comunicación Social e Turismo.</p>
<p>Fundamentos de dereito:</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, corresponde a esta consellería a clasificación da fundación e a adscrición á consellería correspondente, quen exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 11 de febreiro de 2003.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño e Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese cultural a Fundación Derecho y Europa, adscribíndoa á Consellería de</p>
<p>Cultura, Comunicación Social e Turismo que exercerá plenamente o protectorado sobre ela.</p>
<p>Santiago de Compostela, 12 de febreiro de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

