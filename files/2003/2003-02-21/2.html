---
date: '2003-02-21'
id: 6A7E
page: 2
number: 37
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: II. AUTORIDADES E PERSOAL
title: >-
  Orde do 13 de febreiro de 2003 pola que se dispón o cesamento do
  vicepresidente do consello regulador da denominación de orixe Valdeorras.
range: Orde
url: 'https://www.xunta.gal/dog/Publicados/2003/20030221/Anuncio6A7E_gl.html'
---
<p>Por Orde do 24 de febreiro de 1977 o Ministerio de Agricultura aprobou o Regulamento da denominación de orixe Valdeorras e do seu consello regulador, para os viños producidos nesa comarca vitícola.</p>
<p>A competencia para efectuar nomeamentos e destitucións dos presidentes e vicepresidentes dos consellos reguladores das denominacións de orixe correspóndelle ó conselleiro de Política Agroalimentaria e Desenvolvemento Rural, unha vez asumidas as funcións na materia, de acordo coa competencia recollida no artigo 30.I.3 e 4 do Estatuto de autonomía de Galicia e segundo o disposto no artigo 31.3º do Decreto 63/2002, polo que se regulan os procesos electorais para a renovación dos membros dos consellos reguladores de denominacións de calidade en materia agroalimentaria.</p>
<p>Polo tanto, e conforme as atribucións que teño conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1998, do 20 de outubro,</p>
<p>DISPOÑO:</p>
<p>Artigo único.-O cesamento de Juan Pedro Lerga Paz nas súas funcións como vicepresidente do consello regulador da denominación de orixe Valdeorras, agradecéndolle-los servicios prestados.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de febreiro de 2003.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>

