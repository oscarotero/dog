---
date: '2003-02-05'
id: 4A82
page: 1
number: 25
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Cédula do 2 de xaneiro de 2003 pola que se notifica a suspensión do
  procedemento sancionador S-P-21/02, en materia de protección do patrimonio
  cultural de Galicia.
range: Cédula
url: 'https://www.xunta.gal/dog/Publicados/2003/20030205/Anuncio4A82_gl.html'
---
<p>Por medio desta cédula notifícaselle á persoa que se sinala no anexo, co seu último enderezo coñecido,</p>
<p>a suspensión do procedemento sancionador S-P-21/02, por causa de defecto de forma, consistente na ausencia de sinatura no escrito de alegacións ó acordo de incoación do expediente sancionador, presentadas con data 11 de outubro de 2002, requiríndolle a emenda de tal defecto, nun prazo non superior a dez días desde a súa publicación neste boletín oficial. De non ser así entenderanse como non presentadas, renunciando ó dereito que o asiste de alegar ante a Consellería de Cultura, Comunicación Social e Turismo.</p>
<p>Comunícaselle que para a emenda do defecto de forma deberá comparecer, debidamente acreditado, na Consellería de Cultura, Comunicación Social e Turismo.</p>
<p>Para que conste e lle sirva de notificación á citada persoa, en cumprimento do disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, expido, asino e selo esta cédula en Santiago de Compostela o 2 de xaneiro de 2003.</p>
<p>Roberto Pena Puentes</p>
<p>Instructor xefe do Servicio de Vixilancia</p>
<p>e Inspección do Patrimonio Cultural</p>
<p>ANEXO</p>
<p>Nº de expediente: S-P-21/02.</p>
<p>Interesada: Asociación de Vecinos de San Bartolomé de Rebordáns.</p>
<p>Último enderezo coñecido: r/ Loureiro, nº 8, 36700 Tui.</p>
<p>Feito denunciado: obras de pavimentación no parque-recinto de San Bartolomé de Rebordáns, sen contar coa previa e preceptiva autorización da Consellería de Cultura, Comunicación Social e Turismo, ó atoparse enclavado na zona antiga da cidade de Tui, declarada conxunto histórico-artístico polo Decreto 2286/1967, do 19 de agosto, tendo a consideración de ben de interese cultural, desde a promulgación da Lei 16/1985, do 25 de xuño, do patrimonio histórico español.</p>
<p>Precepto infrinxido: artigo 91 h) da Lei 8/1995, do 30 outubro, do patrimonio cultural de Galicia.</p>
<p>Precepto sancionador: artigo 95.2º da Lei 8/1995, do 30 outubro, do patrimonio cultural de Galicia.</p>

