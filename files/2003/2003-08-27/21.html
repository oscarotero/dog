---
date: '2003-08-27'
id: '19456'
page: 10
number: 165
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Resolución do 16 de xullo de 2003, da Delegación Provincial da Coruña, pola
  que se anuncia a aprobación do acordo da zona de concentración parcelaria de
  Leira, Ordes (A Coruña).
range: Resolución
url: 'https://www.xunta.gal/dog/Publicados/2003/20030827/Anuncio19456_gl.html'
---
<p>Ponse en coñecemento de tódolos interesados na concentración parcelaria da zona de Leira, Ordes (A Coruña), declarada de utilidade pública e urxente execución polo Decreto 525/1990, do 29 de novembro (DOG nº 248, do 19 de decembro) o seguinte:</p>
<p>Primeiro.-Con data do 26 de xuño de 2003, o director xeral de Infraestructuras Agrarias aprobou o acor</p>
<p>do de concentración parcelaria da zona de Leira, Ordes (A Coruña), que estará exposto ó público no Concello de Ordes e na zona, de conformidade co que determina a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro.</p>
<p>Segundo.-Os documentos que se poden examinar no citado concello refírense ós predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
<p>Terceiro.-Contra o devandito acordo os interesados poderán interpoñer recurso de alzada perante o conselleiro de Política Agroalimentaria e Desenvolvemento Rural, dentro do prazo de trinta días, contado desde a notificación persoal ou publicación substitutiva, na delegación provincial desta consellería (edificio administrativo de Monelos, praza Luís Seoane, s/n, 6º andar, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común.</p>
<p>A Coruña, 16 de xullo de 2003.</p>
<p>Jesús Collar Urquijo</p>
<p>Delegado provincial da Coruña</p>

