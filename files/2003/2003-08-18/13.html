---
date: '2003-08-18'
id: '19016'
page: 10
number: 158
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 7 de xullo de 2003, da Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, da instalación eléctrica que se cita.
  (Expediente IN407A 98/387).
range: Resolución
url: 'https://www.xunta.gal/dog/Publicados/2003/20030818/Anuncio19016_gl.html'
---
<p>Visto o expediente para otorgamento de autorización administrativa, aprobación do proxecto de</p>
<p>execución e declaración de utilidade pública, en concreto, das instalacións eléctricas que a continuación se detallan:</p>
<p>Solicitante: Unión Fenosa Distribución, S.A.</p>
<p>Enderezo social: avda. de Arteixo 171, A Coruña.</p>
<p>Denominación: L.M.T., C.T., R.B.T, Congostro.</p>
<p>Situación: Aranga.</p>
<p>Descricións técnicas: liña eléctrica aérea de media tensión a 15/20 kV, cunha lonxitude de 0,783 km, coa orixe na L.M.T. proxectada a C.T. Montemeá-Castizón e final no C.T. proxectado Congostro. Centro de transformación, tipo intemperie Congostro, cunha potencia de 50 kVA e relación de transformación de 15.000/380-220 V. Liña de baixa tensión aérea cunha lonxitude de 0,027 km, coa orixe no C.T. proxectado Congostro e conductor tipo R.Z. no termo municipal de Aranga.</p>
<p>O expediente someteuse ós trámites ordenados na Lei 54/1997, do 27 de novembro (BOE nº 285), do sector eléctrico, en no título VII do Real decreto, do 1 de decembro (BOE nº 310), sobre autorización de instalacións de enerxía eléctrica.</p>
<p>Na fase de información pública presentáronse as seguintes alegacións:</p>
<p>A propietaria do predio nº 1, María Josefa López Sante, solicita o cambio de trazado da liña que se vai construír.</p>
<p>Unión Fenosa Distribución, S.A., manifesta que o trazado da liña cumpre co disposto no Decreto 3151/1968, do 28 de novembro, R.T.L.E.A.T., e en especial o artigo 4, no que di que as liñas eléctricas se estudiarán seguindo o trazado que considere máis conveniente o autor do proxecto no seu intento de logra-la solución óptima para o conxunto da instalación.</p>
<p>Os propietarios dos predios nº 4 e nº 9, José Vázquez Sánchez e Aurelio Miranda Vidal, respectivamente, solicitan un cambio de trazado o que se execute en subterráneo.</p>
<p>Unión Fenosa Distribución, S.A., manifesta que os prexuízos poderán ser valorados na folla de aprecio. Que a alternativa proposta aumenta o número de afectados e que a liña podería discorrer paralela ó camiño pero gardándo as distancias regulamentarias, en consecuencia discorrería por outros predios. Que a alternativa subterránea supera o 10% do orzamento da parte afectada. Achegar os cálculos realizados.</p>
<p>A propietaria do predio nº 6, Celia Vázquez Sánchez solicita que a liña afecte o menos posible a súa producción arbórea, e que o predio forma parte dunha herdanza familiar, pide a anulación da autorización administrativa.</p>
<p>Unión Fenosa Distribución, S.A., solicita a declaración de utilidade pública dado que se proxecta co fin de garantir e mellora-la calidade e seguridade da subministración eléctrica na zona de Congostro.</p>
<p>Manifesta tamén que se pode ver sobre o plano que a liña se axusta ó camiño existente intentando que o prexuízo ocasionado na mesma sexa o menor posible. Que, en caso de non chegar a un acordo amigable, poderá no seu momento presenta folla de aprecio valorando os prexuízos que estime que lle cause esta instalación eléctrica sobre a súa propiedade, co fin de que o Xurado Provincial de Expropiación determine o prezo xusto definitivo.</p>
<p>A propietaria do predio nº 7, Rosa María Gómez Vázquez, alega que é propietaria do predio denominado Pontella e non Campo. Que está plantado de árbores e que o actual trazado causa un grave dano á súa propiedade. Que existe a posibilidade dun trazado alternativo que bordea o predio, o instalar a dita liña de forma subterránea.</p>
<p>Unión Fenosa Distribución, S.A., manifesta que de non chegar a un acordo amigable, poderá no seu momento presentar folla de aprecio valorando os prexuízos que estime lle cause a instalación, co fin de que o Xurado Provincial de Expropiación determine o prezo xusto definitivo. Que a alternativa suxerida implica librar de servidume o predio e varia-los afectados propostos e incluír novos propietarios, dado que a liña debe garda-las distancias regulamentarias á camiño polo que o trazado sería a través de outros predios. Referente á liña subterránea, non pode levarse a cabo por imcumprilo Decreto 2619/1966, do 20 de outubro, que non é admisible a variante cando o seu custo supere nun 10% o orzamento da parte da liña afectada. Achega os cálculos realizados.</p>
<p>Vista a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial resolve:</p>
<p>Autorizar, aproba-lo proxecto de execución e declarar de utilidade pública, en concreto, as devanditas instalacións, nas que as características axustaranse en tódalas súas partes ás que figuran no anteproxecto, e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a un ano, contado a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
<p>Contra essta resolución poderá interpoñer recurso de alzada ante o conselleiro de Innovación, Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que coide pertinente ó seu dereito.</p>
<p>A Coruña, 7 de xullo de 2003.</p>
<p>Jesús Espada Martínez</p>
<p>Delegado provincial da Coruña</p>

