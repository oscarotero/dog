---
date: '2003-03-19'
id: 9F76
page: 3
number: 55
agency: 'CONSELLERÍA DE INNOVACIÓN, INDUSTRIA E COMERCIO'
section: II. AUTORIDADES E PERSOAL
title: >-
  Orde do 11 de marzo de 2003 pola que se nomean os membros da Comisión de
  Selección de Investigación.
range: Orde
url: 'https://www.xunta.gal/dog/Publicados/2003/20030319/Anuncio9F76_gl.html'
---
<p>O Decreto 37/1998, do 30 de xaneiro, (DOG do 6 de febreiro), crea a Comisión de Selección de Investigación, dependente da Consellería da Presidencia e Administración Pública, a través da Secretaría Xeral de Investigación e Desenvolvemento, determina as súas funcións e fixa o marco para a súa composición e para o nomeamento dos seus membros.</p>
<p>A nova estructura orgánica dos departamentos da Xunta de Galicia fixada polo Decreto 23/2003, do 20 de xaneiro, establece entre os órganos superiores da Consellería de Innovación, Industria e Comercio, a Dirección Xeral de Investigación e Desenvolvemento. Así mesmo, a orde da Consellería de Innovación, Industria e Comercio do 30 de xaneiro de 2003 dispón que o exercicio das funcións que o Decreto 374/1998, do 29 de decembro, lle atribuía á Secretaría Xeral de Investigación e Desenvolvemento correspóndelle á Dirección Xeral de Investigación e Desenvolvemento.</p>
<p>En consecuencia e dada a necesidade de que a Comisión de Selección de Investigación inicie as súas reunións para elaborar propostas de resolución das axudas correspondentes ó programa de Promoción Xeral de Investigación do Plan Galego de Investigación, Desenvolvemento e Innovación Tecnolóxica cómpre nomea-los membros da dita comisión.</p>
<p>Polo que antecede, e atendendo á proposta do director xeral de Investigación e Desenvolvemento, esta consellería</p>
<p>DISPÓN:</p>
<p>Artigo 1º</p>
<p>A Comisión de Selección de Investigación creada polo Decreto 37/1998 queda integrada polas persoas que a seguir se relacionan:</p>
<p>Presidente: José Ramón Leis Fidalgo.</p>
<p>Vocais:</p>
<p>-Manuel José Botana Agra. Área de ciencias sociais e xurídicas.-Mercedes Brea López. Área de humanidades.-Diego Cabello Ferrer. Área de ciencias experimentais.</p>
<p>-Mª Victoria Carballo-Calero Ramos. Área de humanidades.-Javier Cuadrado Aranda. Área de ensinanzas técnicas.-Luis Felipe de la Cruz Palomino. Área de ciencias da saúde.</p>
<p>-Luis Diz Marzán. Área de ciencias experimentais.-Jorge Domínguez Martín. Área de ciencias experimentais.-Fernando Domínguez Puente. Área de ciencias da saúde.-Antonio Figueras Huerta. Área de ciencias experimentais.-Antonio García Pino. Área de ensinanzas técnicas.-José Manuel Sánchez Santos. Área de ciencias económicas.-José Luis Veira Veira. Área de ciencias sociais e xurídicas.</p>
<p>Secretario: un funcionario da Dirección Xeral de Investigación e Desenvolvemento.</p>
<p>Artigo 2º</p>
<p>Facúltase a Comisión de Selección de Investigación para solicitar información e asesoramento, establecendo os contactos necesarios que conduzan a unha máis axeitada distribución dos fondos destinados ás convocatorias de axudas e bolsas de fomento da investigación que xestione a Dirección Xeral de Investigación e Desenvolvemento.</p>
<p>Disposición derrogatoria</p>
<p>Queda derrogada a Orde do 12 de marzo de 2001 (DOG do 19 de marzo).</p>
<p>Santiago de Compostela, 11 de marzo de 2003.</p>
<p>Juan Rodríguez Yuste</p>
<p>Conselleiro de Innovación, Industria e Comercio</p>

