---
date: '2003-03-19'
id: A812
page: 3
number: 55
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: VI. ANUNCIOS
title: >-
  Cédula do 6 de febreiro de 2003, da Delegación Provincial de Pontevedra, pola
  que se fai pública a resolución desestimatoria do 23 de decembro de 2002 da
  renda para o inicio da actividade do expediente administrativo FM 341D
  2002/954-5.
range: Cédula
url: 'https://www.xunta.gal/dog/Publicados/2003/20030319/AnuncioA812_gl.html'
---
<p>De conformidade co disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado pola interesada da resolución denegatoria da subvención do expediente administrativo, consonte o establecido na Orde do 1 de febreiro de 2001 (DOG do 28 de febreiro), publícase:</p>
<p>1. Expediente de renda para o inicio da actividade: FM 341D 2002/954-5.</p>
<p>Orde da convocatoria: 1 de febreiro de 2001 (DOG do 28 de febreiro).</p>
<p>Interesada: Mónica Rodríguez González.</p>
<p>Enderezo: As Angustias, 54, Sanguiñeda, 36415 Mos (Pontevedra).</p>
<p>Asunto: resolución denegatoria do delegado provincial da Consellería de Asuntos Sociais, Emprego e Relacións Laborais de data 23 de decembro de 2002, ó abeiro da Orde do 1 de febreiro de 2001 (DOG do 28 de febreiro).</p>
<p>Resolución:</p>
<p>«Examinada a solicitude de axudas para o emprego autónomo, presentada por Mónica Rodríguez González, e tendo en conta os seguintes:</p>
<p>Antecedentes.</p>
<p>Primeiro.-A solicitude foi presentada o 12-6-2002. Xunto coa solicitude presentouse diversa documentación da esixida na orde de convocatoria, e pedíanse os seguintes tipos de axuda:</p>
<p>-Renda para o inicio da actividade.</p>
<p>Segundo.-Da documentación que consta no expediente despréndese que non se cumpren os requisitos, polas razóns que se indican:</p>
<p>Non estar inscrita no Servicio Público de Emprego, segundo consta no certificado do Servicio Público de Emprego, no momento de inicia-la actividade, incumprindo a base segunda do anexo B da orde reguladora.</p>
<p>Beneficiarios: «Poderan ser beneficiarios das axudas deste programa os desempregados inscritos como demandantes de emprego no Servicio Público de Emprego que proxecten a creación do seu propio posto de traballo mediante a súa constitución en traballadores autónomos por conta propia...».</p>
<p>Terceiro.-Na tramitación do presente expediente, observáronse tódolos requisitos e prescricións legais.</p>
<p>Fundamentos.</p>
<p>Primeiro.-A competencia, por delegación da Consellería de Asuntos Sociais, Emprego e Relacións Laborais, desta delegación provincial para coñecer e resolve-la presente solicitude, vén determinada polo artigo 2 da Orde do 5 de abril de 2002 pola que se establecen os programas de axudas para o fomento do emprego en empresas de economía social para a promoción do emprego autónomo e para a integración laboral das persoas con discapacidade en centros especiais de emprego e traballo autónomo.</p>
<p>Segundo.-Do actuado e da documentación achegada, despréndese que non se cumpren as condicións e requisitos esixidos na orde de convocatoria, polas razóns que se indican no orixinal segundo dos precedentes antecedentes e que constitúen a motivación da presente.</p>
<p>Vistos os preceptos citados e demais de xeral e pertinente aplicación esta delegación provincial</p>
<p>ACORDA:</p>
<p>Non conceder a Mónica Rodríguez González a axuda ou subvención solicitada ó abeiro da citada Orde do 5 de abril de 2002, polas razóns expostas no ordinal segundo dos precedentes antecedentes.</p>
<p>Notifíquese esta resolución a interesada, facéndolle saber que pon fin a vía administrativa e contra ela cabe formular recurso contencioso-administrativo, no prazo de dous meses contados desde o día seguinte ó da notificación da presente resolución, ante a Sala do Contencioso-Administrativo do Tribunal Superior de Xustiza de Galicia; así mesmo, con anterioridade e con carácter potestativo, poderá interpoñerse recurso de reposición, no prazo dun mes contado desde o día seguinte ó da notificación desta resolución, ante esta delegación provincial de Asuntos Sociais, Emprego e Relacións Laborais, todo iso de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 23 de decembro de 2002. P.D. Joaquín Macías Sánchez. Delegado provincial de Pontevedra».</p>
<p>Os correspondentes expedientes constan no Servicio de Fomento do Emprego da Delegación Provincial da Consellería de Asuntos Sociais, Emprego e Relacións Laborais en Vigo.</p>
<p>Vigo, 6 de febreiro de 2003.</p>
<p>Joaquín Macías Sánchez</p>
<p>Delegado provincial de Pontevedra</p>

