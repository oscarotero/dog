---
date: '2003-03-19'
id: A832
page: 3
number: 55
agency: CONCELLO DE ARTEIXO
section: VI. ANUNCIOS
title: Anuncio (35/2002.DUA).
range: Anuncio
url: 'https://www.xunta.gal/dog/Publicados/2003/20030319/AnuncioA832_gl.html'
---
<p>O Pleno da Corporación, en sesión ordinaria celebrada o día 26-9-2002, acordou aprobar definitivamente a división do ámbito da UA 33 en dous polígonos, promovida por José María Caamaño Louro en representación de Sistemas Metálicos Caamaño, S.L.</p>
<p>Ante a eventualidade de que poidan existir interesados descoñecidos neste procedemento, se ignore o lugar de notificación dalgún ou intentada esta non se puidese practicar, sirva este escrito de notificación, coa finalidade e alcance que se contemplan no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada parcialmente pola Lei 4/1999, do 13 de xaneiro (LRXPAC).</p>
<p>Recursos:</p>
<p>-Contra este acordo poderase interpoñer ben de forma potestativa recurso de reposición ante o mesmo órgano que o dictou ou xa directamente recurso contencioso-administrativo perante a sala correspondente do Tribunal Superior de Xustiza de Galicia (STSXG) no prazo de dous meses contados a partir do día seguinte ó da publicación deste anuncio, segundo o disposto no artigo 46 da Lei 29/1998, do 13 de xullo, reguladora da xurisdicción contencioso-administrativa (LXCA).</p>
<p>-Se se opta por interpoñer recurso de reposición previo ó contencioso-administrativo deberá facerse perante o órgano municipal do que dimana este acto no prazo dun mes contado a partir do día seguinte ó da publicación deste anuncio, segundo o disposto nos artigos 116 e 117 da LRXPAC.</p>
<p>-Contra a resolución expresa do recurso de reposición, poderase interpoñer recurso contencioso-administrativo perante a STSXG no prazo de dous meses contados a partir do día seguinte ó da notificación do acordo recorrido segundo o disposto no artigo 46 da LXCA.</p>
<p>-Contra a resolución presunta do recurso de reposición, que terá lugar transcorrido un mes desde a súa interposición sen que fose notificado, poderase interpoñer recurso contencioso-administrativo perante a STSXG no prazo de seis meses, contados a partir do día seguinte a aquel no que a resolución do devandito recurso de reposición se debería ter notificado de forma expresa (un mes desde a inter</p>
<p>posición deste), todo iso de acordo co disposto no artigo 46 LXCA en relación cos artigos 116 e 117 da LRXPAC.</p>
<p>Arteixo, 18 de decembro de 2002.</p>
<p>P.D. (Decreto 587/1999)</p>
<p>María Isabel Vila Vilas</p>
<p>Primeira tenente alcalde</p>

