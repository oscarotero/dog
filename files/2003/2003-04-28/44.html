---
date: '2003-04-28'
id: ECB6
page: 5
number: 81
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 1 de abril de 2003, da Delegación Provincial de Ourense, polo que se
  notifican as incoacións dos expedientes sancionadores de incendios
  relacionados no anexo e de referencia OU 065/03 IN e dous máis devoltos polo
  servicio de correos.
range: Edicto
url: 'https://www.xunta.gal/dog/Publicados/2003/20030428/AnuncioECB6_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administracións</p>
<p>públicas e do procedemento administrativo común, notifícaselles ás persoas que no anexo se mencionan, a incoación dos expedientes sancionadores por presunta infracción á Lei sobre incendios forestais 81/1968, do 5 de decembro e do seu Regulamento, aprobado polo Decreto 3769/1972, do 23 de decembro ó non ser posible a súa notificación a través do servicio de correos.</p>
<p>Noméase instructora dos expedientes a Montserrat González Pérez, funcionaria desta delegación; o réxime de recusación é o establecido nos artigos 28 e 29 da Lei 30/1992.</p>
<p>Para os efectos previstos na Lei de réxime xurídico das administracións públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación desta notificación para que poidan examina-los expedientes nesta delegación provincial, sita na rúa do Paseo nº 18-5º andar e achegar por escrito alegacións, documentos, informacións ou proposta de probas que consideren convenientes na defensa dos seus dereitos.</p>
<p>De conformidade co artigo 42.4º da Lei 30/1992, en relación coa Lei 4/1999, de réxime xurídico das administracións públicas e do procedemento administrativo común, infórmase de que no caso de non resolve-lo presente expediente no prazo de seis meses, tendo en conta as posibles interrupcións do seu cómputo por causas imputables ó interesado producirase a súa caducidade. A resolución que declare a caducidade ordenará o arquivo das actuacións cos efectos previstos no artigo 92 desta lei.</p>
<p>De non efectuaren alegación ningunha no prazo fixado, este acordo de incoación poderá ser considerado proposta de resolución, conforme o establecido no artigo 13.2º do Regulamento para o exercicio da potestade sancionadora, aprobado polo Real decreto 1398/1993, do 4 de agosto, determinándose para estes efectos os importes da sanción indicados no anexo.</p>
<p>Para resolve-lo expediente é competente por razón da contía da multa o delegado provincial desta consellería de acordo co artigo 141 do Regulamento da Lei de incendios forestais.</p>
<p>O pagamento voluntario porá fin ó expediente. O importe da sanción que en cada caso corresponda, farase efectiva empregando o impreso oficial que se facilitará na Delegación Provincial en Ourense ou en calquera unidade administrativa pertencente á Xunta de Galicia.</p>
<p>Ourense, 1 de abril de 2003.</p>
<p>Agustín Prado Verdeal</p>
<p>Delegado provincial de Ourense</p>
<table><tbody><tr><td></td></tr>
<tr><td>Expediente nº/ano</td><td>Denunciado
DNI</td><td>Último enderezo coñecido</td><td>Feito denunciado</td><td>Precepto infrinxido e sancionador</td><td>Sanción</td></tr>
<tr><td></td></tr>
</tbody></table>
<table><tbody><tr><td>OU 065/03 IN</td><td>José Luis Fernández Bastos
DNI: 36061278</td><td>Beade-Saa, nº 76
36312 Vigo</td><td>Abandono de vehículo
PO-2845-AD</td><td>Artigo 137 e) do Regulamento do 23-12-1972 en relación coa Resolución do 11-2-2003 da DXM e I. Forestais</td><td>300,51 A</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Expediente nº/ano</td><td>Denunciado
DNI</td><td>Último enderezo coñecido</td><td>Feito denunciado</td><td>Precepto infrinxido e sancionador</td><td>Sanción</td></tr>
<tr><td></td></tr>
</tbody></table>
<table><tbody><tr><td>OU 085/03 IN</td><td>Mª Milagros Hernández Hernández
DNI: 71142886</td><td>Barrio de la Esperanza, nº 104
47007 Valladolid</td><td>Abandono de vehículo
BI-1666-AW</td><td>Artigo 137 e) do Regulamento do 23-12-1972 en relación coa Resolución do 11-2-2003 da DXM e I. Forestais</td><td>300,51 A</td></tr>
<tr><td></td></tr>
<tr><td>OU 092/03 IN</td><td>Manuel Martínez Pérez
DNI: 34992439</td><td>Rozas
32310 Rubiá</td><td>Abandono de vehículo
OR-8096-K</td><td>Artigo 137 e) do Regulamento do 23-12-1972 en relación coa Resolución do 11-2-2003 da DXM e I. Forestais</td><td>300,51 A</td></tr>
<tr><td></td></tr></tbody></table>

