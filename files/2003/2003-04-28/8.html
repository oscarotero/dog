---
date: '2003-04-28'
id: EC1A
page: 5
number: 81
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 9 de abril de 2003 pola que se autoriza a apertura e posta en
  funcionamento do centro autorizado de danza profesional Liceo La Paz, da
  Coruña, para impartir, con carácter definitivo, as ensinanzas dos graos
  elemental e medio de danza.
range: Orde
url: 'https://www.xunta.gal/dog/Publicados/2003/20030428/AnuncioEC1A_gl.html'
---
<p>Segundo o disposto no artigo 31 do Estatuto de autonomía de Galicia, é competencia da Comunidade Autónoma galega a regulamentación e administración do ensino en toda a súa extensión, niveis e graos, modalidades e especialidades e, de acordo co artigo 1 do Decreto 213/1998, do 10 de xullo (Diario Oficial de Galicia do 23 de xullo), a Consellería de Educación e Ordenación Universitaria é o órgano da Administración da Comunidade Autónoma de Galicia ó que lle corresponden estas competencias.</p>
<p>Nesta consellería recibiuse solicitude de autorización para apertura e posta en funcionamento dun centro autorizado de danza profesional denominado Liceo La Paz, na Coruña, para impartir, con carácter definitivo, as ensinanzas dos graos elemental e medio de danza que establece a Lei orgánica 1/1990, do 3 de outubro, de ordenación xeral do sistema educativo (Boletín Oficial del Estado do 4 de outubro).</p>
<p>A Delegación Provincial da Consellería de Educación e Ordenación Universitaria da Coruña informa do cumprimento dos requisitos mínimos que establece o Real decreto 389/1992, do 15 de abril (BOE do 28 de abril), para os centros que impartan as ensinanzas artísticas regradas previstas no capítulo primeiro do titulo II da Lei orgánica 1/1990, do 3 de outubro, de ordenación xeral do sistema educativo, e de que a estructura e planificación académica do centro se axusta ó disposto no Decreto 260/1994, do 29 de xullo, polo que se establece o currículo do grao elemental das ensinanzas de danza (DOG do 16 de agosto) e no Decreto 9/2002, do 10 de xaneiro, polo que se establece o currículo</p>
<p>do grao medio das ensinanzas de danza e o acceso ós ditos graos (DOG do 29 de xaneiro).</p>
<p>Cumpridos tódolos trámites regulamentarios e tendo en conta o anteriormente exposto, esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Primeiro.-Autorizar para impartir, con carácter definitivo, as ensinanzas correspondentes ós graos elemental e medio de danza establecidas na Lei orgánica 1/1990, do 3 de outubro, de ordenación xeral do sistema educativo ó centro autorizado de danza profesional Liceo La Paz, da Coruña, segundo os datos que figuran no anexo a esta orde.</p>
<p>Segundo.-En cumprimento do que establece a disposición adicional terceira do Decreto 253/1995, do 29 de setembro (DOG do 11 de outubro), o centro autorizado de danza profesional Liceo La Paz, da Coruña, queda adscrito, para efectos administrativos, ó conservatorio profesional de danza da Deputación Provincial da Coruña.</p>
<p>Terceiro.-A presente autorización para imparti-las ensinanzas dos graos elemental e medio de danza terá efectos a partir do curso académico 2003-2004.</p>
<p>Cuarto.-O mencionado centro queda obrigado ó cumprimento da lexislación vixente e a solicita-la oportuna revisión da autorización cando teña que modificarse calquera dos datos sinalados nesta orde.</p>
<p>Quinto.-A presente orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14 de xaneiro), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), ou ben os interesados poderán presentar directamente recurso contencioso administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (BOE do 14 de xullo).</p>
<p>Disposición derradeira</p>
<p>Facúltanse as direccións xerais de Centros e Ordenación Educativa e de Formación Profesional e Ensinanzas Especiais para dicta-las disposicións necesarias para o desenvolvemento da presente orde.</p>
<p>Santiago de Compostela, 9 de abril de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Coruña, A.</p>
<p>Concello: Coruña, A.</p>
<p>Localidade: Coruña, A.</p>
<p>Enderezo: rúa As Cernadas, 20 (Polígono Matogrande).</p>
<p>Código do centro: 15032297.</p>
<p>Titulares: Carlos Pérez Roca e Antonio Pintor Vidal.</p>
<p>Denominación xenérica: centro autorizado de danza profesional.</p>
<p>Denominación específica: Liceo La Paz.</p>
<p>Número de postos escolares autorizados:-Grao elemental: 80.-Grao medio: 90.</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

