---
date: '2003-09-24'
id: 1B346
page: 11
number: 185
agency: 'CONSELLERÍA DE INNOVACIÓN, INDUSTRIA E COMERCIO'
section: III. OUTRAS DISPOSICIÓNS
title: >-
  Orde do 15 de setembro de 2003 pola que se amplía o prazo de presentación dos
  xustificantes de gasto das axudas para adquisición de infraestructura
  científico-técnica e material bibliográfico concedidas por Resolución do 13 de
  maio de 2003 (Diario Oficial de Galicia do 21 de maio).
range: Orde
url: 'https://www.xunta.gal/dog/Publicados/2003/20030924/Anuncio1B346_gl.html'
---
<p>Por resolución da Consellería de Innovación, Industria e Comercio do 13 de maio de 2003, concédense as axudas para a adquisición de infraestructura científico-técnica e material bibliográfico convocadas por Resolución do 30 de decembro de 2002 da Consellería de Presidencia, Relacións Institucionais e Administración Pública, conforme as bases recollidas no anexo IV da orde da Consellería da Presidencia, Relacións Institucionais e Administración Pública do 1 de abril de 2002.</p>
<p>No punto segundo da Resolución do 13 de maio de 2003, e de conformidade coas bases 5 e 6 da orde de convocatoria, establécese que os beneficiarios destas axudas deberán presenta-la documentación requirida para o libramento das subvencións antes do 25 de setembro de 2003.</p>
<p>Tendo en conta a complexidade do proceso administrativo de adquisición dos ditos equipos, considérase preciso amplia-lo prazo de xustificación dos investimentos realizados polos beneficiarios destas axudas.</p>
<p>En consecuencia, e de conformidade no disposto no artigo 49 da Lei de réxime xurídico das administracións públicas e do procedemento administrativo común,</p>
<p>DISPOÑO:</p>
<p>Artigo único.-Amplia-lo prazo de presentación da documentación requirida para proceder ó libramento das axudas concedidas por Resolución do 13 de maio de 2003, da Consellería de Innovación, Industria e Comercio, ata o 25 de outubro de 2003.</p>
<p>Santiago de Compostela, 15 de setembro de 2003.</p>
<p>Juan Rodríguez Yuste</p>
<p>Conselleiro de Innovación, Industria e Comercio</p>

