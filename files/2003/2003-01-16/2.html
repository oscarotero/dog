---
date: '2003-01-16'
id: 190E
page: 511
number: 10
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 12 de decembro de 2002 pola que se autoriza o cambio de titularidade
  do centro privado Aula Estudio de Vigo (Pontevedra).
range: Orde
url: 'https://www.xunta.gal/dog/Publicados/2003/20030116/Anuncio190E_gl.html'
---
<p>Examinado o expediente iniciado polo centro privado Aula Estudio de Vigo (Pontevedra), no que solicita o cambio de titularidade.</p>
<p>Resultando que mediante escritura pública notarial, Aula Estudio, C.B. cede a súa titularidade, para tódolos efectos, a Aula Estudio Formación Práctica, S.L.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que se cumpriron neste expediente os requisitos esixidos pola normativa vixente nesta materia.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autoriza-lo cambio de titularidade do centro privado Aula Estudio de Vigo (Pontevedra) a favor de Aula Estudio Formación Práctica, S.L. con tódolos dereitos e obrigas contraídos pola cesionista Aula Estudio, C.B., sen prexuízo das responsabilidades que puidesen recaer sobre a anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Santiago de Compostela, 12 de decembro de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

