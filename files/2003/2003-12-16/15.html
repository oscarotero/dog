---
date: '2003-12-16'
id: 2340A
page: 15
number: 243
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 20 de novembro de 2003 pola que se nomea catedrática de escola
  universitaria da área de coñecemento de dereito civil, do departamento de
  Dereito Privado, a Natalia Álvarez Lata (praza 229/2001).
range: Resolución
url: 'https://www.xunta.gal/dog/Publicados/2003/20031216/Anuncio2340A_gl.html'
---
<p>Visto o acordo da comisión de reclamacións do claustro universitario desta universidade, adoptado na súa reunión do 17 de novembro de 2003, polo que se ratifica a proposta formulada pola comisión encargada de xulga-lo concurso convocado por Resolución do 13 de novembro de 2001 (BOE do 27 de novembro) para a provisión da praza número 229/2001 de catedrático de escola universitaria da área de coñecemento de dereito civil, do departamento de Dereito Privado desta universidade, a favor de Natalia Álvarez Lata, e unha vez acreditados pola interesada os requisitos a que alude o punto 2º do artigo 5 do Real decreto 1888/1984, do 26 de setembro,</p>
<p>Este rectorado, en uso das atribucións conferidas polo artigo 20 da Lei 6/2001, do 21 de decembro, de universidades, e demais disposicións que a desenvolven, resolveu nomear a Natalia Álvarez Lata catedrática de escola universitaria da área de coñecemento de derecho civil, do departamento de Dereito Privado desta universidade.</p>
<p>A Coruña, 20 de novembro de 2003.</p>
<p>(Resolución 26-9-2003)</p>
<p>Eliseo Alfonso Barca Lozano</p>
<p>Rector da Universidade da Coruña en funcións</p>

