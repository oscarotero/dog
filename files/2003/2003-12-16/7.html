---
date: '2003-12-16'
id: '233E6'
page: 15
number: 243
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 25 de novembro de 2003 pola que se ordena publica-la decisión do
  xurado do premio Elías Valiña ó esforzo revitalizador e promocional do Camiño
  de Santiago.
range: Resolución
url: 'https://www.xunta.gal/dog/Publicados/2003/20031216/Anuncio233E6_gl.html'
---
<p>Por Orde do 10 de abril de 2003 (DOG nº 90, do luns, 12 de maio) convocouse o Premio Elías Valiña ó esforzó revitalizador e promocional do Camiño de Santiago, co fin de recoñecer e recompensa-los méritos de todas aquelas institucións, asociacións ou entidades culturais que dediquen unha parte significativa da súa actividade á revitalización e promoción do Camiño de Santiago, contribuíndo así ó coñecemento e divulgación do significado histórico, relixioso e cultural da Ruta Xacobea.</p>
<p>O artigo 4 da citada orde establece que o premio será outorgado por un xurado presidido polo conselleiro de Cultura, Comunicación Social e Turismo ou persoa en quen delegue, e estará integrado polos seguintes membros: o presidente do Comité Internacional de Expertos do Camiño de Santiago, dous membros nomeados polo comité, as institucións, aso</p>
<p>ciacións culturais, padroados ou fundacións que resultasen gañadores nas anteriores convocatorias e os presidentes das entidades inscritas no Rexistro de Entidades de Promoción do Camiño de Santiago cos números 25, 26, 27 e 28.</p>
<p>De acordo co citado artigo 4, as decisións do xurado serán inapelables e daranse a coñecer mediante publicación no DOG e por comunicación directa ó galardoado.</p>
<p>Por todo isto</p>
<p>RESOLVO:</p>
<p>Artigo único.-Ordeno publica-la decisión do xurado do Premio Elías Valiña ó esforzo revitalizador e promocional do Camiño de Santiago.</p>
<p>O citado xurado, reunido en Santiago de Compostela o día 22 de novembro de 2003, acordou concede-lo Premio Elías Valiña ó esforzo revitalizador e promocional do Camiño de Santiago, ó proxecto presentado por La Cofradía del Santo de Santo Domingo de la Calzada (La Rioja).</p>
<p>Santiago de Compostela, 25 de novembro de 2003.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>CONSELLERÍA DE XUSTIZA, INTERIOR E ADMINISTRACIÓN</p>
<p>LOCAL</p>

