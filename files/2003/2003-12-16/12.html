---
date: '2003-12-16'
id: 233FE
page: 15
number: 243
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: IV. OPOSICIÓNS E CONCURSOS
title: >-
  Orde do 4 de decembro de 2003 pola que se anuncia convocatoria pública para a
  provisión, polo sistema de libre designación, de varios postos de traballo
  vacantes na Consellería de Xustiza, Interior e Administración Local.
range: Orde
url: 'https://www.xunta.gal/dog/Publicados/2003/20031216/Anuncio233FE_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, reformada polas leis 4/1991, do 8 de marzo, e 3/1995, do 10 de abril, e nos artigos 16 e 17 do Decreto 93/1991, do 20 de marzo, e en</p>
<p>uso das atribucións conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I desta orde.</p>
<p>Segundo.-Poderán concorrer a ela os/as funcionarios/as de carreira que reúnan as condicións que para o posto de traballo se sinalan no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Xustiza, Interior e Administración Local (edificio administrativo de San Caetano, bloque 5, 3ª planta, 15711 Santiago de Compostela), nas súas</p>
<p>delegacións provinciais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días contados a partir do seguinte ó da publicación desta orde no Diario Oficial de Galicia, segundo o modelo que se inclúe como anexo II.</p>
<p>Cuarto.-Os/as aspirantes deberán unirlle á petición un currículum vitae xustificando documentalmente os méritos que aleguen.</p>
<p>Os méritos alegados e non probados da maneira sinalada no parágrafo anterior non se terán en conta.</p>
<p>Quinto.-No caso de que resulte seleccionado/a para ocupa-lo posto de traballo que se relaciona no anexo I desta orde, un/ha funcionario/a con destino noutras administracións, requirirase o informe favorable do departamento onde preste servicios, considerándose favorable de non emitirse no prazo de quince días, segundo o preceptuado no artigo 67 do Real decreto 364/1995, do 10 de marzo. Unha vez tramitado o seu traslado a esta Comunidade Autónoma procederase a adxudicarlle o posto para o que foi seleccionado. Se no prazo de dous meses a partir da publicación no DOG, o/a funcionario/a seleccionado/a non se puidese incorporar á Comunidade Autónoma, considerarase deserto o posto e poderase proceder de novo á súa provisión.</p>
<p>Sexto.-A resolución desta convocatoria farase pública no DOG e poderá, de considerarse oportuno, declararse deserto o posto de traballo.</p>
<p>Sétimo.-O prazo de toma de posesión será de tres días hábiles se o destino anterior radica na mesma localidade do novo, e dun mes se radica en localidade distinta ou comporta o reingreso ó servicio activo. O prazo de toma de posesión empezarase a contar a partir do día seguinte ó do cesamento, que se deberá producir dentro dos tres días hábiles seguintes ó da publicación da resolución no DOG, agás no caso de procedencia doutras administracións, que deberá efectuarse dentro dos tres días hábiles seguintes ó da resolución de traslado á Comunidade Autónoma, co límite dos dous meses a que se fai referencia no punto quinto desta orde. Se a resolución comporta o reingreso ó servicio activo, o prazo de toma de posesión deberá computarse desde o día seguinte ó da publicación da resolución no DOG.</p>
<p>Oitavo.-Contra esta orde, que pon fin á vía administrativa, os interesados poderán interpor recurso contencioso-administrativo perante o Xulgado do Contencioso-Administrativo competente no prazo de dous meses contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 4 de decembro de 2003.</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Administración Local</p>
<p>ANEXO I</p>
<p>Código do posto: XUC050000215770025.</p>
<p>Denominación do posto: Servicio de Asociacións e Espectáculos.</p>
<p>Grupo: AB.</p>
<p>Nivel: 28A.</p>
<p>C. específico: 11.082,96.</p>
<p>Corpo ou escala: xeral/especial.</p>
<p>Adscri. Adm. p.: A11.</p>
<p>Formación específica: 501-640.</p>
<p>dependencia: Direccion Xeral de Interior e Protección Civil.</p>
<p>Localidade: Santiago de Compostela.</p>
<p>Código do posto: XUC010000015770001.</p>
<p>Denominación do posto: secretario/a conselleiro.</p>
<p>Grupo: CD.</p>
<p>Nivel: 20.</p>
<p>C. específico: 3.990.</p>
<p>Corpo ou escala: xeral.</p>
<p>Adscr. Adm. p.: A11.</p>
<p>Formación específica: 001-641</p>
<p>Dependencia: gabinete conselleiro.</p>
<p>Localidade: Santiago de Compostela.</p>
<p>Código do posto: XUC010000015770003.</p>
<p>Denominación do posto: adxunto/a secretario/a conselleiro.</p>
<p>Grupo: CD.</p>
<p>Nivel: 18.</p>
<p>C. específico: 3.546,48.</p>
<p>Corpo ou escala: xeral.</p>
<p>Adscr. Adm. p.: A11.</p>
<p>Formación específica: 001-641.</p>
<p>Dependencia: gabinete conselleiro.</p>
<p>Localidade: Santiago de Compostela.</p>
<p>Descrición dos códigos de adscrición a administracións públicas:</p>
<p>A11: adscrición indistinta a funcionarios da Administración da Xunta de Galicia, Administración do Estado, Administración de comunidades autónomas.</p>
<p>Descrición de códigos de titulación académica e formación específica:</p>
<p>001: mecanografía.</p>
<p>501: licenciado en dereito (mérito).</p>
<p>640: para persoal doutra Administración, curso de perfeccionamento de galego (requisito indispensable).</p>
<p>641: para persoal doutra Administración, curso de iniciación de galego (requisito indispensable).</p>

