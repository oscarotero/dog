---
date: '2003-01-23'
id: 2F5A
page: 882
number: 15
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 26 de decembro de 2002 pola que se autorizan as instalacións
  electromecánicas, se declara a utilidade pública, en concreto, se aproba o
  proxecto de execución e se recoñece a condición de instalación acollida ó
  réxime especial do parque eólico denominado Álabe-Labrada e se declara a súa
  compatibilidade co permiso de investigación denominado Togiza 5531 e coa
  solicitude de concesión de explotación Togiza 5531.2. (Expediente 061/EOL).
range: Resolución
url: 'https://www.xunta.gal/dog/Publicados/2003/20030123/Anuncio2F5A_gl.html'
---
<p>Examinado o expediente instruído por pedimento de Acciona Eólica de Galicia, S.A. con enderezo para efectos de notificacións en parque empresarial La Moraleja, avda. de Europa nº 18, 28108 Alcobendas-Madrid, sobre autorización de instalacións e utilidade pública do parque eólico denominado Álabe-Labrada; resultan os seguintes antecedentes de feito:</p>
<p>Primeiro.-O 4 de outubro de 2000, Juan Antonio Alonso Comerma, en nome e representación de Acciona Eólica de Galicia, S.A., solicitou a autorización administrativa, aprobación de proxecto de execución, recoñecemento da condición de instalación acollida ó réxime especial de producción de enerxía eléctrica, declaración de utilidade pública en con</p>
<p>creto e aprobación do proxecto sectorial do parque eólico denominado Álabe-Labrada, de 18,75 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, e 2619/1966, de 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente en virtude do disposto na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, de aplicación ó presente expediente en virtude do disposto na disposición transitoria terceira do Decreto 302/2001, do 25 de outubro, polo que se regula o aproveitamento da enerxía eólica na Comunidade </p>
<p>Autónoma de Galicia, e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-O proxecto someteuse a información pública para os efectos previstos no Decreto 442/1990, do 13 de setembro, de avaliación de impacto ambiental para Galicia, Decreto 327/1991, do 4 de outubro, de avaliación de efectos ambientais para Galicia, artigos 53 e 54 da Lei 54/1997, do 27 de novembro, do sector eléctrico; decretos 2167 e 2619/1966, xa mencionados, artigo 25 da Lei 10/1995, de ordenación do territorio de Galicia, e o Decreto 205/1995, polo que se regula o aproveitamento da enerxía eólica en Galicia, mediante resolución da Delegación Provincial de Industria de Lugo do 23 de xaneiro de 2001, publicada no BOP de Lugo do 1 de febreiro, no DOG do 5 de febreiro, o diario El Progreso do 30 de xaneiro, diario La Voz de Galicia do 4 de febreiro, Boletín Oficial del Estado do 1 de febreiro e nos taboleiros de anuncios do Concello de Abadín e déuselles coñecemento ós afectados mediante a oportuna notificación individual.</p>
<p>Durante o período de información pública Manuel Fernández Blanco, en representación de Cubiertas de Pizarra Reunidas y Agrupadas de Exportación, S.A. (Cupire-Padesa), manifesta:</p>
<p>a) Oponse á autorización administrativa, declaración de utilidade pública, aprobación do proxecto de execución e proxecto sectorial das instalacións do parque que afecten o permiso de investigación Togiza 5531, do que é cotitular xunto coa empresa Revestimientos Naturales, S.L.</p>
<p>b) Indica que os organismos afectados e dependentes da consellería deben efectuar un estudio técnico que determine o risco que se podería ocasionar pola instalación do parque no lugar proposto se non respectasen as distancias áticas respecto á zona de investigación e posterior explotación mineira.</p>
<p>c) No caso de que se concedese a declaración de utilidade pública, se denegue a urxente ocupación para os efectos de expropiación forzosa, seguíndose o procedemento xeral da Lei de expropiación forzosa, así como a inclusión do permiso de investigación na relación de bens e titulares afectados.</p>
<p>Terceiro.-O 11 de outubro de 2001, a Delegación Provincial da Consellería de Industria e Comercio de Lugo emitiu informe favorable sobre o citado proxecto, coas seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td></td><td></td><td>X</td><td>Y</td></tr>
<tr><td>Álabe-Labrada</td><td>Abadín</td><td>0.623.729,00</td><td>4.809.786,00</td></tr>
<tr><td></td><td></td><td>0.623.870,00</td><td>4.809.705,00</td></tr>
<tr><td></td><td></td><td>0.623.585,00</td><td>4.809.210,00</td></tr>
<tr><td></td><td></td><td>0.625.105,00</td><td>4.808.835,00</td></tr>
<tr><td></td><td></td><td>0.625.305,00</td><td>4.808.500,00</td></tr>
<tr><td></td><td></td><td>0.622.415,00</td><td>4.808.715,00</td></tr>
<tr><td></td><td></td><td>0.621.365,00</td><td>4.809.385,00</td></tr>
<tr><td></td><td></td><td>0.621.055,00</td><td>4.809.285,00</td></tr>
<tr><td></td><td></td><td>0.620.570,00</td><td>4.810.370,00</td></tr>
<tr><td></td><td></td><td>0.620.951,00</td><td>4.810.338,00</td></tr>
<tr><td></td><td></td><td>0.621.215,00</td><td>4.809.760,00</td></tr>
<tr><td></td><td></td><td>0.622.015,00</td><td>4.809.940,00</td></tr>
<tr><td></td></tr></tbody></table>
<p>Nº de aeroxeradores: 25.</p>
<p>Potencia unitaria por aeroxerador: 750 kW.</p>
<p>Xeradores: NEG-MICON NM750/44 e NM750/48</p>
<p>Potencia total instalada: 18,75 MW</p>
<p>Producción anual estimada: 43.755 MWh/ano.</p>
<p>Investimento previsto: 15.158.849,2 euros.</p>
<p>Características técnicas da infraestructura eléctrica de transformación e interconexión:</p>
<p>-25 centros de transformación de 1.000 kVA de potencia unitaria e relación de transformación 0,69/20 kV, instalados unitariamente en interior de torre de aeroxerador coa súa correspondente paramenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de transformación e centros de recollida de media tensión.</p>
<p>-3 centros de recollida de media tensión para optimización de transporte de enerxía dotados cada un de transformador para servicios auxiliares e da súa correspondente paramenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de transformación e centros de recollida de media tensión e subestación transformadora 20/132 kV.</p>
<p>-Subestación transformadora 20/132 kV para evacuación de enerxía producida no parque eólico Álabe-Labrada, composta por un transformador principal 20/132 kV de 25 MVA ONAF de potencia nominal e un transformador para servicios auxiliares 20/0,4 kV de 100 kVA de potencia nominal cos correspondentes equipos de control, seccionadores, manobra, medida e protección.</p>
<p>Cuarto.-O 23 de agosto de 2001, o promotor presentou escrito na Delegación Provincial de Industria e Comercio de Lugo no que solicitaba a modificación do proxecto do citado parque eólico, reformando o sistema de recollida de enerxía eléctrica de media tensión, eliminando os centros de media tensión e reducindo as afeccións ás propiedades nas que se asentaban.</p>
<p>Quinto.-O 15 de novembro de 2001, a Dirección Xeral de Calidade e Avaliación Ambiental resolveu formula-la declaración de impacto ambiental do citado parque eólico, na cal se fixan as posicións de 22 aeroxeradores, quedando a posición dos aeroxeradores L-1101, L-1102 e L-1103 pendente de recolocación e posterior informe e quedando pendente a presentación e o posterior informe dunha solución alternativa para efectua-lo acceso ás vías de nova construcción LA-21 e LA-22.</p>
<p>Sexto.-Con data do 10 de xaneiro de 2002, ábrese por parte da Dirección Xeral de Industria, Enerxía e Minas dentro do expediente de declaración de utilidade pública, peza separada co obxecto de determina-la compatibilidade ou incompatibilidade da actividade de producción de enerxía eléctrica no parque eólico denominado Álabe-Labrada coa explotación dos recursos minerais existentes no ámbito territorial afectado. As partes presentaron durante o prazo establecido para o efecto as alegacións e xustificacións que estimaron pertinentes.</p>
<p>Sétimo.-O expediente incluíuse de forma automática dentro do conxunto de solicitudes presentadas á primeira convocatoria anual do artigo 15 do Decreto 302/2001. Por Resolución do 19 de abril de 2002 desta consellería acordouse que proseguise a tramitación administrativa de autorización deste parque eólico.</p>
<p>Oitavo.-O 15 de abril de 2002 o promotor presentou documento na Dirección Xeral de Industria, Enerxía e Minas no que propoñía novas medidas correctoras, adaptadas ás esixencias da declaración de impacto ambiental e solicitaba o informe favorable da Dirección Xeral de Patrimonio Cultural para as obras de implantación dos aeroxeradores L-1101 a L-1103 e infraestructuras asociadas e as obras de adecuación do camiño principal de acceso ó parque eólico (acceso ás vías de nova construcción LA-21 e LA-22), así como a modificación da declaración de impacto ambiental no dito sentido.</p>
<p>Noveno.-O 14 de xuño de 2002, a Dirección Xeral de Patrimonio Cultural informou para permiti-la execución das obras de implantación dos aeroxeradores L-1101 a L-1103 cunha serie de condicionantes que se van incluír na declaración de impacto ambiental e permiti-las obras proxectadas na zona da Conca de Xestido (acceso ás vías de nova construcción LA-21 e LA-22), de acordo coa proposta presentada.</p>
<p>Décimo.-O 3 de xullo 2002, a Dirección Xeral de Calidade e Avaliación Ambiental resolveu modifica-la declaración de impacto ambiental do proxecto de parque eólico Álabe-Labrada, permitindo executa-las obras proxectadas dos aeroxeradores L-1101 a L-1103 e as súas infraestructuras asociadas, así como o acondicionamento de pistas preexistentes para efectua-lo acceso ás vías de nova construcción LA-21 e LA-22, cunha serie de condicionantes.</p>
<p>Décimo primeiro.-O 24 de setembro de 2002, Acciona Eólica de Galicia, S.A. solicita que lle sexa de aplicación o procedemento establecido no Decreto 302/2001, do 25 de outubro, xa citado.</p>
<p>Décimo segundo.-Con data do 11 de decembro de 2002, a Subdirección Xeral de Enerxía e Recursos Minerais, examinado o citado expediente, emite informe favorable sobre a compatibilidade da actividade de producción de enerxía eléctrica no parque eólico denominado Álabe-Labrada co permiso de investigación denominado Ceramar 3 nº 5532 e o permiso de investigación denominado Ceramar 3-Fracción Segunda nº 5532.2 e a canteira Pena Cafuma e o permiso de investigación denominado Abadín nº 5870 e o permiso de investigación denominado Togiza nº 5531 e coa solicitude de concesión de explotación nº 5531.2.</p>
<p>O citado informe manifesta textualmente canto segue: informe sobre o expediente de compatibilidade entre o parque eólico de Álabe-Labrada e diversos dereitos mineiros da provincia de Lugo.</p>
<p>1. Antecedentes.</p>
<p>Durante a tramitación da declaración de utilidade pública do parque eólico de Álabe-Labrada, solicitado pola sociedade Acciona Eólica de Galicia, S.A., detectouse a posible interferencia das actuacións pretendidas neste proxecto coas previstas para outros dereitos mineiros solicitados e/ou existentes na zona, polo que por parte desta dirección xeral se abriu o 10 de xaneiro de 2002 un trámite de audiencia coas partes interesadas, para así proceder a determina-la compatibilidade ou incompatibilidade dos aproveitamentos públicos en xogo.</p>
<p>Para a realización deste informe examináronse, ademais das alegacións presentadas polas partes dentro do trámite de audiencia, os seguintes documentos:</p>
<p>* Expediente e proxectos do parque eólico de Álabe-Labrada.</p>
<p>* Expediente e proxectos da solicitude de concesión de explotación Togiza nº 5531.2.</p>
<p>* Expediente e proxectos do permiso de investigación Togiza nº 5531.</p>
<p>* Expediente e proxectos do permiso de investigación Abadín nº 5870.</p>
<p>Durante a tramitación do expediente produciuse a caducidade do permiso de investigación Abadín</p>
<p>nº 5870 por renuncia voluntaria do seu titular. Por tanto, este dereito mineiro non é recollido neste informe.</p>
<p>2. Resumo dos proxectos e alegacións presentadas.</p>
<p>Vanse resumir neste epígrafe os proxectos e alegacións de cada unha das sociedades implicadas.</p>
<p>a) Acciona Eólica de Galicia, S.A.</p>
<p>O proxecto de parque eólico de Álabe-Labrada ten as seguintes características:</p>
<p>Características técnicas do parque:</p>
<p>Nº de aeroxeradores: 25.</p>
<p>Potencia unitaria por aeroxerador: 750 kW.</p>
<p>Xeradores: NEG-MICON NM 750/44-48.</p>
<p>Potencia total instalada: 18,75 MW.</p>
<p>Producción neta anual prevista: 43.755 MWh/ano.</p>
<p>Investimento previsto: 2.522.220.290 ptas.</p>
<p>* 25 aeroxeradores tipo NEG-MICON NM 750/44-48, de 750 kW de potencia nominal unitaria.</p>
<p>* 25 centros de transformación de 1.000 kVA de potencia unitaria e relación de transformación 0,69/20 kV, instalados unitariamente en interior de torre de aeroxerador coa súa correspondente paramenta de seccionamento, manobra e protección.</p>
<p>* Liñas de media tensión subterráneas para evacuación de enerxía a 20 kV, de interconexión entre centros de transformación e subestación transformadora 20/132 kV.</p>
<p>* Subestación transformadora 20/132 kV para evacuación da enerxía producida no parque eólico Álabe-Labrada, composta por un transformador principal 20/132 kV de 25 MVA ONAF de potencia nominal e un transformador para servicios auxiliares 20/0,4 kV de 100 kVA de potencia nominal cos correspondentes equipos de control, seccionamento, manobra, medida e protección.</p>
<p>Alegacións:</p>
<p>En resumo son as seguintes:</p>
<p>-En referencia ó permiso de investigación Togiza nº 5531:</p>
<p>* Considera que os titulares do permiso tiveron un interese moi escaso en desenvolve-la investigación proxectada.</p>
<p>* Non terse realizado os labores de investigación aprobados coa actividade e intensidade aprobadas, polo que non debe aprobarse a prórroga do permiso solicitada.</p>
<p>* No suposto de prórroga do permiso entende que a mínima extensión de terreo ocupada polo parque eólico non produciría ningún tipo de colisión co parque eólico.</p>
<p>-Sobre a solicitude de concesión de explotación Togiza nº 5531.2:</p>
<p>* Non existirá ningunha interferencia entre os labores proxectados para esta concesión e a infraestructura eólica, sendo o único elemento común de ambas actuacións o uso dos accesos existentes que consideran compatible.</p>
<p>* Independentemente do exposto considera que, dado que o proxecto mineiro se desenvolve nunha zona proposta para a súa inclusión na Rede Natura 2000, son mínimas as posibilidades dos titulares do dereito mineiro de obter unha declaración ambiental positiva, polo que non podería ser autorizada a explotación mineira.</p>
<p>-Con respecto ó permiso de investigación Abadín nº 5870.</p>
<p>* Coida que non é previsible ningún tipo de interferencia presente nin futura entre as actividades mineiras e o parque eólico.</p>
<p>* Finalmente e como conclusión solicita se declare a compatibilidade do parque eólico cos dereitos mineiros existentes e que se denegue a prórroga do permiso de investigación Togiza nº 5531.</p>
<p>b) Cupire-Padesa, S.A. y Revestimientos Naturales, S.L.</p>
<p>Titulares do permiso de investigación Togiza nº 5531 e da solicitude de concesión de explotación Togiza nº 5531.2.</p>
<p>Permiso de investigación Togiza nº 5531.</p>
<p>* Outorgado o 11 de marzo de 1998, sobre 123 cuadrículas mineiras. O recurso obxecto da investigación é granito ornamental.</p>
<p>* Autorizouse unha prórroga parcial de dous anos con data do 22 de novembro de 2002.</p>
<p>Solicitude de concesión de explotación Togiza nº 5531.2</p>
<p>Características do proxecto:</p>
<p>* Pretende explotarse un xacemento de granito gris co fin de obter bloques de granito ornamental.</p>
<p>* As reservas definidas alcanzan os 119.900 m.</p>
<p>* Inclúense dous ocos de explotación e dúas entulleiras.</p>
<p>* Prevese unha duración da explotación de 30 anos, a un ritmo de 4.000 m anuais.</p>
<p>Alegacións:</p>
<p>Pódense resumir nos seguintes aspectos:</p>
<p>* Prioridade do permiso de investigación sobre o parque eólico por ter sido solicitado con anterioridade. En caso de non ser así solicitan que se inclúan como afectados no procedemento expropiatorio e se denegue a urxente ocupación dos terreos.</p>
<p>* Considera que a proposta de Rede Natura 2000 non pode afecta-los seus dereitos mineiros por seren estes moi anteriores á formulación desa proposta.</p>
<p>* Petición de responsabilidade patrimonial da Administración por funcionamento anormal dos servicios públicos da Administración mineira gallega en caso de ser autorizado o parque eólico.</p>
<p>3. Conclusións.</p>
<p>Ó se-lo parque eólico o punto común do expediente, imos examinar por separado a súa posible compatibilidade con cada un dos dereitos mineiros por separado.</p>
<p>a) Permiso de investigación Togiza nº 5531.</p>
<p>Aínda que o permiso de investigación, na superficie para a que foi prorrogado, afecta o aeroxerador, segundo designación de proxecto, L-1115, os labores previstos na zona non interfiren coa infraestructura eólica, polo que debe declararse a compatibilidade de ambas actuacións.</p>
<p>b) Solicitude de concesión de explotación Togiza nº 5531.2.</p>
<p>Dentro da superficie deste dereito non existe infraestructura eólica, con excepción dun acceso xa existente que se pretende usar no proxecto eólico. Polo tanto, ámbalas actividades son compatibles.</p>
<p>En resumo, considérase que debe declararse a compatibilidade do parque Álabe-Labrada cos labores previstos no permiso de investigación Togiza nº 5531 e na solicitude de concesión derivada deste permiso Togiza nº 5531.2.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, e o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Real decreto 1955/2000, do 1 de decembro, Decreto 302/2001, do 25 de outubro, e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que consta no expediente, queda de manifesto que:</p>
<p>a) A declaración de utilidade pública faise en virtude dos artigos 52 e 54 da Lei 54/1997, do 27 de novembro, do sector eléctrico.</p>
<p>b) En canto á resolución da peza separada dentro deste expediente no que se estudia a compatibilidade ou non dos distintos dereitos amparados pola utilidade pública que incide sobre un mesmo espacio, é procedente declarala con base nos argumentos establecidos no informe da Subdirección Xeral de Enerxía e Minas con data do 11 de decembro de 2002, que esta consellería acepta e que serve de motivación á presente resolución neste extremo, ó incorporarse ó seu texto, tal e como establece o artigo 89.5º da Lei de réxime xurídico das administracións públicas e do procedemento administrativo común.</p>
<p>Terceiro.-No expediente instruído para o efecto cumpríronse os trámites regulamentarios. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>1. Autorizarlle a Acciona Eólica de Galicia, S.A. a instalación dos equipos electromecánicos do parque eólico denominado Álabe-Labrada, que se situará no concello de Abadín.</p>
<p>2. Aproba-lo proxecto de execución da dita instalación.</p>
<p>3. Recoñecerlle a esa instalación a condición de instalación acollida ó réxime especial do Real decreto 2818/1998 e incluíla no grupo b.2) do artigo 2 do dito real decreto.</p>
<p>4. Declara-la utilidade pública en concreto das instalacións do parque eólico Álabe-Labrada, o que leva implícita a necesidade de ocupación dos bens e dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>5. Declara-la compatibilidade da actividade de producción de enerxía eléctrica no parque eólico denominado Álabe-Labrada coa explotación dos recursos minerais existentes no ámbito territorial afectado polo permiso de investigación denominado Togiza nº 5531 e coa solicitude de concesión de explotación Togiza nº 5531.2 (expediente 061/EOL).</p>
<p>Todo iso de acordo coas condicións seguintes:</p>
<p>Primeira.-Acciona Eólica de Galicia, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza de 303.176,98 euros, importe do 2% do orzamento que figura no expediente, para garanti-lo cumprimento das súas obrigas, conforme o disposto no artigo 19 do citado Decreto 302/2001, do 25 de outubro.</p>
<p>A citada fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, punto 39 do Decreto 1775/1967, do 22 de xullo, e será devolta unha vez se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e os planos que figuran no proxecto presentado pola empresa cun orzamento de 15.158.849,2 euros.</p>
<p>Terceira.-Para introducir modificacións nas instalacións que afecten datos básicos do proxecto será necesaria a previa autorización da Dirección Xeral de Industria, Enerxía e Minas. Así mesmo, a Delegación Provincial de Industria e Comercio de Lugo</p>
<p>poderá autoriza-las modificacións de detalle do proxecto que resulten procedentes, debéndolle comunicar a esta dirección xeral tódalas resolucións que dicte en aplicación da dita facultade. Queda condicionado o inicio das obras dos aeroxeradores L-1101, L-1102 e L-1103 á elaboración dun proxecto arqueolóxico que deberá ser autorizado pola Dirección Xeral de Patrimonio Cultural.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio de Lugo inspeccionará a totalidade das obras e montaxes efectuados e verificará o cumprimento dos compromisos contraídos por Acciona Eólica de Galicia, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do Real decreto 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema de captación e procesamento de datos de producción enerxética de Galicia regulado pola Orde do 29 de xullo de 2002 (DOG do 13 de agosto).</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución, na declaración de impacto ambiental do 15 de novembro de 2001 e na modificación da declaración de impacto ambiental do 3 de xullo de 2002, así como aquelas que no seu día se emitan conforme o disposto no artigo 7.1º do Decreto 442/1990, do 13 de setembro, de avaliación de impacto ambiental para Galicia.</p>
<p>Sétima.-A Administración resérvase o dereito de deixar sen efecto esta autorización por calquera das causas establecidas no artigo 34 do Decreto 1775/1967, de 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da noti</p>
<p>ficación desta resolución, sen prexuízo de que os interesados poidan interpoñer calquera outro recurso que xulguen pertinente.</p>
<p>Santiago de Compostela, 26 de decembro de 2002.</p>
<p>P.D. (Orde 20-12-2001, DOG nº 250, do 28 de decembro)</p>
<p>Jesús Vázquez San Luis</p>
<p>Secretario xeral da Consellería de Industria</p>
<p>e Comercio</p>

