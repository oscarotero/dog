---
date: '2003-12-29'
id: 2441A
page: 16
number: 251
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 16 de decembro de 2003, da Dirección Xeral de Industria, Enerxía
  e Minas, pola que se autoriza e se aproba o proxecto de execución da variante
  aérea de transporte de enerxía eléctrica a 132 kV Sabón-A Grela, entre os
  apoios 160 e 162, no termo municipal da Coruña. (Expediente IN407A 03/267).
range: Resolución
url: 'https://www.xunta.gal/dog/Publicados/2003/20031229/Anuncio2441A_gl.html'
---
<p>Examinado o expediente instruído a pedimento de Unión Fenosa Distribución, S.A. con enderezo para efectos de notificacións na avda. de Arteixo 171, 15707 A Coruña; resultan os seguintes antecedentes de feito:</p>
<p>Primero.-Con data do 8 de agosto de 2003, a citada empresa solicita a autorización administrativa e aprobación do proxecto da citada instalación, para o obxecto do presente proxecto é afasta-la liña eléctrica das construccións existentes no contorno do Campus Alto da Zapateira, presentando o preceptivo proxecto de instalacións a que fan referencia os artigos 122 e 123 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
<p>As características técnicas básicas da instalación son as seguintes:</p>
<p>Variante da liña aérea de transporte de enerxía eléctrica 132 kV. Sabón-A Grela, entre os apoios 160 e 162, no municipio da Coruña, consistente en:</p>
<p>A modificación dos apoios 160 e 161, implantando os novos apoios números 160A, 160B, 161A e 161B. A lonxitude do trazado é de 467 m en apoios metálicos, de celosía, o conductor tipo LA-455 e cablee de fibra óptica OPGW2.. 64F.</p>
<p>Segundo.-A Delegación Provincial da Consellería de Innovación, Industria e Comercio da Coruña someteu o citado proxecto de instalacións a trámite de información pública mediante Resolución do 26 de agosto de 2003, publicada no DOG do 8 de agosto, no BOP de A Coruña do 19 de setembro, e na Delegación Provincial de Industria da Coruña.</p>
<p>Separadamente presentáronse aquelas partes do proxecto que afectan a bens, instalacións, obras ou servicios, centros ou zonas dependentes doutros organismos públicos ou corporacións, co fin de que, de se-lo caso, establecesen o condicionado procedente.</p>
<p>Terceiro.-Durante o período no que se someteu a trámite de información pública non se presentaron alegacións.</p>
<p>Cuarto.-A solicitude obxecto deste expediente ten o informe favorablemente pola Delegación Provincial de Industria da Coruña.</p>
<p>Fundamentos de dereito:</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, o Decreto 8/2003,</p>
<p>do 18 de xaneiro, e o Decreto 223/2003, do 11 de abril, polo que se establece a estructura orgánica da Consellería de Innovación, Industria e Comercio, en relación co Real decreto 1955/2000, do 1 de decembro, e a Lei 54/1997, do 27 de novembro, do sector eléctrico.</p>
<p>Segundo.-O proxecto cumpre o disposto no Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Terceiro.-No expediente instruído o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Autoriza-la variante da liña aérea de transporte de enerxía eléctrica a 132 kV. Sabón-A Grela, entre os apoios nº 160 e nº 162, no termo municipal da Coruña.</p>
<p>Segundo.-Aproba-lo proxecto de execución da instalación eléctrica que se cita.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Innovación, Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 16 de decembro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

