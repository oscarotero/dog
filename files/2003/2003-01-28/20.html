---
date: '2003-01-28'
id: 3B52
page: 1
number: 18
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 19 de decembro de 2002 pola que se declara a utilidade pública,
  en concreto, das instalacións do parque eólico denominado Corzán (modificado
  número 1). (Expediente 5/1999).
range: Resolución
url: 'https://www.xunta.gal/dog/Publicados/2003/20030128/Anuncio3B52_gl.html'
---
<p>Examinado o expediente instruído por pedimento de Unión Fenosa Energías Especiales, S.A. con enderezo para efectos de notificacións en r/ Betanzos, 1-1º esq., 15004 A Coruña, sobre a utilidade pública</p>
<p>das instalacións do parque eólico denominado Corzán (modificado nº 1), resultan os seguintes</p>
<p>Antecedentes de feito:</p>
<p>Primeiro.-O 10 de abril de 2000, Luis María Añíbarro Iglesias, en nome e representación de Unión Fenosa Energías Especiales, S.A., solicitou a autorización administrativa e aprobación do proxecto de execución do parque eólico denominado Corzán. Por consideracións técnicas solicita que se proceda a</p>
<p>modifica-lo proxecto inicial, presentando o promotor o dito proxecto modificado o 20 de novembro de 2000, de 36 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e 2619/1966, do 20 de outubro, sobre expropiación forzosa e sancións en materia de instalacións eléctricas, ámbolos dous de aplicación ó presente expediente en virtude do disposto na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia de aplicación ó presente expediente en virtude do disposto na disposición transitoria segunda do Decreto 302/2001, do 25 de outubro, polo que se regula o aproveitamento da enerxía </p>
<p>eólica na Comunidade Autónoma de Galicia.</p>
<p>Segundo.-O proxecto someteuse a información pública para os efectos previstos no Decreto 2617/1966, xa mencionado, artigo 25 da Lei 10/1995, de ordenación do territorio de Galicia, e Decreto 205/1995, mediante acordo da Delegación Provincial de Industria da Coruña do 22 de marzo de 2001, publicado no DOG do 3 de abril de 2001, no diario La Voz de Galicia do 3 de abril, no BOP da Coruña do 10 de abril e no taboleiro de anuncios do Concello de Negreira (A Coruña).</p>
<p>Terceiro.-Durante o período de información pública non se presentaron alegacións.</p>
<p>Cuarto.-O 10 de outubro de 2001, a Dirección Xeral de Calidade e Avaliación Ambiental resolveu aproba-la declaración de impacto ambiental do citado parque eólico, publicándose no DOG do 28 de decembro de 2001.</p>
<p>Quinto.-O 21 de novembro de 2001, a Dirección Xeral de Industria, Enerxía e Minas resolveu autoriza-la instalación dos equipos electromecánicos e aproba-lo correspondente proxecto de execución, coas seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Corzán</td><td>Negreira</td><td>X</td><td>Y</td></tr>
<tr><td></td></tr>
<tr><td>511.500</td><td>4.753.500</td></tr>
<tr><td></td></tr>
<tr><td>513.500</td><td>4.753.500</td></tr>
<tr><td></td></tr>
<tr><td>516.000</td><td>4.753.000</td></tr>
<tr><td></td></tr>
<tr><td>516.000</td><td>4.751.500</td></tr>
<tr><td></td></tr>
<tr><td>517.000</td><td>4.750.000</td></tr>
<tr><td></td></tr>
<tr><td>517.000</td><td>4.748.000</td></tr>
<tr><td></td></tr>
<tr><td>514.500</td><td>4.745.500</td></tr>
<tr><td></td></tr>
<tr><td>511.000</td><td>4.748.500</td></tr>
<tr><td></td></tr></tbody></table>
<p>Nº de aeroxeradores: 48.</p>
<p>Potencia unitaria por aeroxerador: 750 kW.</p>
<p>Xeradores: Negmicon NM 750/52 kW.</p>
<p>Potencia total instalada: 36 MW.</p>
<p>Producción neta anual estimada: 93.600 MWh/ano.</p>
<p>Investimento previsto: 5.256.000 M/ptas.</p>
<p>Características técnicas da infraestructura eléctrica de transformación e interconexión:</p>
<p>-48 aeroxeradores de 750 kW de potencia nominal unitaria montados sobre fuste tubular metálico de 55 m de altura e rotores de 3 pas de 52 m de diámetro.</p>
<p>-48 transformadores, situados no interior dos fustes de 1.000 kVA e tensións de 0,69/20 kV.</p>
<p>-Rede eléctrica subterránea de media tensión a 20 kV realizada en conductor R.H.V. 12/20 kV 1x240 mm Al para interconexión dos aeroxeradores e estes coa subestación transformadora.</p>
<p>-Subestación transformadora intemperie equipada con transformador de 60 MVA e relación de transformación 20/220 kV, celas de media tensión 20 kV, transformador de servicios auxiliares de 400 kVA e relación 20/0,4 kV, aparellos de medida, protección, telemando e telecontrol.</p>
<p>Sexto.-O 10 de xuño de 2002 Luis Ricoy Iriarte, en nome e representación da empresa Unión Fenosa Energías Especiales, S.A., solicitou a declaración de utilidade pública do parque eólico denominado Corzán (modificado nº 1), de 36 MW, achegando a documentación establecida para o efecto polo Decretos 2617/1966 e 2619/1966, do 20 de outubro, e o Decreto 205/1995, do 6 de xullo, xa citado.</p>
<p>Sétimo.-O proxecto someteuse a información pública para os efectos previstos nos artigos 125 e 140 do Real decreto 1955/2000, do 1 de decembro, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e Decreto 302/2001, mediante acordo da Delegación Provincial de Industria da Coruña, do 17 de xullo de 2002, publicado no diario La Voz de Galicia do 6 de agosto de 2002, no DOG do 8 de agosto, no BOP da Coruña do 13 de agosto e no taboleiro de anuncios do Concello de Negreira (A Coruña).</p>
<p>Oitavo.-Durante o período de información pública presentáronse as seguintes alegacións:</p>
<p>1. Ermitas Barreiro Calvelo, copropietaria do predio nº 90, alega que debería indicárselle a zona afectada, posto que o predio é de grande superficie e pertence a varias persoas, ademais está dedicada a monte alto, non a monte baixo como se sinala na relación de bens e dereitos afectados polo parque, debendo terse en conta a plantación existente para efectos de valoración económica.</p>
<p>2. David Cobas Ponte manifesta que Unión Fenosa Energías Especiales, S.A. se comprometeu a enviar un contrato por escrito e que non ten inconveniente en que o proxecto se leve a cabo.</p>
<p>Fundamentos de dereito:</p>
<p>Primeiro.-A Consellería de Industria e Comercio é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Real decreto 1955/2000, do 1 de decembro, a Lei 54/1997, do 27 de novembro e o Decreto 205/1995, do 6 de xullo, Decreto 302/2001, do 25 de outubro, xa citados.</p>
<p>Segundo.-Á vista das alegacións presentadas cabe dici-lo seguinte:</p>
<p>1. Con respecto á alegación presentada por Ermitas Barreiro Calvelo, cabe dicir que a zona afectada está sinalada nos planos parcelarios expostos na Delegación Provincial de Industria da Coruña. Así mesmo, con respecto a un posible erro no tipo de cultivo do predio afectado pola instalación do proxecto, cabe dicir que a empresa beneficiaria toma razón deste, non obstante será durante o levantamento de actas, acto ó que serán oportunamente convocados, o momento no que se describirá o ben e farase consta-lo estado e tipo de cultivo existente. Por último, a valoración da parcela corresponde á fase de prezo xusto.</p>
<p>2. Con respecto á alegación presentada por David Cobas Pontes, cabe manifestar que a empresa promotora chegou a un acordo amigable co alegante.</p>
<p>Terceiro.-O artigo 52 da Lei 54/1997, reguladora do sector eléctrico declara de utilidade pública as instalacións eléctricas de xeración, transporte e distribución de enerxía, cos efectos que se determinan no artigo 54 da mesma norma.</p>
<p>Cuarto.-No expediente instruído para o efecto cumpríronse os trámites regulamentarios.</p>
<p>Esta consellería, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Declara-la utilidade pública, en concreto, das instalacións do parque eólico Corzán (modificado nº 1), no municipio de Negreira (A Coruña) o que leva implícita a necesidade de ocupación dos bens e dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra a presente resolución, que é definitiva na vía administrativa, cabe interpoñer, se é o caso, recurso potestativo de reposición de acordo co establecido no artigo 116 da Lei 30/1992, modificado pola Lei 4/1999, no prazo dun mes contado desde o día seguinte ó da súa notificación ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir da citada data, de acordo</p>
<p>co establecido no artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 19 de decembro de 2002.</p>
<p>P.D. (Orde 20-12-2001, DOG nº 250,</p>
<p>do 28 de decembro)</p>
<p>Jesús Vázquez San Luis</p>
<p>Secretario xeral da Consellería de Industria</p>
<p>e Comercio</p>

