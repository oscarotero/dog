---
date: '2003-01-28'
id: 3B0A
page: 1
number: 18
agency: CONSELLERÍA DE EMIGRACIÓN
section: III. OUTRAS DISPOSICIÓNS
title: >-
  Orde do 21 de xaneiro de 2003 pola que se determina a adscrición dos órganos
  dependentes da suprimida Dirección Xeral de Cooperación Exterior á Dirección
  Xeral de Apoio á Inmigración.
range: Orde
url: 'https://www.xunta.gal/dog/Publicados/2003/20030128/Anuncio3B0A_gl.html'
---
<p>Mediante Decreto 8/2003, do 18 de xaneiro, modificouse a estructura orgánica da Xunta de Galicia, integrándose nela a Consellería de Emigración.</p>
<p>No Decreto 23/2003, do 20 de xaneiro, fixouse a estructura orgánica dos departamentos da Xunta de Galicia, estructurándose a Consellería de Emigración en tres órganos superiores: a Secretaría Xeral, a Dirección Xeral de Emigración e a Dirección Xeral de Apoio á Inmigración.</p>
<p>Ó abeiro do disposto na disposición transitoria primeira do devandito Decreto 23/2003, do 20 de xaneiro, cómpre determina-la adscrición dos órganos dependentes da suprimida Dirección Xeral de Cooperación Exterior á nova Dirección Xeral de Apoio á Inmigración.</p>
<p>Na súa virtude,</p>
<p>DISPOÑO:</p>
<p>Artigo 1º</p>
<p>Entrementres non se aproben os correspondentes decretos de estructuras orgánicas dos departamentos da Xunta de Galicia, adscríbese todo o persoal das diferentes unidades administrativas dependentes da suprimida Dirección Xeral de Cooperación Exterior á Dirección Xeral de Apoio á Inmigración.</p>
<p>Artigo 2º</p>
<p>A adscrición efectuarase respectando os mesmos niveis dos postos que viñan ocupando na Dirección Xeral de Cooperación Exterior e con efectos administrativos desde o día 21 de xaneiro de 2003.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 21 de xaneiro de 2003.</p>
<p>Aurelio Miras Portugal</p>
<p>Conselleiro de Emigración</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

