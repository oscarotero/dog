---
date: '2003-02-07'
id: 4D5A
page: 1
number: 27
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 29 de xaneiro de 2003 pola que se clasifica como de interese cultural
  a Fundación Igual Arte.
range: Orde
url: 'https://www.xunta.gal/dog/Publicados/2003/20030207/Anuncio4D5A_gl.html'
---
<p>Visto o expediente de clasificación da Fundación Igual Arte, con domicilio en Mos (Pontevedra).</p>
<p>Supostos de feito.</p>
<p>1. A fundación formulou solicitude de clasificación para os efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Vigo o día 26 de decembro de 2002, ante o notario Santiago Botas Prego, co número catro mil oitocentos tres do seu protocolo, por Marcos Antonio Estévez Vila, María Cristina Lago Pérez, Juan Adolfo Manguna Strasser, Felipe Estévez Fernández e Dolores Vila Carrera; todos eles interveñen no seu propio nome e dereito.</p>
<p>3. Segundo consta no artigo seis dos seus estatutos, o obxecto da fundación é a promoción, desenvolvemento, protección, participación, fomento de actividades sociais, culturais, educativas, musicais, de expresión, danza, teatro, plástica e arte para todos.</p>
<p>4. O padroado da fundación estará integrado por María Cristina Lago Pérez como presidenta, Marcos Antonio Estévez Vila como secretario, Juan Adolfo Maguna Strasser, Felipe Estévez Fernández e Dolores Vila Carrera como vocais.</p>
<p>5. A comisión integrada polos secretarios xerais de tódalas consellerías eleva ó conselleiro da Presidencia, Relacións Institucionais e Administración Pública proposta de clasificación como de interese cultural da Fundación Igual Arte, dado o seu obxecto</p>
<p>e finalidade, polo que, véndose cumpridos os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interés cultural e a súa adscrición á Consellería de Cultura, Comunicación Social e Turismo.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto leais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 28 de xaneiro de 2003.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e na Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese cultural a Fundación Igual Arte adscribíndoa á Consellería de Cultura, Comunicación Social e Turismo, que exercerá plenamente o protectorado sobre ela.</p>
<p>Santiago de Compostela, 29 de xaneiro de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

