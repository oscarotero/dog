---
date: '2003-07-21'
id: 177BE
page: 9
number: 140
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: II. AUTORIDADES E PERSOAL
title: >-
  Decreto 306/2003, do 11 de xullo, polo que se nomean os vocais do Consello
  Rector da Escola Galega de Administración Pública, expertos no eido da
  Administración pública.
range: Decreto
url: 'https://www.xunta.gal/dog/Publicados/2003/20030721/Anuncio177BE_gl.html'
---
<p>O artigo 7 da Lei 4/1987, do 27 de maio, de creación da Escola Galega de Administración Pública, modificado pola Lei 10/1989, do 10 de xullo, establece no punto 3 c) que formarán parte como vocais do Consello Rector cinco expertos de recoñecido prestixio no campo da Administración pública, nomeados polo Consello da Xunta de Galicia.</p>
<p>De acordo co anterior, mediante o Decreto 290/1994, do 30 de setembro, efectuouse a designación, como vocais do Consello Rector da EGAP, de cinco expertos no eido da Administración pública.</p>
<p>Finalizado o mandato dos actuais membros do Consello Rector, segundo o disposto no artigo 7 da Lei 4/1987, procede agora efectua-la designación por un novo período de cinco expertos no eido da Administración pública como vocais do Consello Rector da EGAP.</p>
<p>Na súa virtude, por proposta do conselleiro da Presidencia, Relacións Institucionais e Administración Pública e logo de deliberación do Consello da Xunta de Galicia na súa reunión do día once de xullo de dous mil tres,</p>
<p>DISPOÑO:</p>
<p>Artigo único.-Nomear como vocais do Consello Rector da Escola Galega de Administración Pública, na súa calidade de expertos no eido da Administración pública a:</p>
<p>-José Luis Meilán Gil, catedrático de dereito administrativo da Universidade da Coruña.</p>
<p>-Gaspar Ariño Ortiz, catedrático de dereito administrativo da Universidade Autónoma de Madrid.</p>
<p>-José Luis Carro Fernández-Valmayor, catedrático de dereito administrativo da Universidade de Santiago de Compostela.</p>
<p>-Lorenzo Martín-Retortillo Baquer, catedrático de dereito administrativo da Universidade Complutense de Madrid.</p>
<p>-Álvaro Rodríguez Bereijo, catedrático de dereito financeiro e tributario da Universidade Autónoma de Madrid.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, once de xullo de dous mil tres.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións Institucionais e Administración Pública</p>

