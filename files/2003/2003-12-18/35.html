---
date: '2003-12-18'
id: '23E96'
page: 15
number: 245
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 16 de decembro de 2003, da Dirección Xeral de Calidade e
  Avaliación Ambiental, pola que se amplía o prazo de información pública nas
  dependencias do Concello de Pontevedra do estudio de efectos ambientais do
  proxecto de recuperación terreos balsas 1, 2, 3 e 4, no concello de
  Pontevedra, promovido polo Grupo Empresarial Ence, S.A.
range: Resolución
url: 'https://www.xunta.gal/dog/Publicados/2003/20031218/Anuncio23E96_gl.html'
---
<p>En cumprimento do disposto no artigo 2.4º do Decreto 327/1991, do 4 de outubro, de avaliación de efectos ambientais para Galicia (DOG nº 199, do 15 de outubro), esta dirección xeral publicou con data 25 de novembro de 2003, no DOG nº 229, a Resolución do 5 de novembro de 2003 pola que se sometía a información pública o estudio de efectos ambientais do proxecto de recuperación terreos balsas 1, 2, 3 e 4, no concello de Pontevedra, promovido polo Grupo Empresarial Ence, S.A.</p>
<p>Dado que, debido a un erro administrativo, se demorou a remisión ó Concello de Pontevedra do estudio de efectos ambientais, facéndose esta efectiva o día 5 de decembro de 2003, esta dirección xeral considera ampliar, polo prazo de quince (15) días, o sometemento do estudio de efectos ambientais ó trámite de información pública.</p>
<p>Na súa virtude</p>
<p>RESOLVO:</p>
<p>1. Ampliar en quince (15) días o prazo de exposición ó público nas dependencias do Concello de Pontevedra do estudio de efectos ambientais do proxecto de recuperación terreos balsas 1, 2, 3 e 4, no concello de Pontevedra, promovido polo Grupo Empresarial Ence, S.A.</p>
<p>2. As alegacións formularanse dentro do prazo resultante coa devandita ampliación, contado a partir do seguinte día á publicación desta resolución no Diario Oficial de Galicia.</p>
<p>Santiago de Compostela, 16 de decembro de 2003.</p>
<p>José Manuel Álvarez-Campana Gallo</p>
<p>Director xeral de Calidade e Avaliación Ambiental</p>

