---
date: '2003-12-05'
id: 22E8A
page: 14
number: 237
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 419/2003, do 20 de novembro, polo que se acepta a cesión, a título
  gratuíto, dun terreo situado no Concello de Pontevedra destinado á
  construcción dun edificio que albergue as dependencias da Administración
  autonómica na cidade de Pontevedra.
range: Decreto
url: 'https://www.xunta.gal/dog/Publicados/2003/20031205/Anuncio22E8A_gl.html'
---
<p>O pleno da corporación municipal do Concello de Pontevedra, reunido en sesión que tivo lugar o día dezanove de setembro de 2003, acordou ceder á Comunidade Autónoma de Galicia o predio situado no termo municipal de Pontevedra destinado á construcción dun edificio administrativo que acolla as delegacións provinciais da mesma cidade.</p>
<p>A Secretaría Xeral e do Patrimonio tramitou o correspondente expediente de aceptación de cesión, de conformidade co disposto nos artigos 16, 17 e 23 da Lei 3/1985, do 12 de abril, do patrimonio da Comunidade Autónoma de Galicia e 33, 34 e 38 do Decreto 50/1989, do 9 de marzo, polo que se aproba o regulamento para a execución da dita lei.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Pontevedra acordou a cesión, logo da deliberación do Consello da Xunta de Galicia na súa reunión do día vinte de novembro de dous mil tres,</p>
<p>DISPOÑO:</p>
<p>Artigo 1º</p>
<p>Acéptase a cesión, a título gratuíto, feita polo Concello de Pontevedra a favor da Comunidade Autónoma de Galicia da parcela número tres, cunha superficie de 12.501 metros cadrados, situada no ámbito do antigo Cuartel de Campolongo, que linda: ó norte, coa parcela nº 2; ó sur, coa parcela nº 4; ó leste, coa rúa Alfonso X O Sabio; ó oeste, rúa de nova apertura.</p>
<p>O predio descrito figura inscrito a nome do Concello de Pontevedra, no Rexistro da Propiedade de Pontevedra co número 61.537, no folio 107, do libro 799 de Pontevedra, no tomo 1601. Referencia catastral número 9372003NG2997S0001IW.</p>
<p>Artigo 2º</p>
<p>O predio cedido destinarase á construcción dun edificio que albergue as dependencias da Administración autonómica na cidade de Pontevedra.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma de Galicia.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, vinte de novembro de dous mil tres.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

