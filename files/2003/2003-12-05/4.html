---
date: '2003-12-05'
id: 22E8E
page: 14
number: 237
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 420/2003, do 20 de novembro, polo que se acepta a cesión, a título
  gratuíto, dunha parcela para o centro de limpeza e desinfección de vehículos
  de transporte de gando no termo municipal de Lourenzá (Lugo).
range: Decreto
url: 'https://www.xunta.gal/dog/Publicados/2003/20031205/Anuncio22E8E_gl.html'
---
<p>O pleno da corporación municipal do Concello de Lourenzá, reunido en sesión que tivo lugar o día trinta de outubro de 2002, acordou ceder á Comunidade Autónoma de Galicia un predio situado no termo municipal de Lourenzá, para centro de limpeza e desinfección de vehículos de transporte de gando.</p>
<p>A Secretaría Xeral e do Patrimonio tramitou o correspondente expediente de aceptación de cesión, de conformidade co disposto nos artigos 16, 17 e 23 da Lei 3/1985, do 12 de abril, do patrimonio da Comunidade Autónoma de Galicia e 33, 34 e 38 do Decreto 50/1989, do 9 de marzo, polo que se aproba o regulamento para a execución da dita lei.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Lourenzá acordou a cesión, logo da deliberación do Consello da Xunta de Galicia na súa reunión do día vinte de novembro de dous mil tres,</p>
<p>DISPOÑO:</p>
<p>Artigo 1º</p>
<p>Acéptase a cesión, feita polo Concello de Lourenzá, a título gratuíto, da parcela de 858 m, situada no lugar de Ponte de Cuñas, 11, termo municipal de Lourenzá e cos seguintes lindeiros: ó norte, propiedade privada; ó sur e ó leste, resto do predio matriz, propiedade do Concello de Lourenzá e ó oeste, río Baos.</p>
<p>Esta parcela figura inscrita no Rexistro da Propiedade de Mondoñedo, a nome do Concello de Lourenzá, no tomo 750, libro 107 de Lourenzá, no folio 76, predio 14.862, inscrición 1ª. Referencia catastral número 8146003PJ3184N0001KK.</p>
<p>Artigo 2º</p>
<p>O inmoble cedido destinarase a centro de limpeza e desinfección de vehículos de transporte de gando.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma de Galicia.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, vinte de novembro de dous mil tres.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

