---
date: '2003-12-05'
id: '22E82'
page: 14
number: 237
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 28 de novembro de 2003 pola que se dispón o nomeamento de vocais do
  Consello de Administración das Autoridades Portuarias de San Cibrao-Ferrol e a
  súa ría, Vilagarcía de Arousa e a súa ría, e Marín e ría de Pontevedra.
range: Orde
url: 'https://www.xunta.gal/dog/Publicados/2003/20031205/Anuncio22E82_gl.html'
---
<p>A Lei 27/1992, do 24 de novembro, de portos do Estado e a mariña mercante, texto reformado pola Lei 62/1997, do 26 de decembro, atribúelles ás comunidades autónomas a facultade de designación e separación dos vocais dos consellos de administración das autoridades portuarias de interese xeral do Estado sitas no seu territorio.</p>
<p>O acordo do Consello da Xunta de Galicia do 10 de xaneiro de 2002, modificado polo do 6 de xuño de 2002, faculta o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Conforme o previsto no artigo 40 Lei 27/1992, do 24 de novembro, de portos do Estado e mariña mercante, texto reformado pola Lei 62/1997, do 26 de decembro, a designación e separación de vocais dos consellos de administración deberá facerse necesariamente por proposta das administracións públicas e entidades e organismos representados no Consello de Administración, polo que, vistas as peticións e propostas de modificación realizadas ó abeiro do disposto no artigo 40, número 2, da Lei 27/1992, polas distintas administracións públicas, entidades e organismos, e, en canto órgano competente</p>
<p>DISPOÑO:</p>
<p>O nomeamento dos seguintes vocais do Consello de Administración das Autoridades Portuarias e en representación das administracións, entidades e organismos que a seguir se relacionan:</p>
<p>Autoridade portuaria de San Cibrao-Ferrol e a súa ría.</p>
<p>1. En representación da Administración xeral do Estado: Eulogio Gutiérrez Trespalacios.</p>
<p>Autoridade portuaria de Vilagarcía de Arousa e a súa ría.</p>
<p>1. En representación da Administración xeral do Estado: Julio Rodríguez Portabales.</p>
<p>Autoridade portuaria de Marín e ría de Pontevedra.</p>
<p>1. En representación da organización sindical máis representativa no porto (UGT): Alfonso Pérez Martínez.</p>
<p>Santiago de Compostela, 28 de novembro de 2003.</p>
<p>Alberto Núñez Feijoo</p>
<p>Conselleiro de Política Territorial, Obras Públicas</p>
<p>e Vivenda</p>

