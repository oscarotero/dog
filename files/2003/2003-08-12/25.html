---
date: '2003-08-12'
id: 185D6
page: 10
number: 155
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Resolución do 8 de xullo de 2003, da Delegación Provincial de Ourense, pola
  que se anuncia a publicación das bases definitivas de concentración parcelaria
  da zona de Santo André de Campo Redondo (Ribadavia-Ourense).
range: Resolución
url: 'https://www.xunta.gal/dog/Publicados/2003/20030812/Anuncio185D6_gl.html'
---
<p>Ponse en coñecemento de tódolos interesados na concentración parcelaria da zona de Santo André de Campo Redondo (Ribadavia-Ourense), declarada de utilidade pública e urxente execución polo Decreto 88/2000, do 6 de abril (DOG nº 77, do 19 de abril), que a xunta local da zona, na súa reunión do día 9 de xuño de 2003, aprobou as bases definitivas de concentración, que estarán expostas ó público na Casa do Concello de Ribadavia e nos lugares de costume da parroquia, durante o prazo de trinta días, contados desde o seguinte ó da última publicación desta resolución no Diario Oficial de Galicia, no xornal de máis circulación da provincia, no lugar habitual da parroquia e no taboleiro de anuncios do concello, de conformidade co que determinan os artigos 29.2º e 36 da Lei 12/2001, do 10 de setembro, que modifica a Lei 10/1985, de concentración parcelaria para Galicia.</p>
<p>Os documentos que os interesados poden examinar nos lugares de exposición refírense á determinación do perímetro (colección de planos coas parcelas incluídas e relación das excluídas), á clasificación de terras e fixación dos coeficientes que servirán de base para face-las compensacións que sexan necesarias, así como á determinación dos propietarios e titulares de gravames e outras situacións xurídicas, das que se declara formalmente a súa titularidade.</p>
<p>Para o caso de que se formulasen alegacións en relación coas bases provisionais, as resolucións destas serán as modificacións reflectidas nos boletíns individuais da propiedade das bases definitivas.</p>
<p>Contra as bases definitivas, os interesados poden interpor recurso de alzada perante o conselleiro de Política Agroalimentaria e Desenvolvemento Rural, dentro do prazo dos trinta días sinalados, e presentalo no rexistro da Delegación Provincial de Política Agroalimentaria e Desenvolvemento Rural (rúa Florentino L. Cuevillas, 4-6, baixo, Ourense), no rexistro xeral da consellería (edificio San Caetano s/n, Santiago de Compostela), ou en calquera das</p>
<p>dependencias ás que fai referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expresando no escrito un domicilio dentro do termo municipal para facérlle-las comunicacións que procedan.</p>
<p>Ourense, 8 de xullo de 2003.</p>
<p>Manuel López Casas</p>
<p>Delegado provincial de Ourense</p>

