---
date: '2003-08-12'
id: 1856A
page: 10
number: 155
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 31 de xullo de 2003 sobre axudas ós alumnos que complementen a súa
  formación en portos con estadías nos centros oficiais dependentes da
  Consellería de Pesca e Asuntos Marítimos: Instituto Politécnico
  Marítimo-Pesqueiro de Vigo, Escola Náutico-Pesqueira de Ferrol e Escola
  Náutico-Pesqueira de Ribeira.
range: Orde
url: 'https://www.xunta.gal/dog/Publicados/2003/20030812/Anuncio1856A_gl.html'
---
<p>O Real decreto 4189/1982, do 29 de decembro, que ó abeiro das normas constitucionais, estatutarias e legais correspondentes, traspasa á Comunidade Autónoma de Galicia funcións e servicios da Administración do Estado en materia de ensinanzas profesionais náutico-pesqueiras.</p>
<p>O Real decreto 662/1997, do 19 de maio, polo que se establecen os requisitos mínimos para exerce-la actividade profesional de patrón local de pesca e patrón costeiro polivalente.</p>
<p>A Orde do 8 de setembro de 1998, pola que se regula o procedemento para a obtención dos títulos de patrón local de pesca e patrón costeiro polivalente.</p>
<p>O Decreto 125/2002, do 4 de abril, polo que se establece a estructura orgánica da Consellería de Pesca e Asuntos Marítimos atribúe á Dirección Xeral de Innovación e Desenvolvemento Pesqueiro a organización e xestión das ensinanzas profesionais náutico-pesqueiras.</p>
<p>Co obxecto de fomentar e potencia-la calidade da formación da poboación mariñeira, é necesario artella-las accións que faciliten o acceso á formación náutico-pesqueira, con especial incidencia na formación permanente de adultos. Neste sentido, é fundamental a dotación de axudas ó transporte e manutención para os alumnos de formación en portos que cursen as titulacións de patrón local de pesca e patrón costeiro polivalente.</p>
<p>En virtude das atribucións conferidas no artigo 24 do Decreto 428/1993, do 17 de decembro, polo que se regula e refunde a normativa en materia de formación náutico-pesqueira,</p>
<p>DISPOÑO:</p>
<p>Artigo 1º.-Obxecto.</p>
<p>Convocar axudas cofinanciadas co Fondo Social Europeo para os alumnos que complementen a súa formación en portos con estadías obrigatorias en centros oficiais da Consellería de Pesca e Asuntos Marítimos nas titulacións de patrón local de pesca e patrón costeiro polivalente.</p>
<p>O financiamento deste programa de axudas farase con cargo á aplicación orzamentaria 12.04.322S.480.1, Formación Profesional Naútico-Pesqueira, dos orzamentos xerais da Comunidade Autónoma de Galicia para 2003 ata un límite máximo de 94.845 euros. Esta orde regula a súa concesión dentro dos procesos legais de igualdade, concorrencia e publicidade.</p>
<p>Artigo 2º.-Beneficiarios.</p>
<p>Poderán ser beneficiarios das axudas tódolos alumnos matriculados nos cursos en portos autorizados pola Consellería de Pesca e Asuntos Marítimos para obtención das titulacións de patrón local de pesca e patrón costeiro polivalente que complementen a súa estadía formativa en centros oficiais desta consellería.</p>
<p>Artigo 3º.-Estadías formativas.</p>
<p>O número máximo de estadías formativas obrigatorias para os alumnos que cursen as titulacións de patrón local de pesca e patrón costeiro polivalente en aulas de portos nos centros oficiais desta consellería serán de:</p>
<p>a) 5 días para os alumnos de cursos de patrón local de pesca.</p>
<p>b) 10 días para os alumnos de cursos de patrón costeiro polivalente.</p>
<p>Artigo 4º.-Clases.</p>
<p>As axudas poderán te-los seguintes compoñentes:</p>
<p>a) Axudas para gastos derivados por razón da distancia entre a sede social da confraría solicitante do curso e o centro oficial de ensino (transporte).</p>
<p>b) Axudas de manutención para os alumnos que teñan que face-la comida fóra do seu domicilio (comedor).</p>
<p>Artigo 5º.-Contía das axudas.</p>
<p>5.1. As axudas por razón da distancia no transporte diversificaranse na súa contía segundo a seguinte escala:</p>
<p>-Dentro dun raio de 15 km: 6 euros/día asistido, ata un máximo de 60 euros.</p>
<p>-De 16 a 30 km: 12 euros/día asistido, ata un máximo de 120 euros.</p>
<p>-De 31 a 60 km: 18 euros/día asistido, ata un máximo de 180 euros.</p>
<p>-De 61 a 100 km: 24 euros/día asistido, ata un máximo de 240 euros.</p>
<p>-Máis de 100 km: 30 euros/día asistido, ata un máximo de 300 euros.</p>
<p>5.2. As axudas de manutención defínense como os gastos derivados da comida do mediodía do alumno fóra do seu domicilio habitual por razón da distancia ó centro oficial.</p>
<p>A contía máxima da axuda de manutención será de 70 euros.</p>
<p>Non obstante o anterior, se a contía total das solicitudes superase o crédito dispoñible, queda autorizada a Dirección Xeral de Innovación e Desenvolvemento Pesqueiro para reaxusta-la contía das axudas en función do orzamento dispoñible.</p>
<p>Artigo 6º.-Solicitude das axudas.</p>
<p>O prazo de presentación de solicitudes iniciarase a partir do día seguinte ó da publicación desta orde e rematará o 14 de novembro. Non obstante, os alumnos participantes nun determinado curso que soliciten as axudas deberán formaliza-lo impreso oficial que figura no anexo I desta orde cun mínimo de 15 días de antelación ó comezo da estadía no centro.</p>
<p>Xunto coa solicitude os beneficiarios das axudas deberán presentar unha declaración responsable de que non solicitaron nin van solicitar outra axuda para a mesma finalidade procedente de calquera outra Administración ou ente público.</p>
<p>As solicitudes, que irán dirixidas á directora xeral de Innovación e Desenvolvemento Pesqueiro, poderán presentarse na mesma dirección xeral, nas delegacións territoriais e comarcais da Consellería de Pesca e Asuntos Marítimos, ou por calquera das formas establecidas na Lei 30/1992, de réxime xurídico da administración pública e do procedemento administrativo común (modificada pola Lei 4/1999).</p>
<p>O prazo máximo para a resolución da concesión das bolsas será de 15 días a partir do remate do prazo de presentación das solicitudes.</p>
<p>Artigo 7º.-Resolución.</p>
<p>A Dirección Xeral de Innovación e Desenvolvemento Pesqueiro, á vista do informe emitido polo Servicio de Ensino e Titulacións Náutico-Pesqueira, dictará resolución na que aprobe as axudas solicitadas, que se publicará nos taboleiros de anuncios da delegación territorial correspondente desta consellería e da confraría a que pertenzan os alumnos solicitantes, antes do inicio das actividades formativas nos centros oficiais.</p>
<p>Contra esta resolución poderase interpoñer, segundo o disposto nos artigos 114 e 115 da Lei 30/1992,</p>
<p>modificada pola Lei 4/1999, recurso de alzada perante o conselleiro de Pesca e Asuntos Marítimos no prazo dun mes contado desde o día seguinte ó da publicación da citada resolución.</p>
<p>Artigo 8º.-Pagamento.</p>
<p>O pagamento das axudas concedidas farase dunha soa vez, unha vez rematada a estadía no centro oficial, logo do certificado do servicio competente da Consellería de Pesca e Asuntos Marítimos, logo do informe do director do centro de que os beneficiarios asistiron regularmente ás actividades programadas e comprobada a asistencia do beneficiario ó curso nos termos establecidos regulamentariamente.</p>
<p>Os beneficiarios das axudas deberan presentar unha declaración complementaria de que non percibiron nin están pendentes de percibir outra axuda para a mesma finalidade precedente de calquera outra Administración ou ente público.</p>
<p>Disposicións derradeiras</p>
<p>Primeira.-Facúltase a Dirección Xeral de Innovación e Desenvolvemento Pesqueiro para dictar, no ámbito das súas competencias, as resolucións necesarias para o mellor cumprimento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 31 de xullo de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

