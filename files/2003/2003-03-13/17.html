---
date: '2003-03-13'
id: 8E5E
page: 3021
number: 51
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 20 de febreiro de 2003 pola que se convoca para a súa provisión,
  polo sistema de libre designación, un posto vacante do cadro de persoal
  funcionario de administración e servicios desta universidade.
range: Resolución
url: 'https://www.xunta.gal/dog/Publicados/2003/20030313/Anuncio8E5E_gl.html'
---
<p>Vacante na Universidade de Santiago de Compostela o posto de traballo que se indica no anexo a esta resolución e sendo necesaria a súa provisión con carácter urxente.</p>
<p>O rector, en uso das artibucións que ten conferidas e de conformidade co previsto no artigo 27 da Lei 4/1988, do 26 de maio, da función pública de Galicia, modificado polas leis 4/1991, do 8 de marzo, e 3/1995, do 10 de abril, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, resolve con</p>
<p>voca-la provisión, mediante libre designación, do dito posto, con suxeición ás seguintes,</p>
<p>Bases da convocatoria</p>
<p>1. Requisitos dos candidatos.</p>
<p>Poderán concorrer a ela os/as funcionarios/as de carreira que reúnan os requisitos que se esixen e se especifican no anexo.</p>
<p>2. Solicitudes.</p>
<p>2.1. As solicitudes dirixiranse ó rector da Universidade de Santiago de Compostela, sendo o prazo de presentación de 15 días hábiles contados a partir do día seguinte ó da publicación desta convocatoria no Diario Oficial de Galicia.</p>
<p>Os aspirantes deberán xustarlle á solicitude un currículum vitae, e xustificar debidamente os méritos que aleguen.</p>
<p>2.2. A presentación de solicitudes poderá facerse no rexistro xeral da Universidade de Santiago de Compostela, situado no Rectorado da Universidade (Colexio de San Xerome, praza do Obradoiro, s/n, Santiago de Compostela); no rexistro do Campus de Lugo, situado no edificio de Servicios Administrativos e Biblioteca Intercentros (avda. de Bernardino Pardo Ouro, s/n. Polígono de Fingoi, 27002 Lugo), ou nas restantes formas previstas no artigo 38 da Lei 30/1992, do 26 de novembro.</p>
<p>2.3. Os erros de feito poderán emendarse en calquera momento de oficio ou por petición do interesado.</p>
<p>3. Adxudicación do posto.</p>
<p>No caso de resultar seleccionados funcionarios con destino noutra Administración pública, requirirase o informe favorable do departamento ó que figure adscrito.</p>
<p>4. Norma derradeira.</p>
<p>Contra a presente resolución, que esgota a vía administrativa, poderán interpoñer recurso contencioso-administrativo perante o Xulgado Contencioso-Administrativo de Santiago de Compostela no prazo de dous meses contados desde o día seguinte ó da súa recepción, de conformidade cos artigos 46 e 8.2º a) da Lei da xurisdicción contencioso-administrativa, aprobada por Lei 29/1988, do 13 de xullo.</p>
<p>Non obstante, os interesados poderán interpoñer recurso potestativo de reposición non prazo dun mes perante o órgano que o dictou. Neste caso non se podrá interpoñe-lo recurso contencioso-administrativo anteriormente indicado en tanto non recaia resolución expresa ou presunta do recurso administrativo de reposición, ó abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 20 de febreiro de 2003.</p>
<p>Senén Barro Ameneiro</p>
<p>Rector da Universidade de Santiago de Compostela</p>
<p>ANEXO</p>
<p>Denominación do posto: Secretaría do Vicerrectorado de Tecnoloxías e Infraestructuras.</p>
<p>Grupo: C/D.</p>
<p>Nivel: 20.</p>
<p>Complemento específico: 3.990,12 A.</p>
<p>Quenda: mañá.</p>
<p>Localidade: Santiago de Compostela.</p>
<p>XULGADO DE PRIMEIRA INSTANCIA E INSTRUCCIÓN NÚMERO UN</p>
<p>DE ARZÚA</p>

