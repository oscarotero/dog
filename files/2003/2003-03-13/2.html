---
date: '2003-03-13'
id: 8E1A
page: 2974
number: 51
agency: 'CONSELERÍA DE ASUNTOS SOCIAIS, EMPREGO E RELACIÓNS LABORAIS'
section: I. DISPOSICIÓNS XERAIS
title: >-
  Orde do 27 de febreiro de 2003 pola que se crean determinados ficheiros
  automatizados de datos de carácter persoal existentes na Consellería de
  Asuntos Sociais, Emprego e Relacións Laborais.
range: Orde
url: 'https://www.xunta.gal/dog/Publicados/2003/20030313/Anuncio8E1A_gl.html'
---
<p>A Constitución española, no seu artigo 18.4º, dispón que a lei limitará o uso da informática para garanti-lo honor e a intimidade persoal e familiar dos cidadáns e o pleno exercicio dos seus dereitos.</p>
<p>A Lei orgánica 15/1999, do 13 de decembro (BOE nº 298, do 14 de decembro), regula o tratamento de datos de carácter persoal rexistrados en soportes físicos, así como o uso posterior destes datos polos sectores público e privado.</p>
<p>A finalidade desta regulación é protexe-los dereitos fundamentais das persoas físicas e especialmente o seu honor e intimidade, tanto persoal como familiar.</p>
<p>No seu artigo 20.1º disponse que a creación, modificación ou supresión dos ficheiros das administracións públicas só poderá facerse por medio dunha disposición xeral publicada no BOE ou diario oficial correspondente.</p>
<p>En consecuencia, en virtude das facultades que me confire o artigo 34.6º da Lei 1/1983, do 22 de febreiro, reguladora da Xunta de Galicia e do seu presidente, modificada parcialmente pola Lei 11/1998, do 20 de outubro,</p>
<p>DISPOÑO:</p>
<p>Artigo 1º.-Obxecto.</p>
<p>Esta orde ten por obxecto a creación dos ficheiros automatizados de datos de carácter persoal da Consellería de Asuntos Sociais, Emprego e Relacións Laborais que se relacionan no anexo.</p>
<p>Artigo 2º.-Contido.</p>
<p>A información esixida no artigo 20.2º da Lei orgánica 15/1999, do 13 de decembro, de protección de datos de carácter persoal para as disposicións de creación de ficheiros, está contida no anexo desta orde, en cada un dos ficheiros creados.</p>
<p>Artigo 3º.-Finalidade e uso dos ficheiros.</p>
<p>Os datos de carácter persoal, rexistrados nos ficheiros automatizados da Consellería de Asuntos Sociais, Emprego e Relacións Laborais, creados pola presente orde só serán utilizados para os fins expresamente previstos no anexo e por persoal debidamente autorizado.</p>
<p>Artigo 4º.-Cesión de datos.</p>
<p>No suposto de cesión de datos ás administracións públicas haberá que se ater ó disposto na normativa vixente.</p>
<p>Artigo 5º.-Medidas de seguridade.</p>
<p>As medidas de seguridade dos ficheiros, e en función do nivel en que estes se clasifican, están especificadas no correspondente documento de seguridade.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de febrero de 2003.</p>
<p>Maria José Cimadevila Cea</p>
<p>Conselleira de Asuntos Sociais, Emprego</p>
<p>e Relacións Laborais</p>
<p>ANEXO</p>
<p>1. Persoal.</p>
<p>a) Finalidade e usos previstos para este.</p>
<p>Xestión dos recursos humanos da consellería.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos.</p>
<p>Persoal que presta servicios nos centros dependentes da Consellería de Asuntos Sociais, Emprego e Relacións Laborais.</p>
<p>c) Procedemento de recollida de datos.</p>
<p>Declaración, formularios.</p>
<p>d) Estructura básica do ficheiro.</p>
<p>Base de datos.</p>
<p>e) Tipos de datos de carácter persoal incluídos.</p>
<p>Datos de carácter identificativo: DNI/NIF, NSS/mutualidade, nome e apelidos, enderezo, teléfono, número de rexistro de persoal.</p>
<p>Datos de características persoais: datos da familia, data de nacemento, lugar de nacemento, idade, sexo, nacionalidade.</p>
<p>Datos de circunstancias sociais: licencias e permisos.</p>
<p>Datos académicos e profesionais: formación, titulacións e experiencia profesional.</p>
<p>Datos de detalle do emprego: corpo/escala, categoría/grao, posto de traballo, historial do traballador.</p>
<p>Datos especialmente protexidos: económicos da nómina, saúde.</p>
<p>f) Cesións/transferencias previstas.</p>
<p>Ningunha.</p>
<p>g) Órgano responsable do ficheiro.</p>
<p>Subdirección Xeral de Persoal e de Coordinación Administrativa.</p>
<p>h) Servicios ou unidades ante os que se poderán exerce-los dereitos de acceso, rectificación, cancelación e oposición.</p>
<p>Subdirección Xeral de Persoal e de Coordinación Administrativa da Consellería de Asuntos Sociais, Emprego e Relacións Laborais.</p>
<p>i) Nivel de seguridade.</p>
<p>Alto.</p>
<p>2. Xestión de usuarios informáticos.</p>
<p>a) Finalidade e usos previstos para o ficheiro.</p>
<p>Configúrase como instrumento básico de control, administración e xestión de usuarios de sistemas informáticos desta consellería co gallo de aplica-las políticas de seguridade no referente a xestión de usuarios.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos.</p>
<p>Persoal da consellería con acceso a recursos informáticos.</p>
<p>c) Procedemento de recollida de datos.</p>
<p>Formularios.</p>
<p>d) Estructura básica do ficheiro.</p>
<p>Base de datos.</p>
<p>e) Tipo de datos incluídos no ficheiro.</p>
<p>Datos de carácter identificativo: DNI/NIF, nome e apelidos, centro de traballo, teléfono do traballo, login de usuario.</p>
<p>Datos de detalle do emprego: centro de traballo, posto de traballo.</p>
<p>f) Cesións/transferencias previstas.</p>
<p>Ningunha.</p>
<p>g) Órgano responsable do ficheiro.</p>
<p>Subdirección Xeral de Persoal e de Coordinación Administrativa.</p>
<p>h) Servicios ou unidades ante os que se poderán exerce-los dereitos de acceso, rectificación, cancelación e oposición.</p>
<p>Subdirección Xeral de Persoal e de Coordinación Administrativa da Consellería de Asuntos Sociais, Emprego e Relacións Laborais.</p>
<p>i) Nivel de seguridade.</p>
<p>Baixo.</p>
<p>3. Cheque asistencial.</p>
<p>a) Finalidade e usos previstos para este.</p>
<p>Xestión e tramitación das axudas concedidas a través do cheque asistencial, para exercer así as atribucións, competencias e funcións en materia de política establecidas para esta consellería.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos.</p>
<p>Persoas maiores residentes na Comunidade Autónoma galega.</p>
<p>c) Procedemento de recollida de datos.</p>
<p>Enquisa, entrevista, declaración e formularios.</p>
<p>d) Estructura básica do ficheiro.</p>
<p>Base de datos.</p>
<p>e) Tipos de datos incluídos no ficheiro.</p>
<p>Datos de carácter persoal: estado civil, datos da familia, data de nacemento, lugar de nacemento, idade, sexo, nacionalidade.</p>
<p>Datos de carácter identificativo: DNI, NSS/mutualidade, nome e apelidos, enderezo, teléfono.</p>
<p>Datos de circunstancias sociais: propiedades, posesións, características de aloxamento/vivenda.</p>
<p>Datos académicos e profesionais: formación, titulacións, experiencia profesional.</p>
<p>Datos económicos: datos económicos de nómina, actividades e negocios, ingresos, rendas, investimentos, bens.</p>
<p>Datos de transaccións: bens e servicios recibidos polo afectado.</p>
<p>Datos especialmente protexidos: saúde.</p>
<p>f) Cesións/transferencias previstas.</p>
<p>Ningunha.</p>
<p>g) Órgano responsable do ficheiro.</p>
<p>Dirección Xeral do Maior e de Persoas con Discapacidade.</p>
<p>h) Servicios ou unidades ante os que se poderán exerce-los dereitos de acceso, rectificación, cancelación e oposición.</p>
<p>Dirección Xeral do Maior e de Persoas con Discapacidade da Consellería de Asuntos Sociais, Emprego e Relacións Laborais.</p>
<p>i) Nivel de seguridade.</p>
<p>Alto.</p>
<p>4. Aplicación para o control orzamentario e facturación.</p>
<p>a) Finalidade e usos previstos para este.</p>
<p>Control e seguimento da facturación e orzamento da Consellería de Asuntos Sociais, Emprego e Relacións Laborais.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos.</p>
<p>Provedores da Consellería de Asuntos Sociais, Emprego e Relacións Laborais</p>
<p>c) Procedemento de recollida de datos.</p>
<p>Declaración, formularios, vía telemática.</p>
<p>d) Estructura básica do ficheiro.</p>
<p>Base de datos.</p>
<p>e) Tipo de datos incluídos no ficheiro.</p>
<p>Datos de carácter persoal: nome e apelidos ou razón social, enderezo, teléfono, fax.</p>
<p>Datos de carácter identificativo: DNI/NIF, código postal.</p>
<p>Datos económicos: datos bancarios, retencións de pagamentos.</p>
<p>f) Cesións/transferencias previstas.</p>
<p>Ningunha.</p>
<p>g) Órgano responsable do ficheiro.</p>
<p>Subdirección Xeral de Persoal e Coordinación Administrativa.</p>
<p>h) Servicios ou unidades ante os que se poderán exerce-los dereitos de acceso, rectificación, cancelación e oposición.</p>
<p>Subdirección Xeral de Persoal e Coordinación Administrativa da Consellería de Asuntos Sociais, Emprego e Relacións Laborais.</p>
<p>i) Nivel de seguridade.</p>
<p>Medio.</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

