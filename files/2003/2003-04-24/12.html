---
date: '2003-04-24'
id: E912
page: 5
number: 79
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de marzo de 2003, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da revisión salarial para o ano 2002, do convenio colectivo do
  sector de derivados do cemento.
range: Resolución
url: 'https://www.xunta.gal/dog/Publicados/2003/20030424/AnuncioE912_gl.html'
---
<p>Vista a acta da revisión salarial para o ano 2002, do convenio colectivo do sector de derivados do cemento, con nº de código 3600505, que tivo entrada nesta delegación provincial da Consellería de Asuntos Sociais, Emprego e Relacións Laborais o día 11-2-2003, subscrita en representación da parte económica pola Asociación Provincial de Derivados do Cemento, e da parte social, polas centrais sindicais CC.OO., UGT e CIG, con data do 3-2-2003. De conformidade co disposto na disposición derradeira 1ª do II convenio colectivo xeral para derivados do cemento e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación </p>
<p>provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la publicación no Diario Oficial de Galicia.</p>
<p>Vigo, 10 de marzo de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>Convenio colectivo do sector de derivados</p>
<p>do cemento da provincia de Pontevedra</p>
<p>ACTA</p>
<p>Asistentes:</p>
<p>CC.OO.:</p>
<p>Arsenio Rodríguez Alonso.</p>
<p>Marcos González Oliveira.</p>
<p>CIG:</p>
<p>Alberto Fernández Campo.</p>
<p>UGT:</p>
<p>José Carlos Rodríguez del Río.</p>
<p>José M. Moreira Espiñeira.</p>
<p>Sergio Silva Maceira.</p>
<p>Jesús Giráldez García.</p>
<p>Manuel Veiga Maceira.</p>
<p>Lourdes Diz Lorenzo.</p>
<p>Representación empresarial:</p>
<p>Arturo Santos Porto.</p>
<p>Manuel Vázquez Martínez.</p>
<p>Javier Atienza López.</p>
<p>Luciano Covelo Soto.</p>
<p>Laureano Pérez Expósito.</p>
<p>Asesor:</p>
<p>Manuel Vigo Giraldo.</p>
<p>En Vigo, nos locais da Confederación de Empresarios de Pontevedra, sendo as 17.30 horas do día 3 de febreiro de 2003, reúnese a comisión negociadora do convenio colectivo de traballo do sector de derivados do cemento da provincia de Pontevedra co obxecto de aplica-la cláusula de revisión salarial establecida no convenio.</p>
<p>En aplicación dos acordos acadados na acta de revisión das táboas salariais para o ano 2002, na reunión da comisión paritaria de interpretación do II convenio colectivo xeral do sector de derivados do cemento, procedeuse á realización dos cálculos das táboas de revisión (por vía de aplicación dun incremento do 2%), vixentes durante o ano 2002 como consecuencia da desviación producida no IPC do dito ano. Lévase a cabo, así mesmo, o cálculo e fixación dos datos definitivos para a táboa salarial do ano 2002, táboa que servirá de base para os cálculos de actualización das táboas salariais do ano 2003.</p>
<p>Unha vez confeccionadas as ditas táboas, dáse lectura delas asinándoas as partes, en proba de conformidade, acordándose a súa remisión á autoridade laboral co obxecto do seu rexistro e posterior publicación no Diario Oficial de Galicia e BOP. Autorízase a Manuel Vigo Giraldo para levar a cabo as xestións necesarias.</p>
<p>Non habendo máis asuntos que tratar, levántase a sesión sendo as 19 horas do día arriba indicado.</p>

