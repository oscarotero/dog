---
date: '2003-10-03'
id: 1C222
page: 12
number: 192
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 24 de setembro de 2003 pola que se convoca un curso sobre a
  intervención psicolóxica en catástrofes e situacións críticas.
range: Resolución
url: 'https://www.xunta.gal/dog/Publicados/2003/20031003/Anuncio1C222_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2003, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre a intervención psicolóxica en catástrofes e situacións críticas, que deberá desenvolverse de acordo coas seguintes bases:</p>
<p>Primeira.-Obxectivos.</p>
<p>Que os responsables das agrupacións de voluntarios teñan presente que as circunstancias nas que se poden ver moitos voluntarios, no desenvolvemento das súas actividades poden ser moi duras e difíciles de afrontar de maneira individual. Polo que é necesario ter uns coñecementos e adquirir unhas técnicas que aínda que básicas lle permitan dar respostas axeitadas a tales situacións podéndoas canalizar de maneira axeitada.</p>
<p>Segunda.-Destinatarios.</p>
<p>O curso vai dirixido ós responsables das A.V.P.C. (presidente, xefe, subxefe e xefe de grupo).</p>
<p>Terceira.-Desenvolvemento.</p>
<p>1. Prazas: o número de prazas ofertadas para este curso é de 27.</p>
<p>2. Duración e data: o curso desenvolverase do 17 ó 20 de novembro de 2003, en xornada de mañá e tarde, cunha duración de 30 horas.</p>
<p>O horario será o seguinte: das 9.30 ás 14.00 horas e das 16.00 ás 19.30 horas.</p>
<p>3. Lugar: o curso celebrarase na Academia Galega de Seguridade, sita na avda. da Cultura s/n, 36680 A Estrada (Pontevedra).</p>
<p>Cuarta.-Solicitudes e prazo de inscrición.</p>
<p>1. A inscrición dos participantes será totalmente gratuíta.</p>
<p>2. O persoal que desexe participar neste curso deberá presentar, cuberta a máquina ou con letra moi clara, a instancia que figura no anexo.</p>
<p>3. O prazo para a presentación de instancias rematará o día 21 de outubro de 2003.</p>
<p>4. As instancias deberán vir asinadas polo presidente da agrupación e seladas, e no caso de haber máis dunha solicitude da mesma agrupación, relacionalas en orde prioritaria. Este será requisito indispensable para ser admitido no curso.</p>
<p>5. As instancias deberán enviarse por correo, fax, etc. á sede da Academia Galega de Seguridade: ave</p>
<p>nida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Quinta.-Contido.</p>
<p>Nel trataranse os seguintes temas:</p>
<p>-Presentación, definición de obxectivos de coñecemento e metodoloxía formativa.</p>
<p>-Exposición e análise posterior, de contidos psicolóxicos reflectidos en determinados casos.</p>
<p>-Características psicolóxicas das situacións críticas nas dimensións comunitarias, grupais e individuais.</p>
<p>-Catacterísticas psicolóxicas das situacións críticas nos roles de damnificado e auxiliador.</p>
<p>-Procedementos e técnicas de intervención psicolóxica con damnificados.</p>
<p>-Procedementos e técnicas de intervención psicolóxica cos equipos de auxilio e os seus compoñentes.</p>
<p>-Adestramento en técnicas de protección psicolóxica para equipos de intervención.</p>
<p>Sexta.-Relación de admitidos.</p>
<p>A relación de participantes admitidos para a realización do curso exporase no taboleiro de anuncios da Academia Galega de Seguridade, sen prexuízo da oportuna notificación ós seleccionados, con antelación á celebración do curso. Tamén poden confirma-la súa asistencia chamando ó teléfono 986 59 00 21.</p>
<p>Sétima.-Certificado de aproveitamento.</p>
<p>Ó remate do curso entregaráselles un certificado de asistencia e aproveitamento a aquelas persoas que acrediten a súa participación continuada, e superen as correspondentes probas de coñecementos.</p>
<p>Oitava.-Modificacións.</p>
<p>A Academia Galega de Seguridade poderá modifica-lo desenvolvemento do curso para adaptala ás necesidades da Administración e ás continxencias que poidan xurdir.</p>
<p>A Estrada, 24 de setembro de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

