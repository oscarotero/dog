---
date: '2003-10-14'
id: 1D20E
page: 12
number: 199
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 2 de outubro de 2003, da Delegación Provincial de Lugo, pola que
  se anuncia convocatoria para o levantamento das actas previas á ocupación dos
  predios afectados polo proxecto modificado do Parque Eólico Farelo.
  (Expediente 6/2000 DXIEM-EOL).
range: Resolución
url: 'https://www.xunta.gal/dog/Publicados/2003/20031014/Anuncio1D20E_gl.html'
---
<p>Por Resolución do 14 de maio de 2003, da Dirección Xeral de Industria, Enerxía e Minas da Consellería de Innovación, Industria e Comercio, autorizáronse as instalacións electromecánicas e declarouse a utilidade pública, en concreto, e aprobouse o proxecto do Parque Eólico Farelo.</p>
<p>Esta declaración de utilidade pública, de conformidade co disposto no artigo 54 da Lei 54/1997, do sector eléctrico, leva implícita en todo caso a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Na súa virtude, esta delegación provincial, en cumprimento do disposto no devandito artigo 52 da Lei de expropiación forzosa, resolveu convoca-los titulares de bens e dereitos afectados, cos que non se chegou a un acordo e que se relacionan no anexo, para que comparezan no Concello de Antas de Ulla (Lugo), como punto de reunión para, de conformidade con procedemento que establece o citado artigo, levar a cabo o levantamento de actas previas á ocupación.</p>
<p>As afeccións designadas na relación de bens e dereitos son as seguintes:</p>
<p>(S.E.) Superficie de expropiación de pleno dominio dos terreos afectados.</p>
<p>(S.P.) Servidume de paso que implica a construcción de camiños e canalizacións subterráneas coas seguintes limitacións de dominio permanentes:</p>
<p>-Dereito de libre paso ou acceso de persoal e equipamentos para a construcción, montaxe, supervisión e vixilancia, conservación ou reparación das instalacións.</p>
<p>-Servidume de paso subterráneo comprendendo a ocupación do subsolo polas liñas eléctricas subterráneas aloxadas en gabias.</p>
<p>-Prohibición de efectuar remoción do terreo ou calquera tipo de obras ou actos que poidan danar o prexudica-los camiños e as instalacións.</p>
<p>-(S.V.) Servidume de voo das pas dos aeroxeradores.</p>
<p>-(P.E.) Superficie de protección eólica afectada pola seguinte limitación de dominio:</p>
<p>-Prohibición de situar obstáculos de altura superior a 10 metros (construccións, árbores, postes ou outros).</p>
<p>(O.T.) Ocupación temporal dos terreos durante un prazo de 18 meses.</p>
<p>Tódolos interesados, así como as persoas que sexan titulares de calquera clase de dereitos ou intereses sobre os bens afectados, deberán acudir persoalmente, ou representados pola persoa debidamente autorizada, e achega-los documentos acreditativos da súa titularidade e o último recibo da contribución, podéndose acompañar dos seus peritos e dun notario, se o consideran oportuno, cos gastos pola súa conta.</p>
<p>Así mesmo, advírteselles a tódolos interesados afectados que poderán formular alegacións por escrito nesta delegación provincial ata o momento do levantamento das actas previas, para os únicos efectos de emendar posibles erros na relación de bens e dereitos afectados.</p>
<p>Desta convocatoria darase traslado a cada interesado mediante a oportuna cédula de citación individual, na que se lle sinalará día e hora para o levantamento de actas.</p>
<p>Esta publicación realízase igualmente para os efectos que determina o artigo 59.4º da Lei 30/1992, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación.</p>
<p>No expediente expropiatorio asumirá a condición de beneficiaria a empresa Enerfín, S.A. Grupo Elecnor.</p>
<p>Lugo, 2 de outubro de 2003.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación definitiva de bens e dereitos afectados sen acordo</p>
<p>Parque Eólico Farelo.</p>
<p>Concello de Antas de Ulla.</p>
<table><tbody><tr><td></td></tr>
<tr><td>Predio</td><td>Propietario</td><td>Lugar</td><td>Uso do solo</td><td>Superficie afección</td><td>Ref. catastral</td></tr>
<tr><td></td></tr>
<tr><td>Nome e apelidos</td><td>Enderezo</td><td>AG nº</td><td>S.E. (m)</td><td>S.P.</td><td>S.V./O.T. (m)</td><td>Polg.</td><td>Parc.</td></tr>
<tr><td></td></tr>
<tr><td>P(m)</td><td>C (m)</td><td>Z (m)</td></tr>
<tr><td></td></tr>
</tbody></table>
<table><tbody><tr><td>32</td><td>Adolfo Vilameá Mariño</td><td>A Somoza, 5
Areas, Antas de
Ulla (Lugo)</td><td>Monte do Pico</td><td>M.B.</td><td>7</td><td>0</td><td>0</td><td>0</td><td>0</td><td>824</td><td>74</td><td>97</td></tr>
<tr><td></td></tr></tbody></table>
<p>Lenda:</p>
<p>S.E.: superficie de expropiación de pleno dominio dos terreos afectados.</p>
<p>S.P.: servidume de paso que implica a construcción de camiños e canles subterráneas coas seguintes limitacións de dominio permanentes:-Dereito de libre paso ou acceso peonil e equipamentos para a construcción, montaxe, supervisión e vixilancia, conservación ou reparación das instalacións.-Servidume de paso subterráneo que comprende a ocupación do subsolo polas liñas eléctricas subterráneas aloxadas en gabias.-Prohibición de efectuar remoción do terreo ou calquera tipo de obras ou actos que poidan danar ou prexudica-los camiños e as instalacións.</p>
<p>S.V.: servidume de voo das pas dos aeroxeradores coa seguinte limitación de dominio permanente:-Prohibición de situar obstáculos de altura superior a 10 metros (construccións, árbores, postes ou outros), excepto árbores existentes.</p>
<p>O.T.: ocupación temporal dos terreos durante a execución das obras.</p>
<p>P: plataforma.</p>
<p>C: camiño.</p>
<p>Z: gabia.</p>

