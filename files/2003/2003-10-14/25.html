---
date: '2003-10-14'
id: 1D206
page: 12
number: 199
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 15 de setembro de 2003, da Dirección Xeral de Industria, Enerxía
  e Minas, pola que se autoriza administrativamente e se aproba o proxecto de
  execución da substitución das instalacións electromecánicas da central
  hidroeléctrica de Feixa I, promovida pola empresa Hidrofreixa, S.L.U., no
  termo municipal de Ponte Caldelas, Pontevedra.
range: Resolución
url: 'https://www.xunta.gal/dog/Publicados/2003/20031014/Anuncio1D206_gl.html'
---
<p>Visto o escrito achegado pola sociedade Hidrofreixa, S.L.U., con CIF nº B-36010593 e con ende</p>
<p>rezo para efectos de notificación no parque empresarial O Campiño, parcela B-62, 36158 Pontevedra, solicitando a autorización administrativa e a aprobación do proxecto de execución, do proxecto hidroeléctrico arriba epigrafiado, resultan os seguintes:</p>
<p>Antecedentes de feito:</p>
<p>Primeiro.-O 20 de setembro de 1898 outorgouse a Ramón Laforet Cividanes unha concesión para aproveitar 2.500 l/s do río Verdugo con destino a un aproveitamento hidroeléctrico no termo municipal de Ponte Caldelas, Pontevedra.</p>
<p>O aproveitamento para o que se outorgou a anterior concesión foi autorizado, ó mesmo promotor, o 31 de outubro de 1902 polo gobernador da provincia de Pontevedra Manuel Cojo Varela.</p>
<p>A anterior concesión foi transferida, do seu inicial beneficiario, a favor da sociedade Sociedad Española de Carburos Metálicos, S.A. por resolución da Dirección Xeral de Obras Hidráulicas o 4 de decembro de 1954.</p>
<p>O 29 de maio de 1980, a Comisaría de Augas do Norte de España aprobou a transferencia, a favor de Hidroeléctrica da Freixa (Hidrofreixa), S.L., da concesión que permitía á sociedade Sociedad Española de Carburos Metálicos, S.A. derivar 2.500 l/s do río Verdugo no termo municipal de Ponte Caldelas, Pontevedra, quedando a sociedade adquirente subrogada nos mesmos dereitos e obrigas que a anterior titular.</p>
<p>Segundo.-Mediante sendas resolucións do 11 de febreiro de 1988, autorizouse e aprobouse respectivamente a ampliación e automatización da central hidroeléctrica que a empresa Hidrofreixa, S.L. posúe en Ponte Caldelas, Pontevedra. Posteriormente, o 19 de decembro do mesmo ano o servicio correspondente da Delegación Provincial da Consellería de Industria, Comercio e Turismo de Pontevedra, estendeu a acta de posta en marcha das instalacións anteriormente autorizadas.</p>
<p>Terceiro.-Por Resolución do 11 de abril de 1990 da Dirección Xeral da Enerxía do Ministerio de Industria e Enerxía, incluíuse no réxime establecido polo Real decreto 1217/1981, do 10 de abril, sobre fomento á producción de enerxía eléctrica en pequenas centrais, á central hidroeléctrica de Feixa I, no río Verdugo, no consabido termo municipal de Ponte Caldelas, Pontevedra.</p>
<p>Cuarto.-Segundo o establecido no punto terceiro do artigo 2 do Real decreto 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, en relación ás instalacións a que fai referencia a disposición transitoria segunda do devandito Real decreto, o aproveitamento involucrado nesta resolución quedou automaticamente comprendido no réxime económico establecido polo anterior real decreto 2366/1994, do 9 de decembro, e foi inscrito no rexistro de instalacións de producción de enerxía</p>
<p>eléctrica en réxime especial da comunidade autónoma galega co número RE: 95-21.</p>
<p>Posteriormente, e froito da solicitude realizada pola empresa promotora o 1 de febreiro de 1999, a instalación foi incluída no Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración, quedando inscrita no rexistro autonómico a que facíamos referencia no apartado anterior co número RE: 99-15.</p>
<p>Quinto-Armando García en nome e representación da empresa Hidrofreixa, S.L.U. solicitou a substitución dos equipos electromecánicos da central hidroeléctrica de Feixa I debido a que a antigüidade dos existentes mermou a capacidade de producción e rendemento deste. Para iso presentou a documentación establecida no Real decreto 1955/2000, do 1 de decembro, que regula as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
<p>Sexto.-A delegación provincial da Consellería de Innovación, Industria e Comercio de Pontevedra someteu o proxecto anterior ó trámite de información pública mediante Resolución do 28 de maio de 2003, publicada no DOG e no BOP da provincia de Pontevedra de 16 de xuño de 2003.</p>
<p>Durante o período en que se someteu a trámite de información pública non se recibiron alegacións.</p>
<p>Sétimo.-En cumprimento do estipulado nos artigos 127 e 131 do Real decreto 1955/2000, do 1 de decembro, enviouse, o 29 de maio de 2003, unha separata do presente proxecto ó Concello de Ponte Caldelas, o cal remitiu, o 5 de xuño, un condicionado relativo ó proxecto que foi aceptado pola empresa.</p>
<p>Oitavo.-O 4 de xuño de 2003, o director xeral de Augas de Galicia resolveu, tras o informe favorable do 2 de xuño da Subdirección Xeral de Xestión do Dominio Público Hidráulico, autoriza-la substitución dos equipos electromecánicos da central hidroeléctrica de Feixa I, a cal deriva augas do río Verdugo no termo municipal de Ponte Caldelas, de acordo co sinalado no proxecto achegado por Hidrofreixa, S.L.U.</p>
<p>Noveno.-Os equipos incluídos no proxecto de substitución das instalacións electromecánicas da central de Feixa I, segundo o proxecto de execución deste, asinado polo perito industrial José Luis Bernal Polo, colexiado número 1.431, e visado polo Colexio de Enxeñeiros Técnicos Industriais delegación de Santiago de Compostela, teñen as seguintes características:</p>
<p>-Dous grupos turbina-xerador das seguintes características:</p>
<p>1. Dúas turbinas Francis de eixo horizontal de 1.000 r.p.m., que para un caudal máximo unitario de 1.250 l/s e un salto neto de 72,65 metros, desen</p>
<p>volverán, cada unha delas, unha potencia máxima no eixe de 792,87 kW.</p>
<p>2. Dous xeradores síncronos de tres pares de polos, 50 Hz de frecuencia, 1.000 r.p.m. de velocidade de xiro, 94,51% de rendemento e unha potencia aparente de 750 kVA cada un, cun factor de potencia de 0,99 e unha tensión de xeración de 4,33 kV.</p>
<p>-Dous transformadores de 750 kVA de potencia aparente, 50 Hz de frecuencia e unha relación de transformación de 20-15/4,33 kV.</p>
<p>-Transformador de servicios auxiliares de 80-100 kVA e unha relación de transformación de 20 kV/380-220 V.</p>
<p>-Producción media anual estimada: 4,60 GWh.</p>
<p>-Orzamento total de execución por contrata con IVA: 517.164,91 euros.</p>
<p>-Instalacións de protección, manobra, mando, sinalización e medida.</p>
<p>Décimo.-O oito de agosto de 2003, a Delegación Provincial da Consellería de Innovación, Industria e Comercio de Pontevedra emitiu informe favorable propoñendo a autorización e a aprobación execución do presente proxecto.</p>
<p>Fundamentos de dereito:</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, e o Decreto 223/2003, do 11 de abril, polo que se establece a estructura orgánica da Consellería de Innovación, Industria e Comercio, con relación co Real decreto 1955/2000, do 1 de decembro, e o Real decreto 2818/1998, do 23 de decembro, xa mencionados.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas</p>
<p>RESOLVE:</p>
<p>-Autorizar administrativamente á empresa Hidrofreixa, S.L.U. a substitución das instalacións electromecánicas do aproveitamento hidroeléctrico no río Verdugo de Feixa I, no termo municipal de Ponte Caldelas, Pontevedra.</p>
<p>-Aproba-lo proxecto de execución do aproveitamento anteriormente autorizado.</p>
<p>Todo iso de acordo coas condicións seguintes:</p>
<p>Primeira.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 517.164,91 euros.</p>
<p>Segunda.-O peticionario asegurará o mantemento e vixilancia correcta das instalacións durante a construcción e despois da súa posta en servicio, co fin</p>
<p>de garantir que en todo momento se manterán as condicións regulamentarias de seguridade.</p>
<p>Terceira.-En todo momento deberá cumprirse canto establece o Regulamento sobre condicións técnicas e garantías de seguridade en centrais eléctricas, subestacións e centros de transformación, e as súas instruccións técnicas complementarias segundo Decreto 3275/1982, do 12 de novembro e ordes posteriores, así como demais normativas e directrices vixentes que sexan de aplicación.</p>
<p>Cuarta.-Para introducir modificacións nas instalacións que afecten a datos básicos do proxecto será necesaria a previa autorización desta Dirección Xeral de Industria, Enerxía e Minas. Así mesmo, a Delegación Provincial de Innovación, Industria e Comercio de Pontevedra, poderá autoriza-las modificacións de detalle do proxecto que resulten procedentes, debendo comunicarlle a esta dirección xeral tódalas resolucións que dicte en aplicación da dita facultade.</p>
<p>Quinta.-O prazo para a posta en marcha das instalacións que se autorizan será de doce meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Innovación, Industria e Comercio de Pontevedra inspeccionará a totalidade das obras e montaxes efectuadas.</p>
<p>Sexta.-A Administración reserva para si o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Sétima.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, poderá interpor recurso de alzada, ante o conselleiro de Innovación, Industria e Comercio da Xunta de Galicia, no prazo dun mes contado a partir do día seguinte a seu publicación.</p>
<p>Santiago de Compostela, 15 de setembro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

