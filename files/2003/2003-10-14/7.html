---
date: '2003-10-14'
id: 1D1B2
page: 12
number: 199
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 6 de outubro de 2003 pola que se convoca un curso sobre
  fotografía de laboratorio e fotografía dixital.
range: Resolución
url: 'https://www.xunta.gal/dog/Publicados/2003/20031014/Anuncio1D1B2_gl.html'
---
<p>Dentro dos programas de actividades que a Academia Galega de Seguridade ten previsto realizar</p>
<p>no ano 2003, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dun curso sobre fotografía de laboratorio e fotografía dixital, segundo o previsto no artigo 23 da Lei 3/1992, do 23 de marzo, de coordinación das policías locais, que deberá desenvolverse conforme as seguintes bases:</p>
<p>Obxectivos.</p>
<p>-Dota-los membros dos corpos de seguridade dos coñecementos fundamentais para levar a cabo as tarefas máis importantes no campo da fotografía policial en branco e negro, nas facetas de reportaxe e de laboratorio; e no campo da fotografía dixital aplicada á función policial, especialmente ós atestados por accidentes de tráfico.</p>
<p>Destinatarios.</p>
<p>O curso vai dirixido ós membros dos corpos de Policía Local de Galicia e membros da Unidade do CNP adscrita á Comunidade Autónoma de Galicia; e no caso de quedaren prazas vacantes ós membros do Corpo Nacional de Policía e Garda Civil.</p>
<p>Os participantes deberán posuír necesariamente coñecementos de informática a nivel usuario.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>20.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 4 de novembro de 2003, ás 14 horas.</p>
<p>3. As instancias deberán enviarse á Academia Galega de Seguridade; avenida da Cultura, s/n, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>O curso desenvolverase durante os seguintes días: 11, 13, 18 e 20 de novembro de 2003.</p>
<p>O horario será de 10.00 a 14.00 h e de 15.30 a 19.00 horas.</p>
<p>Contido.</p>
<p>* Fotografía en blanco e negro.</p>
<p>-Teoría da luz, material sensible e cámaras.</p>
<p>-Prácticas de reportaxe.</p>
<p>-Prácticas de laboratorio.</p>
<p>* Fotografía dixital.</p>
<p>-As cámaras dixitais: manexo e posibilidades.</p>
<p>-O tratamento de imaxes.</p>
<p>-A súa crecente utilización na operativa policial.</p>
<p>Relación de admitidos.</p>
<p>A relación de admitidos publicarase o mesmo día 7 de novembro a partir das 14 horas, no taboleiro de anuncios da Academia Galega de Seguridade,</p>
<p>ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Sede da Academia Galega de Seguridade, sita na avda. da Cultura, s/n, no concello da Estrada.</p>
<p>Certificado de aproveitamento.</p>
<p>Ó remate do curso entregaráselles un certificado de aproveitamento a aquelas persoas que acrediten a súa participación continuada a el e que superen as correspondentes probas de coñecementos. En caso contrario entregarase só certificado de asistencia.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 6 de outubro de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

