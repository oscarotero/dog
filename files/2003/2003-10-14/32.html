---
date: '2003-10-14'
id: 1D222
page: 12
number: 199
agency: CONSELLERÍA DE SANIDADE
section: VI. ANUNCIOS
title: >-
  Cédula do 22 de setembro de 2003, da Delegación Provincial da Coruña, pola que
  se notifica a proposta de resolución do expediente sancionador 69/2003, por
  infraccións en materia sanitaria.
range: Cédula
url: 'https://www.xunta.gal/dog/Publicados/2003/20031014/Anuncio1D222_gl.html'
---
<p>Con data 1 de setembro de 2003, a instructora do procedemento dictou proposta de resolución do</p>
<p>expediente sancionador 69/2003 incoado na Delegación Provincial da Coruña a Nicolás Vicente Pardo.</p>
<p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada por Lei 4/1999, do 13 de xaneiro, e non sendo posible a súa práctica, por medio desta cédula, e segundo o disposto no número 5 do referido artigo, notifícase a Nicolás Vicente Pardo o contido da dita proposta que figura como anexo, para que poida ter coñecemento dela.</p>
<p>Así mesmo, fáiselle sabe-lo dereito que o asiste, ó abeiro do disposto no número 1 do artigo 19 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante esta delegación provincial no prazo de 15 días hábiles, contados desde o seguinte ó da publicación desta cédula, lembrándolle o seu dereito a consulta-lo expediente, depositado nas dependencias desta delegación, sita na rúa Gregorio Hernández, 2-4, A Coruña e obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
<p>Esta cédula expídese para que conste e lle sirva de notificación ó interesado, en cumprimento co disposto no artigo 59.5º da Lei 30/1992, do 26 de novembro.</p>
<p>A Coruña, 22 de setembro de 2003.</p>
<p>Jorge Suanzes Hernández</p>
<p>Delegado provincial da Coruña</p>
<p>ANEXO</p>
<p>Nº expediente: 69/2003.</p>
<p>Denunciado: Nicolas Vicente Pardo.</p>
<p>DNI/NIF: 53165097-E.</p>
<p>Último enderezo coñecido: José Mª Hernansaez, 3-2º D. A Coruña.</p>
<p>Feito imputado: infracción á lexislación aplicable en materia sanitaria.</p>
<p>Precepto/s presuntamente infrinxido/s: art. 35.A.3 da Lei 14/1986, xeral de Sanidade; arts. 2.1.1; 2.2 do Real decreto 1945/1983 sobre infraccións e sancións en materia de defensa do consumidor e da producción agroalimentaria; Real decreto 2483/1986, sobre regulamentación técnico-sanitaria sobre condicións xerais de transporte terrestre de alimentos e productos alimentarios a temperatura regulada e Real decreto 147/1993, modificado polo Real decreto 315/1996, sobre condicións sanitarias de producción e comercialización de carnes frescas.</p>
<p>Tipificación provisional: leve.</p>
<p>Sanción proposta: 150,25 euros. Cento cincuenta euros con vintecinco céntimos.</p>

