---
date: '2003-04-16'
id: DD42
page: 4
number: 75
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 7 de marzo de 2003, da Delegación Provincial de Pontevedra, pola
  que se notifica a proposta de resolución do expediente sancionador
  PO-AD-2002/11 (animais-Pontevedra).
range: Resolución
url: 'https://www.xunta.gal/dog/Publicados/2003/20030416/AnuncioDD42_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona a proposta de resolución dictada pola instructora no expediente que, por infracción á Lei 1/1993, do 13 de abril, de protección de animais domésticos e salvaxes en catividade, se está a tramitar nesta delegación.</p>
<p>Para os efectos previstos no artigo 19 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, o denunciado disporá dun prazo de quince días hábiles, contados a partir do seguinte ó da publicación desta notificación, poderá examina-lo expediente, no Servicio de Medio Ambiente Natural, sito na rúa Benito Corbal, nº 47-5ª planta, e presenta-las alegacións que considere convenientes.</p>
<p>Pontevedra, 7 de marzo de 2003.</p>
<p>José Antonio López Rodríguez</p>
<p>Delegado provincial de Pontevedra</p>
<p>ANEXO</p>
<p>Expediente: PO-AD-2002/11.</p>
<p>Denunciado: João Pedreira Afonso; r/ Quinta da Raposeira, nº 4930 de Lusa-Valença do Miño (Portugal).</p>
<p>DNI: 3481962.</p>
<p>Feitos denunciados: que sobre as 14 horas do día 18 de abril de 2002 se observou cómo do vehículo con matrícula portuguesa 08-73-MS (marca Hiundai, modelo Lantra, de cor azul mariña) descendía o seu conductor e botaba á vía pública, nas inmediacións da rúa Sombra Boa de Tui, un can para despois arrinca-lo automóbil e darse á fuga quedando o animal abandonado, con risco de provocar un accidente de tráfico ou encontrarse dentro da calzada de circulación rodada.</p>
<p>Feitas as oportunas pescudas, comprobouse que a descrición física do autor dos feitos coincidía coa do propietario do vehículo, o cidadán portugués João Pedreira Afonso, con DNI 3481962.</p>
<p>Data do acordo da incoación: 21-8-2002.</p>
<p>Precepto infrinxido: artigo 21 c) da Lei 1/1993, do 13 de abril, de protección de animais domésticos e salvaxes en catividade.</p>
<p>Precepto sancionador: artigo 21 da Lei 1/1993, do 13 de abril, de protección de animais domésticos e salvaxes en catividade.</p>
<p>Sanción: 300,51 euros.</p>

