---
date: '2003-04-16'
id: DD56
page: 4
number: 75
agency: CONCELLO DE BOIRO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030416/AnuncioDD56_gl.html'
---
<p>A Comisión Municipal de Goberno, en sesión ordinaria realizada o día 24 de marzo de 2003, acordou a aprobación inicial do proxecto de delimitación do polígono ou unidade de actuación delimitado polos eixes das rúas nº 6, 18 e 20 polo límite norte e polo límite sur paseo marítimo, correspondente ó ámbito da modificación puntual de Barraña, aprobada polo Concello Pleno en sesión extraordinaria realizada o día 20 de xuño de 2001 e cunha superficie total bruta de 16.094 m e unha edificabilidade de 0,8 m/m.</p>
<p>O que se fai público, de acordo co disposto nos artigos 111 e seguintes, 123 e seguintes e 134 e seguintes da Lei 9/2002, do 30 de decembro, de ordenación urbanística e protección do medio rural de Galicia, co fin de que os interesados poidan presenta-las alegacións que consideren oportunas respecto da iniciativa durante o prazo de 20 días contados a partir da publicación deste anuncio no DOG, así como examina-lo expediente completo na Secretaría Xeral da Corporación, en horario de oficina.</p>
<p>Boiro, 4 de abril de 2003.</p>
<p>Jesús Alonso Fernández</p>
<p>Alcalde-presidente</p>

