---
date: '2003-04-16'
id: DD4E
page: 4
number: 75
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 18 de marzo de 2003 pola que se fai público o outorgamento de
  varias concesións administrativas en terreos de dominio público portuario dos
  portos que se citan.
range: Resolución
url: 'https://www.xunta.gal/dog/Publicados/2003/20030416/AnuncioDD4E_gl.html'
---
<p>Cumpridos os trámites previstos na Lei 62/1997, do 26 de decembro, de modificación da Lei 27/1992, do 24 de novembro, de portos do Estado e da mariña mercante, na Lei 22/1998, de costas, no seu regulamento, aprobado por Real decreto 1471/1989, do 1 de decembro, e nas demais normas de procedente aplicación; acordouse en virtude das atribucións delegadas por orde do conselleiro de Política Territorial, Obras Públicas e Vivenda do 29 de xaneiro de 1996, outorgar por resolucións que poñen fin á vía administrativa as seguintes concesións en</p>
<p>dominio público portuario, con suxeición ás condicións estipuladas nos pregos de condicións correspondentes.</p>
<p>Resolución: 20-12-2002.</p>
<p>Obxecto: construcción de edificio para centro cultural veciñal da parroquia de Sobrán e dotalo de instalacións axeitadas para o adestramento do remo e almacenaxe de embarcacións.</p>
<p>Porto: Vilaxoán.</p>
<p>Adxudicatario: Concello de Vilagarcía de Arousa.</p>
<p>Prazo: 20 anos.</p>
<p>Resolución: 20-1-2003.</p>
<p>Obxecto: modificación da concesión administrativa outorgada por Resolución do 19-10-2000 para a construcción dun local para almacén e instalacións do club no porto de Corcubión, consistente na instalación dun bar nunha dependencia do local en cuestión.</p>
<p>Porto: Corcubión.</p>
<p>Adxudicatario: Club Marítimo Carrumeiro.</p>
<p>Prazo: ata o 24-10-2015.</p>
<p>Resolución: 3-3-2003.</p>
<p>Obxecto: legalización de almacén de aceites, material de recambios para barcos e taller de reparación de pezas destes.</p>
<p>Porto: Burela.</p>
<p>Adxudicatario: Frenos Carpe, S.L.</p>
<p>Prazo: 15 anos.</p>
<p>Contra os citados actos administrativos, que esgotan a vía administrativa, cabe interpor recurso contencioso-administrativo ante o Xulgado do Contencioso-Administrativo de Santiago de Compostela no prazo de dous (2) meses contados a partir do día seguinte ó da publicación da resolución que faga público o outorgamento.</p>
<p>Non obstante, os interesados poderán optar por interpor contra esta resolución recurso de reposición, no prazo dun (1) mes contado a partir do día seguinte ó desta publicación, perante o mesmo órgano que a dictou, de acordo co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 18 de marzo de 2003.</p>
<p>Carlos Negreira Souto</p>
<p>Presidente do ente público Portos de Galicia</p>

