---
date: '2003-05-09'
id: FEAA
number: 89
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia
range: Cédula
url: 'https://www.xunta.gal/dog/Publicados/2003/20030509/AnuncioFEAA_gl.html'
---
<p>(948/2002). Ana María Carrasco García, secretaria do Xulgado do Social número catro da Coruña dá fe e certifica que neste xulgado se seguen autos número 948/2002 por instancia de Iain Michael Tozer contra la empresa W.S.I. Coruña Dos, S.L. sobre invalidez nos que recaeu sentencia con data do 31-3-2003 que, copiada nos particulares necesarios, di así:</p>
<p>«Decido que estimando a demanda promovida por Iain Michael Tozer contra a empresa W.S.I. Coruña Dos, S.L. e a empresa W.S.I. Coruña, S.L. debo declarar e declaro improcedente o despedimento efectuado á demandante na data 16-11-2002 condenando a demandada a que no prazo de cinco días contadas desde a notificación desta resolución opte entre a readmisión do traballador nas mesmas condicións que rexían antes de producirse o despedimento ou</p>
<p>o aboamento da cantidade de 17.009,98 euros en concepto de indemnización e ata a notificación desta resolución no caso de que opte pola readmisión.</p>
<p>Así, por esta miña sentencia, contra a que se poderá recorrer en suplicación perante a Sala do Social do Tribunal Superior de Xustiza de Galicia no prazo de cinco días contados a partir do seguinte ó da súa notificación, anunciando o propósito de presentalo mediante comparecencia ou por escrito, é indispensable que, ó tempo de anuncialo o recorrente, se é empresario, exhiba diante deste Xulgado do Social o xustificante acreditativo de ter depositada na conta aberta en Grupo Banesto (Banco Español de Crédito, S.A. y Banco de Vitoria, S.A.), co número 5.605 0000 60 0948 02, a cantidade obxecto de condena, poderá substituirse a consignación en metálico polo aseguramento mediante aval bancario, no que deberá facerse consta-la responsabilidade solidaria do avalista, requisito sen o cal non se poderá ter por anunciado o recurso e quedará firme a sentencia. Deberase consignar, ademais, a cantidade de 150,25 na mesma conta 5.605 0000 65 0948 02 e entrega-lo xustificante na secretaría ó tempo </p>
<p>de interpoñelo recurso, que se declarará desistido de non constituírse o dito depósito na forma indicada.</p>
<p>Definitivamente xulgando en primeira instancia, pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia, co fin de que sirva de notificación á empresa W.S.I. Coruña, S.L. e W.S.I. Coruña Dos, S.L., expido e asino esta cédula na Coruña o 31 de marzo de 2003.</p>
<p>A secretaria xudicial</p>
<p>Rubricado</p>

