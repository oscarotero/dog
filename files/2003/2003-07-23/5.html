---
date: '2003-07-23'
id: 179B6
page: 9766
number: 142
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de xullo de 2003 pola que se resolve a convocatoria da do 13 de
  febreiro de 2003 (Diario Oficial de Galicia do 28 de febreiro) de axudas a
  asociacións de estudiantes universitarios, legalmente constituídas, das
  universidades galegas.
range: Orde
url: 'https://www.xunta.gal/dog/Publicados/2003/20030723/Anuncio179B6_gl.html'
---
<p>Mediante a Orde do 13 de febreiro de 2003 (DOG do 28 de febreiro), convocáronse e aprobáronse as bases que rexen o concurso público de axudas a asociacións de estudiantes universitarios, legalmente constituídas, das universidades galegas, correspondente ó curso académico 2002-2003.</p>
<p>De acordo co establecido no artigo 6 das bases da convocatoria, desde o día 9 de maio ata o día 19 de maio, expuxéronse as listas de solicitudes admitidas e excluídas, podendo durante ese mesmo prazo os interesados formularen as reclamacións para emendar erros e faltas de documentos perante a Dirección Xeral de Universidades.</p>
<p>Rematado este prazo, as solicitudes admitidas foron estudiadas pola comisión avaliadora nomeada na propia orde de convocatoria.</p>
<p>En consecuencia, de acordo co establecido nas bases da convocatoria e atendendo á proposta elevada pola citada comisión avaliadora a través da Dirección Xeral de Universidades, esta consellería</p>
<p>RESOLVE:</p>
<p>Artigo 1º</p>
<p>Concederlles axudas ás asociacións de estudiantes das universidades galegas que se relacionan no anexo I á presente orde e na contía que se especifica.</p>
<p>Artigo 2º</p>
<p>Denergalles axudas ás asociacións que se relacionan no anexo II da presente orde.</p>
<p>Artigo 3º</p>
<p>O incumprimento total ou parcial por parte dos beneficiarios de calquera das condicións establecidas na orde de convocatoria do 13 de febreiro de 2003 constituirá causa determinante de revogación da axuda e do seu reintegro polo beneficiario ou solicitante, segundo o disposto nos artigos 4 e 19 do Decreto 287/2000, do 21 de novembro, polo que se resolve o réxime de axudas e subvencións públicas da Comunidade Autónoma de Galicia.</p>
<p>Artigo 4º</p>
<p>Contra a presente orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 14 de xullo de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>CONSELLERÍA DE FAMILIA, XUVENTUDE, DEPORTE E</p>
<p>VOLUNTARIADO</p>

