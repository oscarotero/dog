---
date: '2003-02-26'
id: 6F7A
page: 2
number: 40
agency: CONCELLO DE VIGO
section: VI. ANUNCIOS
title: >-
  Anuncio do 3 de febreiro de 2003, do organismo autónomo municipal Vigo-Zoo,
  polo que se fai público o prego de cláusulas administrativas particulares para
  a contratación, por concurso aberto, das obras de construcción dun novo
  habitáculo para aloxamento de linces no zoo.
range: Anuncio
url: 'https://www.xunta.gal/dog/Publicados/2003/20030226/Anuncio6F7A_gl.html'
---
<p>Folla de especificacións:</p>
<p>a) Obxecto do contrato: obras de construcción dun novo habitáculo para aloxamento de linces no zoo, segundo o proxecto redactado polo arquitecto Enrique Urdiales de Santiago.</p>
<p>b) Procedemento e forma de adxudicación: concurso aberto.</p>
<p>c) Orzamento de licitación máximo: 140.734,18 euros.</p>
<p>d) Financiamento: con cargo á subvención da deputación provincial, acordada en data 5 de decembro de 2002.</p>
<p>e) Revisión de prezos: non haberá lugar á revisión de prezos.</p>
<p>f) Forma e contido da proposición: segundo a cláusula 8ª deste prego de cláusulas administrativas.</p>
<p>g) Presentación de proposicións: as proposicións presentaranse no rexistro xeral do Concello de Vigo, de 9 a 13 horas, ou por correo na forma determinada legalmente no prazo de 26 días naturais seguintes ó da publicación do derradeiro anuncio de licitación no BOP ou no Diario Oficial de Galicia.</p>
<p>h) Lugar, data e hora de apertura de plicas: na Casa do Concello de Vigo ante a mesa de contratación de Vigo-Zoo, o 1º martes seguinte ó día en que remate o prazo de presentación de proposicións, ás 10 horas. Se coincidise en día non hábil o de apertura de plicas ou se por causas de forza maior non puidese ter lugar, este terá lugar o primeiro día hábil seguinte.</p>
<p>i) Criterios de adxudicación do concurso:</p>
<p>-Melloras na calidade estética ou funcionalidade: ata 12 puntos.</p>
<p>-Plan de execución das obras: ata 10 puntos.</p>
<p>-Reducción no prazo de execución: ata 5 puntos.</p>
<p>-Aumento do prazo da garantía: ata 5 puntos.</p>
<p>k) Prazo de execución: o prazo de execución é de 4 meses (120 días).</p>
<p>l) Garantías:</p>
<p>-Garantía provisional: non se esixe.</p>
<p>-Garantía definitiva: o 4% do prezo do contrato.</p>
<p>m) Clasificación do contratista: para participar na licitación é necesario te-la seguinte clasificación:</p>
<p>Grupo: C; subgrupo: 2, categoría: c ou d.</p>
<p>n) Importe máximo de gastos de publicidade da licitación: o adxudicatario estará obrigado a pagar tódolos gastos de publicación de anuncios de licitación en diarios oficiais e medios de comunicación e os de adxudicación. O importe máximo dos anuncios é de 600 euros.</p>
<p>Vigo, 3 de febreiro de 2003.</p>
<p>Amador Fernández Fernández</p>
<p>Presidente do organismo autónomo municipal</p>
<p>Vigo-Zoo</p>

