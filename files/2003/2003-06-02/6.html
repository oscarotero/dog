---
date: '2003-06-02'
id: '12832'
page: 7
number: 105
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 21 de maio de 2003 pola que se delega nos delegados provinciais da
  Consellería de Medio Ambiente o exercicio de determinada competencia.
range: Orde
url: 'https://www.xunta.gal/dog/Publicados/2003/20030602/Anuncio12832_gl.html'
---
<p>Os traballos de defensa contra incendios forestais teñen, pola súa propia natureza, un carácter especial que aconsella, na procura dun mellor cumprimento dos principios de economía, celeridade e eficacia, delegar nos delegados provinciais o exercicio da competencia para efectua-las contratacións do persoal laboral temporal necesario para o seu desenvolvemento e execución.</p>
<p>Na súa virtude, facendo uso das facultades que me confiren os artigos 13 da Lei 30/1992, do 26 de novembro, de réxime xurídico das administracións públicas e do procedemento administrativo común modificada pola Lei 4/1999, e 43 da Lei de Galicia 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, e demais disposicións de aplicación,</p>
<p>DISPOÑO:</p>
<p>Artigo 1º</p>
<p>Delégase nos delegados provinciais o exercicio da competencia para efectua-las contratacións de persoal laboral temporal dos servicios provinciais de defensa contra incendios forestais ós que sexa de aplicación o acordo do 28 de xullo de 1995 (DOG do 8 de setembro).</p>
<p>Artigo 2º</p>
<p>As contratacións que se realicen facendo uso da delegación contida nesta orde indicarán expresamente esta circunstancia e consideraranse efectuadas polo órgano delegante.</p>
<p>Artigo 3º</p>
<p>O conselleiro poderá avocar para si en calquera momento o exercicio das competencias delegadas nesta orde.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 21 de maio de 2003.</p>
<p>José Manuel Barreiro Fernández</p>
<p>Conselleiro de Medio Ambiente</p>

