---
date: '2003-10-21'
id: 1DEBA
page: 13
number: 204
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 6 de outubro de 2003 polo que se convocan bolsas para a concesión
  de axudas económicas dirixidas a licenciados universitarios que obteñan ó
  longo do ano 2004 unha estadía non remunerada nalgunha das institucións da
  Unión Europea.
range: Anuncio
url: 'https://www.xunta.gal/dog/Publicados/2003/20031021/Anuncio1DEBA_gl.html'
---
<p>A Fundación Galicia Europa convoca cinco bolsas para financiar a estadía non remunerada en institucións comunitarias ó longo do ano 2004 de licenciados ou titulados superiores que realizasen os seus estudios nalgunha das universidades galegas.</p>
<p>1. Requisitos:</p>
<p>1. Posuí-lo compromiso escrito da correspondente institución no que se acepte a solicitude do candidato para a realización dunha estadía non remunerada.</p>
<p>2. Acredita-lo coñecemento de unha lingua comunitaria de traballo, ademais do castelán e do galego.</p>
<p>3. Ter nado despois do 31-12-1973.</p>
<p>4. Ter empadroamento en Galicia desde antes do 31-12-2001.</p>
<p>5. Posuí-la nacionalidade dalgún dos estados membros da Unión Europea.</p>
<p>2. Selección:</p>
<p>A Fundación Galicia Europa efectuará a selección dos peticionarios, en función dos méritos acreditados entre aqueles que sexan admitidos polas correspon</p>
<p>dentes institucións tendo en conta os intereses de Galicia.</p>
<p>A resolución destas bolsas realizarase de xeito inmediato segundo a orde de recepción das solicitudes ata esgota-lo crédito orzado.</p>
<p>3. Duración:</p>
<p>O financiamento da bolsa será ata un máximo de cinco meses de duración por estadía.</p>
<p>4. Contía:</p>
<p>A contía da bolsa será de 900 euros por mes para aloxamento e manutención. Os gastos de transporte e seguros serán por conta dos candidatos.</p>
<p>5. Remanentes:</p>
<p>No suposto de que despois da adxudicación das cinco bolsas resulte un remanente como consecuencia de non esgotarse o orzamento previsto, este podería utilizarse para financiar mensualidades adicionais a favor daqueles que obtiveran unha bolsa desta modalidade, sempre e cando o seu desfrute fose menor ó período máximo de financiamento por estadía, ou a favor de novos solicitantes.</p>
<p>Aquelas persoas que superasen o procedemento de preselección para realizar un período de prácticas na comisión europea, é dicir, que se atopen inscritos no libro azul virtual e non fosen seleccionados finalmente, poderán solicitar bolsas de dous meses nas oficinas da Fundación Galicia Europa ou nalgún dos puntos da Rede de Información da Unión Europea</p>
<p>en Galicia, sempre e cando o remanente non fose esgotado cos supostos anteriores.</p>
<p>No suposto de non terse concedidas tódalas axudas, o remanente orzamentario existente podería ser incorporado a calquera das modalidades do programa de actuacións que, con carácter xeral, convoca a Fundación Galicia Europa.</p>
<p>6. Prazo e forma de presentación de solicitudes:</p>
<p>O prazo de presentación de solicitudes rematará o día 30 de outubro de 2004.</p>
<p>Xunto coa solicitude de bolsa, segundo o modelo do anexo I, deberá presentarse currículum vitae e copias do expediente académico, e da restante documentación acreditativa do cumprimento dos requisitos esixidos.</p>
<p>As solicitudes deberán presentarse ou dirixirse por correo certificado con xustificante de recepción á Fundación Galicia Europa, Rúa dos Feáns, 3-5 baixo, 15706 Santiago de Compostela.</p>
<p>Poderá solicitarse información adicional de luns a venres, de 9.00 a 14.00 horas, polos seguintes medios:</p>
<p>-Teléfono: 981 54 10 12.</p>
<p>-Fax: 981 54 10 13.</p>
<p>-Correo electrónico: santiago*fundaciongaliciaeuropa.org</p>
<p>-Páxina web: <a href="http://www.fundaciongaliciaeuropa.org">http://www.fundaciongaliciaeuropa.org</a></p>
<p>Santiago de Compostela, 6 de outubro de 2003</p>
<p>Jaime Pita Varela</p>
<p>Secretario xeral da Fundación Galicia Europa</p>

