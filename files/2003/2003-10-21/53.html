---
date: '2003-10-21'
id: 1DEC2
page: 13
number: 204
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 6 de outubro de 2003 polo que se convocan bolsas para a realización
  de estadías na oficina da Fundación Galicia Europa en Bruxelas, dirixidas ó
  persoal ó servicio das entidades membros e asociados do seu padroado.
range: Anuncio
url: 'https://www.xunta.gal/dog/Publicados/2003/20031021/Anuncio1DEC2_gl.html'
---
<p>A Fundación Galicia Europa convoca seis bolsas para a realización de estadías que se van desenvolver na súa oficina en Bruxelas a partir do mes de xaneiro do vindeiro ano 2004, dirixidas ó persoal ó servicio das entidades membros e asociados desta institución.</p>
<p>A finalidade que se persegue é a de que, contando coa colaboración do persoal da fundación destinado en Bruxelas e dos contactos que a través deste se poidan establecer coas institucións comunitarias, as persoas seleccionadas afonden no coñecemento dos temas comunitarios que sexan de interese para as entidades das que dependan.</p>
<p>1. Características da convocatoria:</p>
<p>A duración de cada unha das estadías realizadas segundo este réxime non poderá ser superior a sete días.</p>
<p>Os seis períodos de prácticas concedidos realizaranse ó longo do ano 2004, segundo o calendario que a Fundación Galicia Europa estableza, co obxecto de que non concorran máis de dous interesados durante o mesmo período.</p>
<p>A Fundación Galicia Europa financiará os gastos de viaxe, aloxamento e manutención, ata un límite de 1.200 euros, que se lle reintegrarán ó beneficiario despois da presentación da memoria do traballo realizado.</p>
<p>2. Requisitos dos beneficiarios:</p>
<p>-Formar parte do cadro de persoal dalgunha das entidades membros e asociados do Padroado da Fundación Galicia Europa (Xunta de Galicia, Banco</p>
<p>O DIARIO OFICIAL DE GALICIA</p>
<p>VÉNDESE:</p>
<p>NA CORUÑA:EN PONTEVEDRA:</p>
<p>Na librería Arenas, Cantón Grande, 21</p>
<p>Na librería Inoa, Federico Tapia, 55.En Luis Paredes Rey, rúa Benito Corbal, 1.</p>
<p>Na librería Cousas, rúa Blanco Porto, 1</p>
<p>Papelería Cositas, San Antoniño, 11-13</p>
<p>EN FERROL:</p>
<p>Na librería Central Librera, rúa Dolores, 2 e 4.</p>
<p>Na librería Egea, rúa Sol, 74.EN SANTIAGO DE COMPOSTELA:</p>
<p>Na Xunta de Galicia: edificios administrativos de San Caetano,</p>
<p>edificio central, planta baixa, rexistro xeral.</p>
<p>Na librería Toral, Cantón do Toural, 7.</p>
<p>Na papelería Xaquín, Rúa Nova de Abaixo, 10.</p>
<p>EN LUGO:</p>
<p>Na librería Souto, praza Maior, 14.</p>
<p>EN OURENSE:EN VIGO:</p>
<p>En Aníbal e Hijos, S.L., Avda. da Habana, 65.</p>
<p>No quiosco «La Viuda», rúa Lamas Carvajal, 46.Na librería Josefa Villar, S.L., rúa Policarpo Sanz, 19.</p>
<p>Pastor, Caixa Galicia, Caixanova, Consorcio Zona Franca de Vigo, cámaras de Comercio galegas, deputacións da Coruña, Pontevedra e Ourense).</p>
<p>-Ter completados estudios universitarios.</p>
<p>-Acreditar un coñecemento profundo de inglés ou de francés.</p>
<p>3. Prazo e presentación de solicitudes:</p>
<p>O prazo de presentación de solicitudes rematará o día 30 de xaneiro de 2004.</p>
<p>As persoas interesadas deberán dirixir un escrito de solicitude ó director da Fundación Galicia Europa, presentándoo no rexistro ou ben remitíndoo por correo certificado con aviso de recepción á sede da Fundación Galicia Europa, sita na rúa dos Feáns nº 3-5 baixo, 15706, Santiago de Compostela.</p>
<p>A esta solicitude xuntaráselle curriculum vitae, fotografía tamaño carné e documentación acreditativa do cumprimento dos requisitos esixidos na convocatoria e méritos alegados, así como unha memoria explicativa na que se faga consta-lo motivo polo que interesa a estadía e o obxecto do traballo que se vai realizar, con indicación das datas preferentes para a súa realización.</p>
<p>Así mesmo, deberá achegarse autorización asinada polo xefe de persoal ou superior competente da entidade membro de que dependa o interesado.</p>
<p>Para a concesión das bolsas daráselles preferencia a aqueles candidatos que se ocupen de funcións que demanden unha ampliación de coñecementos en relación con temas comunitarios e que acrediten estudios ou traballos realizados neste sentido.</p>
<p>Santiago de Compostela, 6 de outubro de 2003.</p>
<p>Jaime Pita Varela</p>
<p>Secretario xeral da Fundación Galicia Europa</p>

