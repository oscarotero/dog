---
date: '2003-11-07'
id: 1FD62
page: 13
number: 217
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 14 de outubro de 2003 pola que se nomea profesor titular de
  escola universitaria da área de coñecemento de xeodinámica externa, do
  departamento de Xeociencias Mariñas e Ordenación do Territorio, a José Ramón
  Seara Valero (praza 168/2001).
range: Resolución
url: 'https://www.xunta.gal/dog/Publicados/2003/20031107/Anuncio1FD62_gl.html'
---
<p>Consonte coa proposta formulada pola comi-</p>
<p>sión nomeada para xulga-lo concurso da praza nº 168/2001, convocado por resolución desta uni-</p>
<p>versidade do 20 de novembro de 2001 (BOE do 14 de decembro) e unha vez acreditado polo concursante proposto que reúne os requisitos do número 2º do artigo 5 do Real decreto 1888/1984, do 26 de setembro,</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a José Ramón Seara Valero, con documento nacional de identidade número 02512413-P, profesor titular de escola universitaria da área de coñecemento de xeodinámica externa, adscrita ó departamento de Xeociencias Mariñas e Ordenación do Territorio.</p>
<p>Este nomeamento producirá plenos efectos a partir da correspondente toma de posesión polo interesado, que deberá efectuarse no prazo máximo dun mes, contado desde o día seguinte ó da publicación desta resolución no Boletín Oficial do Estado.</p>
<p>Contra esta resolución, que esgota a vía administrativa, poderase interpoñer recurso ante a xurisdicción contencioso-administrativa, no prazo de dous meses contados a partir do día seguinte ó da súa publicación no Boletín Oficial del Estado, de conformidade co disposto na Lei 29/1998, do 13 de xullo, reguladora da xurisdicción contencioso-administrativa. Potestativamente, poderase interpor recurso de reposición ante o rector, no prazo dun mes contado a partir do día seguinte ó da publicación no Boletín Oficial del Estado, de acordo co disposto na Lei 4/1999, do 13 de xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 14 de outubro de 2003.</p>
<p>Domingo Docampo Amoedo</p>
<p>Rector da Universidade de Vigo</p>
<p>XULGADO DE PRIMEIRA INSTANCIA E INSTRUCCIÓN NÚMERO UN</p>
<p>DA FONSAGRADA</p>

