---
date: '2003-11-07'
id: 1FD6A
page: 13
number: 217
agency: XULGADO DE PRIMEIRA INSTANCIA E INSTRUCCIÓN NÚMERO UN DA FONSAGRADA
section: V. ADMINISTRACIÓN DE XUSTIZA
title: Edicto (36/2002).
range: Edicto
url: 'https://www.xunta.gal/dog/Publicados/2003/20031107/Anuncio1FD6A_gl.html'
---
<p>En virtude do acordado nos autos de referencia, por este edicto notifícase a sentencia dictada.</p>
<p>«Sentencia: A Fonsagrada o 16 de abril de 2003.</p>
<p>Vistos por min, Alberto Benéitez Antón, xuíz do xulgado de primeira instancia e instrucción deste partido, os autos de xuízo verbal número 36/2002, sobre reclamación de poda de ramas por invasión de propiedade allea e deslindamento nos que foron parte demandante e reconvida José Niño Méndez, partes reconvidas Luis, Nicasio Antonio e Manuel</p>
<p>Niño Méndez, así como Odilio e Lisbeth Hilda Niño González, estes en calidade e sucesores de Francisco Niño Méndez, e os sucesores de Dorinda Niño Méndez, tendo comparecido José, Luis, Nicasio, Antonio e Lisbeth baixo a representación da procuradora Soledad Sierra Villaverde e a defensa do letrado José Manuel López Álvarez e sendo os demais declarados en rebeldía, partes demandadas e reconvintes Víctor e Alejandro Álvarez Gómez, representados polo procurador Luis Felipe Rodríguez Fernández e defendidos polo letrado Marco Antonio Candal Quiroga, e partes simplemente demandadas Manuel Álvarez Gómez, con igual representación e defensa e Matilde e Octavio Álvarez Gómez, declarados en rebeldía.</p>
<p>Dictamino: que estimando parcialmente a demanda promovida pola procuradora Soledad Sierra Villaverde en representación de José Niño Méndez contra Manuel, Víctor, Alejandro, Matilde e Octavio Álvarez Gómez, así como a reconvención deducida polo procurador Luis Felipe Rodríguez Fernández en representación de Víctor e Alejandro Álvarez Gomez contra José Niño Méndez, Luis, Nicasio, Antonio e Manuel Niño Méndez, así como Odilio e Lisbeth Hilda Niño González, estes en calidade de sucesores de Francisco Niño Méndez, e os sucesores de Dorinda Niño Méndez:</p>
<p>1º Debo declarar e declaro que o límite entre o predio Lameira, parcela nº 1.627 do polígono 20 do antigo catastro de rústica de Navia de Suarna, e os predios Hortiña, Tallo de Rigueira e Horto, parcelas nº 1.628, 1.632 e 1.631, respectivamente, do mesmo polígono e catastro, que sucesivamente a confinan polo oeste e noroeste está constituído polo lindeiro do seguinte trazado:</p>
<p>a) Partindo do muro que separa polo sur as parcelas nº  1.627 e 1.628 do camiño situado por ese vento, e desde o punto de tal muro que resulte das demais referencias que baixo esta mesma letra se indican a continuación, nace, en dirección norte-nordeste, en liña recta, perpendicular ó dito muro e que pasa a 40 cm ó leste, medidos en ángulo recto coa mesma liña divisoria, da árbore sinalada cun círculo azul no plano do folio nº 35 das actuacións, seguindo ata a súa confluencia co inicio da valgada disposta ó longo do eixe G-H do mesmo plano.</p>
<p>b) Desde esa confluencia, en dirección noroeste, pola liña media da base plana da dita valgada, situada (a base plana referencia) inmediatamente ó leste da liña pto. G-árbore nº 1-2-3-4-5 do mesmo plano, ata desembocar na primeira árbore contigua á liña H-A de igual plano.</p>
<p>c) Desde esa árbore, en dirección norte, en liña recta por medio das sucesivas árbores contiguas á referida liña H-A, ata alcanza-lo dito punto A; calculado este pola distancia no plano desde o final desa liña (punto A) e esa primeira árbore en relación coa escala do plano.</p>
<p>d) Entre os puntos A e B do mesmo plano, na forma marcada por este, atendendo ó trazado e lonxitude das sucesivas liñas marcadas, á escala planimétrica e ás referencias físicas representadas no mesmo plano.</p>
<p>2º Debo declarar e declaro que procede a practica-lo deslinde e a marcaxe entre o predio Lameira e os predios Hortiña, Tallo de Rigueira e Horto, referidas no número anterior, conforme a liña establecida nel, que terá lugar en execución de sentencia.</p>
<p>3º Debo condenar e condeno os demandados principais, segundo a súa respectiva propiedade nos predios que particularmente albergan, a cortar aquelas das pólas das árbores identificadas cos números 1 a 8 no referido plano que se metan en espacio do predio Lameira e na medida en que o fagan, segundo a colindancia establecida nos puntos anteriores desta parte dispositiva.</p>
<p>Todo iso sen especial imposición das custas causadas nesta instancia.</p>
<p>Notifíquese esta resolución ás partes, ás que se fará saber que contra esta, e durante os cinco días seguintes á notificación, poderán preparar ante este mesmo xulgado, recurso de apelación para ante a audiencia provincial.</p>
<p>Lévese o orixinal desta resolución ó libro de sentencias deste xulgado sacando previamente testemuño literal desta para a súa unión ós autos.</p>
<p>Así o acordo, mando e asino».</p>
<p>E para que sirva de notificación a Octavio Álvarez Gómez, expido este edicto.</p>
<p>A Fonsagrada, 11 de xuño de 2003.</p>
<p>O secretario xudicial</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO SEIS</p>
<p>DE SANTIAGO DE COMPOSTELA</p>

