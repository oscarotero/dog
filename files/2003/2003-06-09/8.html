---
date: '2003-06-09'
id: 12C66
page: 7
number: 110
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 30 de maio de 2003 pola que se establece o modelo do informe clínico
  para a homologación sanitaria de receitas.
range: Orde
url: 'https://www.xunta.gal/dog/Publicados/2003/20030609/Anuncio12C66_gl.html'
---
<p>O Decreto 244/2003, do 24 de abril, de homologación sanitaria de receitas oficiais para a prestación farmacéutica, regula o proceso a través do cal se verifican, con carácter previo á súa dispensación, as prescricións en receita oficial de determinados medicamentos, productos sanitarios e dietoterápicos complexos, incluídos na prestación farmacéutica e complementaria do Sistema Nacional de Saúde, co obxecto de valida-lo cumprimento dos requisitos establecidos para a súa prescrición, de acordo coas indicacións terapéuticas establecidas na autorización de comercialización, coas súas fichas técnicas e cos demais requisitos de prescrición, ó abeiro da normativa vixente na materia.</p>
<p>No seu artigo 4 establécese que a devandita homologación esixe informe clínico do facultativo médico que inicie o tratamento, de acordo co modelo que, mediante orde, determine a Consellería de Sanidade e que conterá, polo menos, os datos referentes á identificación do paciente, do facultativo e centro sanitario no que se prescribe, diagnóstico, prestación farmacoterapéutica e indicacións. A validez deste informe non será superior ós seis meses.</p>
<p>Para tal fin, de acordo coas atribucións que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1998, do 20 de outubro,</p>
<p>DISPOÑO:</p>
<p>Artigo único.</p>
<p>1. Aproba-lo modelo de informe clínico -incluído no anexo- que cómpre para o proceso de homologación sanitaria de receitas, regulado no Decreto 244/2003, do 24 de abril.</p>
<p>2. O contido deste informe comprende os seguintes puntos:</p>
<p>-Identificación do paciente, do facultativo e do centro sanitario no que se prescribe.</p>
<p>-Datos clínicos (diagnóstico e probas).</p>
<p>-Datos farmacoterapéuticos (indicación e tratamento).</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 30 de maio de 2003.</p>
<p>José Mª Hernández Cochón</p>
<p>Conselleiro de Sanidade</p>

