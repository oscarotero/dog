---
date: '2003-06-09'
id: 12C4E
page: 7
number: 110
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: II. AUTORIDADES E PERSOAL
title: >-
  Orde do 4 de xuño de 2003 pola que se nomean vocais do Consello de Dirección e
  o director do Fondo Galego de Garantía Agraria (Fogga).
range: Orde
url: 'https://www.xunta.gal/dog/Publicados/2003/20030609/Anuncio12C4E_gl.html'
---
<p>O artigo 4 da Lei 7/1994, do 29 de decembro, de creación do Fondo Galego de Garantía Agraria (Fogga), conforme a denominación actual do organismo establecida pola disposición adicional quinta da Lei 7/2002, do 27 de decembro, dispón que o Consello de Dirección estará formado polo seu presidente, un vicepresidente, o seu director, cinco vocais e un secretario, correspondendo o nomeamento dos vocais e do director ó conselleiro de Política Agroalimentaria e Desenvolvemento Rural.</p>
<p>A composición inicial do Consello de Dirección determinouse por orde da anteriormente denominada Consellería de Agricultura, Gandería e Montes, do 12 de novembro de 1996, sendo a súa última modificación a efectuada pola Orde do 7 de xuño de 2001.</p>
<p>Conforme o previsto na Lei 7/1994 e no Decreto 128/1996, do 14 de marzo, de desenvolvemento da dita lei, o vicepresidente do organismo é, por razón do seu cargo, o director xeral da anteriormente denominada Dirección Xeral de Producción Agropecuaria e Industrias Agroalimentarias, polo que, de acordo coa nova estructura orgánica da consellería, lle corresponde asumi-las funcións da vicepresidencia do Fogga ó titular da Dirección Xeral de Industrias e Promoción Agroalimentaria.</p>
<p>Por outra banda, por Orde do 9 de marzo de 2001 nomeouse a Secundino Grobas Mosquera como director do Instituto Lácteo e Gandeiro de Galicia.</p>
<p>Os cambios habidos desde entón na consellería e na denominación do organismo, aconsellan proceder a unha nova modificación dos vocais que a representan no Consello de Dirección do Fogga, así como o nomeamento dun director do propio do organismo, precisando, ademais, conforme a actual estructura orgánica da consellería, o titular do centro directivo que asume a vicepresidencia do organismo.</p>
<p>Na súa virtude, no uso da competencia que me atribúen os artigos 4, apartados 3º e 4º, da Lei 7/1994, do 29 de decembro, e 9.3º e 14.1º do Decreto 128/1996, do 14 de marzo,</p>
<p>DISPOÑO:</p>
<p>Artigo 1º</p>
<p>Que cesen José Antonio Álvarez Vidal, Miguel Fernández Fernández, Manuel Díaz Cano e José Luis Díez Díez como vocais do Consello de Dirección do Ilgga, en representación da Consellería de Agri-</p>
<p>cultura, Gandería e Política Agroalimentaria, e Secundino Grobas Mosquera como director do dito organismo, agradecéndolle-los servicios prestados.</p>
<p>Artigo 2º</p>
<p>Nomea-las seguintes persoas como vocais do Consello de Dirección do Fogga, en representación da Consellería de Política Agroalimentaria e Desenvolvemento Rural:</p>
<p>-José Antonio Álvarez Vidal, secretario xeral da Consellería de Política Agroalimentaria e Desenvolvemento Rural.</p>
<p>-Miguel Fernández Fernández, director xeral de Producción e Sanidade Agropecuaria.</p>
<p>-José Luis Díez Díez, subdirector xeral do Fogga.</p>
<p>-José Álvarez Robledo, subdirector xeral de Explotacións Agrarias.</p>
<p>Artigo 3º</p>
<p>Nomear a Antonio Crespo Iglesias como director do Fondo Galego de Garantía Agraria (Fogga).</p>
<p>Disposición adicional</p>
<p>Para os efectos do disposto nos artigos 3.3º da Lei 7/1994, do 29 de decembro, e 9.1º b) do Decreto 128/1996, do 14 de marzo, polo que se desenvolve a dita lei, o vicepresidente do Fondo Galego de Garantía Agraria será, por razón do seu cargo, o director xeral de Industrias e Promoción Agroalimentaria.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de xuño de 2003.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

