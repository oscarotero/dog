---
date: '2003-06-09'
id: 12C42
page: 7
number: 110
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Orde do 2 de xuño de 2003 pola que se regulan e protexen os datos de carácter
  persoal existentes na Dirección Xeral da Función Pública da Consellería da
  Presidencia, Relacións Institucionais e Administración Pública da Xunta de
  Galicia.
range: Orde
url: 'https://www.xunta.gal/dog/Publicados/2003/20030609/Anuncio12C42_gl.html'
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (BOE nº 298, do 14 de decembro), especifica que a creación, modificación ou supresión dos ficheiros das Administracións públicas só poderán facerse mediante a disposición xeral correspondente.</p>
<p>Na súa virtude, esta Consellería da Presidencia, Relacións Institucionais e Administración Pública da Xunta de Galicia</p>
<p>DISPÓN:</p>
<p>Primeiro.-Mediante esta orde créase o ficheiro especificado no anexo, que contén a información esixida no artigo 20.2º da Lei orgánica 15/1999, do 13 de decembro, de protección de datos de carácter persoal para as disposicións de creación dos ficheiros.</p>
<p>Segundo.-O titular do órgano responsable destes ficheiros adoptará as medidas de xestión e organización que sexan necesarias, asegurando a súa confidencialidade, e os dereitos e obrigas recoñecidas na Lei orgánica 15/1999, do 13 de decembro.</p>
<p>Terceiro.-Os datos de carácter persoal, rexistrados nos ficheiros da Consellería da Presidencia, Relacións Institucionais e Administración Pública, ós que se refire o anexo só serán utilizados para os fins expresamente previstos e polo persoal debidamente autorizado.</p>
<p>Cuarto.-Os datos só poderán ser cedidos nos supostos expresamente previstos pola lei.</p>
<p>Disposición adicional</p>
<p>No caso de cesións dos datos ós servicios de estatística das Administracións públicas haberá que aterse, ademais, ó disposto na normativa vixente sobre materia estatística.</p>
<p>Disposición derradeira</p>
<p>Esta orde entrará en vigor O día seguinte Ó da súa publicación no Diario Oficial de Galicia.</p>
<p>Santiago de Compostela, 2 de xuño de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>ANEXO</p>
<p>Ficheiros de nova creación responsabilidade da Dirección Xeral de Función Pública.</p>
<p>RCP, Rexistro Central de Persoal.</p>
<p>a) Finalidade do ficheiro e uso previsto: rexistro de persoal da Xunta de Galicia orientado a axilizar, racionalizar e informatiza-la xestión dos recursos humanos.</p>
<p>b) Persoas ou colectivos sobre os que se pretende obter datos de carácter persoal:</p>
<p>Persoal funcionario, interino e persoal laboral que presta servicios na Xunta de Galicia.</p>
<p>Persoal que solicita a súa inclusión nas listas de contratación temporal da Xunta de Galicia.</p>
<p>Persoal que opta á condición de persoal funcionario ou laboral a través de calquera dos procesos selectivos convocados pola Xunta de Galicia.</p>
<p>Persoal con dereito ó reparto do Fondo de Acción Social da Xunta de Galicia.</p>
<p>c) Procedemento de recollida de datos: formularios, cupóns ou transmisións electrónicas de datos vía Internet.</p>
<p>d) Estructura básica do ficheiro: base de datos.</p>
<p>-Datos de carácter identificativo: DNI/NIF, nome e apelidos, enderezo (postal, electrónico) e teléfono.</p>
<p>-Datos de características persoais: data e lugar de nacemento, nacionalidade e sexo.</p>
<p>-Datos académicos e profesionais: cursos de formación e titulacións académicas.</p>
<p>-Datos relativos ó emprego: corpo/escala, categoría profesional, grao, postos de traballo desempeñados, situación administrativa, historial do traballador, antigüidade.</p>
<p>e) Cesión de datos: ós tribunais encargados de resolve-los procesos selectivos cederanse aqueles datos relativos ó persoal que opta ó corpo, escala ou categoría profesional que lles corresponde xulgar.</p>
<p>f) Órgano responsable do ficheiro: a Dirección Xeral da Función Pública, encadrada na Consellería da Presidencia, Relacións Institucionais e Administración Pública da Xunta de Galicia.</p>
<p>g) Os dereitos de acceso, rectificación, cancelación e oposición de datos que constan no ficheiro poderán exercerse, se é o caso, ante a unidade ou dependencia responsable do ficheiro, sita no edificio administrativo San Caetano, s/n, 15704 Santiago de Compostela.</p>
<p>h) Medidas de seguridade: nivel básico. As medidas de seguridade polas que se rexerá este ficheiro están especificadas no documento de seguridade da Dirección Xeral de Organización e Sistemas Informáticos.</p>

