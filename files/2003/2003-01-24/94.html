---
date: '2003-01-24'
id: 392E
page: 933
number: 16
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Orde do 20 de xaneiro de 2003 pola que se declara a alienabilidade do inmoble
  sito na Rúa do Vilar número 7-9, de Santiago de Compostela (A Coruña).
range: Orde
url: 'https://www.xunta.gal/dog/Publicados/2003/20030124/Anuncio392E_gl.html'
---
<p>Mediante escritura pública de cesión do 1 de febreiro de 2000 o patrimonio do Estado cedeu a favor da Comunidade Autónoma de Galicia o inmoble sito na rúa do Vilar nº 7-9, de Santiago de Compostela (A Coruña), incorporándose este ó seu patrimonio como ben patrimonial da Comunidade Autónoma.</p>
<p>Unha vez obtida a inscrición no correspondente Rexistro da Propiedade do ben inmoble a nome da Comunidade Autónoma de Galicia, procede declara-la súa alienabilidade de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia, e artigo 60 do Decreto 50/1989, do 9 de marzo, polo que</p>
<p>se aproba o seu regulamento, co obxecto de posibilita-lo tráfico deste ben patrimonial.</p>
<p>En virtude do anteriormente exposto, tendo en conta a proposta da Secretaría Xeral e do Patrimonio,</p>
<p>DISPOÑO:</p>
<p>Artigo único.-Declárase a alienabilidade do ben inmoble que se describe a continuación:</p>
<p>Inmoble situado na rúa do Vilar nº 7-9, de Santiago de Compostela (A Coruña), composto dun edificio con xardín na súa parte posterior, planta baixa, piso alto e faiado. Estrema: fronte, rúa do Vilar; fondo, parcelas de Esperanza e Teresa García Buado e Consuelo Barreiro Iglesias; dereita, parcela de Eugenio Girón Rodríguez; esquerda, parcela de Alfonso Ponte Varela.</p>
<p>Está construído sobre un terreo de 330 metros cadrados de superficie. Figura inscrito no Rexistro da Propiedade nº 2 de Santiago de Compostela no tomo 1.143, libro 185, folio 219, predio nº 17.840, inscrición 3ª.</p>
<p>Santiago de Compostela, 20 de xaneiro de 2003.</p>
<p>José Antonio Orza Fernández</p>
<p>Conselleiro de Economía e Facenda</p>

