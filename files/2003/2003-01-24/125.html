---
date: '2003-01-24'
id: 39AA
page: 948
number: 16
agency: CONCELLO DA CORUÑA
section: VI. ANUNCIOS
title: Anuncio (EDD 2/2002).
range: Anuncio
url: 'https://www.xunta.gal/dog/Publicados/2003/20030124/Anuncio39AA_gl.html'
---
<p>A Comisión de Goberno, en sesión realizada o 20 de decembro de 2002 adoptou, entre outros, o seguinte acordo:</p>
<p>Primeiro.-Aprobar inicialmente o estudio de detalle co obxecto de ordena-lo volume necesario para efectua-lo remate das medianeiras existentes na esquina da praza de María Pita cara á rúa San Agustín, promovido por Nostrus Iniciativas Familiares, S.L.</p>
<p>Segundo.-Someter a información pública, polo prazo dun mes de duración, o expediente administrativo e o documento que contén o estudio de detalle, anunciando tal exposición pública no Diario Oficial de Galicia e na prensa local.</p>
<p>O que se fai público para xeral coñecemento, co fin de que á vista do expediente se poidan formula-las</p>
<p>alegacións que se consideren pertinentes, durante o prazo dun mes, contado a partir do día seguinte ó da publicación deste anuncio no Diario Oficial de Galicia. O expediente pode consultarse na Oficina de Información do Servicio de Urbanismo, sito na rúa do Parque, s/n, en horario laboral das 12 ás 14 horas, de luns a venres.</p>
<p>Os gastos desta publicación serán satisfeitos polo seu promotor.</p>
<p>A Coruña, 8 de xaneiro de 2003.</p>
<p>Salvador Fernández Moreda</p>
<p>Concelleiro delegado de Urbanismo</p>

