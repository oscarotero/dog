---
date: '2003-11-19'
id: 20E7E
page: 14
number: 225
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de outubro de 2003, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo do sector de industrias de panificación.
range: Resolución
url: 'https://www.xunta.gal/dog/Publicados/2003/20031119/Anuncio20E7E_gl.html'
---
<p>Visto o texto do convenio colectivo do sector de industrias de panificación, con número de código 3600785, que tivo entrada nesta delegación provincial o día 14-10-2003, subscrito en representación da parte económica pola Asociación Provincial de Industriales de Panificacón, e da parte social, polas centrais sindicais CC.OO., UGT e CIG, con data do 30-9-2003. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 20 de outubro de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>Convenio colectivo do sector</p>
<p>de industrias de panificación</p>
<p>provincia de Pontevedra (ano 2003)</p>
<p>Artigo 1º.-Ámbito de aplicación.</p>
<p>Este convenio afecta no seu contido normativo a toda a provincia de Pontevedra, comprendendo nel a tódalas industrias e traballadores que se rexan pola Regulamentación nacional do traballo de panaderías, normativa laboral subsidiariamente aplicable en todo o non previsto neste convenio.</p>
<p>Artigo 2º.-Vixencia e duración.</p>
<p>O convenio entrará en vigor ós dez días do seu asinamento, sen prexuízo da súa publicación no Diario Oficial de Galicia, pero os seus efectos económicos retrotraeranse ata o 1 de xaneiro de 2003.</p>
<p>Este convenio terá unha duración dun ano e os seus efectos finalizarán o 31 de decembro de 2003. Prorrogarase automaticamente por anualidades se non media denuncia das partes cunha anticipación de tres meses, cando menos, respecto do final da súa vixencia. A dita denuncia deberase facer por escrito dirixido á outra parte afectada polo convenio.</p>
<p>Artigo 3º.-Retribucións.</p>
<p>As retribucións salariais son as que para cada categoría profesional se fixan na táboa salarial anexa, as cales foron calculadas conforme un incremento do 3,4% para o exercicio de 2003, calculado sobre a táboa salarial publicada no convenio de 2002. Os ditos salarios servirán de base para o cálculo de tódalas percepcións que sinala este convenio.</p>
<p>Artigo 4º.-Antigüidade.</p>
<p>Co fin de fomenta-la vinculación coa respectiva empresa do persoal que actúe na industria panadeira, establécense aumentos periódicos por tempo de servicios dentro da propia empresa para todo o persoal afectado pola regulamentación nas seguintes proporcións: dous bienios do 5% e catro quinquenios do 10% sobre a retribución base.</p>
<p>Para o cómputo da antigüidade para efectos dos aumentos periódicos, terase en conta a totalidade dos anos en servicios prestados dentro da empresa, calquera que sexa a categoría ou grupo profesional no que o traballador se encontre encadrado, aínda que o dito cómputo, para estes efectos, se iniciará desde a entrada en vigor da Regulamentación de traballo (Orde do 20 de agosto de 1968, BOE do 9 de setembro).</p>
<p>Os traballadores que ascendan de categoría ou cambien de grupo percibirán sobre o salario base daquela a que incorporen os aumentos periódicos por antigüidade que lles correspondan, de conformidade co precedente, calculados todos eles sobre o novo salario base.</p>
<p>Artigo 5º.-Licencias e permisos.</p>
<p>As licencias e permisos que a empresa poderá concederlles ós traballadores serán as que se recollen no cadro de licencias, ausencias e facilidades con</p>
<p>cedidas ós traballadores, unido como anexo II ó presente convenio.</p>
<p>A empresa concederá licencia non retribuída durante un día, como máximo, ó ano, sempre que se solicite con tres días de anticipación, como mínimo, antes da data do seu desfrute e non concorra a solicitude e licencia coa doutro traballador da mesma sección ou departamento.</p>
<p>Artigo 6º.-Vacacións.</p>
<p>O persoal afectado por este convenio terá dereito a unha vacación anual de trinta días naturais.</p>
<p>Artigo 7º.-Xornada e descansos.</p>
<p>A xornada laboral será de 40 horas semanais de traballo efectivo, que se distribuirán das 0.00 horas do luns ata as 22.00 horas do sábado.</p>
<p>Tódolos traballadores descansarán en cumprimento do establecido no artigo 37.1º do Estatuto dos traballadores, os domingos e festivos e, ademais, desfrutarán dun día de descanso durante a semana.</p>
<p>Segundo se dispón no laudo arbitral do 2 de xaneiro de 1998 (AGA 23/1997), as empresas incluídas dentro do ámbito de aplicación do convenio colectivo provincial de industrias de panificación da provincia de Pontevedra teñen a facultade de proceder á apertura en domingo. Os traballadores terán dereito, como mínimo, ó descanso semanal de dous domingos cada mes, desfrutando de forma alterna con respecto ós outros días de descanso semanal en cada mes natural substitutivos do domingo, e percibindo unha gratificación por prestación de servicio en domingo do 100% do salario diario ordinario incluíndo tódolos conceptos.</p>
<p>Entran nesta obrigatoriedade do cumprimento deste artigo tódalas panaderías da provincia, sen ningunha excepción.</p>
<p>Artigo 8º.-Pagas extraordinarias.</p>
<p>Para efectos das pagas extraordinarias de xullo, Nadal e San Honorato, estas consistirán nunha mensualidade do salario realmente percibido para cada unha delas; isto é a media dos incentivos devengados no último trimestre inmediatamente anterior ó mes do seu pagamento.</p>
<p>Artigo 9º.-Complemento de transporte.</p>
<p>Establécese un complemento de transporte na contía de 3,39 euros por día de traballo efectivo para todo o persoal.</p>
<p>Artigo 10º.-Retribución en especie.</p>
<p>Ademais da remuneración en metálico e sen que se compute como salario, tódolos traballadores recibirán 1 kg de pan cada día de traballo, así como os descansos semanais, días de festa non recuperables, días de vacacións e días en situación de IT, que deberá ser de calquera das pezas comerciais que a empresa fabrique e nunca elaborado especialmente para os traballadores.</p>
<p>O valor deste suplemento alimenticio non se computará para a determinación do salario en gratificacións, aumentos por antigüidade nin para o fondo do complemento familiar.</p>
<p>Artigo 11º.-Aplicación más favorable.</p>
<p>Os preceptos deste convenio aplicaranse en sentido máis favorable para o traballador, sen que en ningún caso se menoscaben aquelas situacións máis beneficiosas que poidan existir por concesión graciable da empresa.</p>
<p>Artigo 12º.-Cesamentos.</p>
<p>O persoal afectado polo presente convenio que se propoña cesar voluntariamente no servicio dunha empresa, deberallo comunicar ó xefe desta, polo menos con quince días de anticipación á data en que se vaia deixar de prestar servicio.</p>
<p>O incumprimento por parte do traballador da obriga de avisar coa indicada anticipación daralle dereito á empresa a descontar da liquidación o importe do salario dun día por cada día de atraso no aviso.</p>
<p>Artigo 13º.-Complemento por IT.</p>
<p>No caso de incapacidade laboral transitoria, as empresas aboaranlle ó seu persoal o 100% do seu salario real (salario máis complementos), durante o tempo que dure a hospitalización do traballador afectado, se for necesaria aquela e despois de xustificala.</p>
<p>Igualmente complementarán ata o citado importe as baixas de IT motivadas por accidente de traballo.</p>
<p>Nos demais supostos aboarase o subsidio de IT na súa contía legal.</p>
<p>Artigo 14º.-Festividade de San Honorato.</p>
<p>Establécese como festa do patrón con carácter aboable e non recuperable o día 16 de maio, festividade de San Honorato.</p>
<p>Artigo 15º.-Seguro de accidentes.</p>
<p>As empresas afectadas polo presente convenio deberán subscribir no prazo de dous meses, a partir do momento da súa sinatura, unha póliza de seguro colectivo con primas íntegras ó seu cargo, que cubran as seguintes indemnizacións:</p>
<p>-Accidente laboral ou común, como resultado de morte, invalidez permanente total, absoluta ou gran invalidez, por un capital de 15.025,30 euros.</p>
<p>-As indemnizacións faranse efectivas ó traballador afectado ou ós seus habentes causa.</p>
<p>Artigo 16º.-Cláusula de consolidación.</p>
<p>As distintas categorías profesionais con dereito a este complemento de semimecanización integraron este no salario base, desaparecendo xa, como tal concepto, a partir da data de publicación deste convenio colectivo e pasando a formar parte da táboa salarial anexa.</p>
<p>Igualmente suprímese o denominado complemento de iniciación de xornada que deberán seguir percibindo aqueles traballadores contratados antes do 1 de xaneiro de 2003 e que realmente anticipen a xornada de traballo, percibindo por iso a cantidade de 2,74 euros por hora anticipada.</p>
<p>Debido á desaparición de determinadas categorías salariais, cualificadas de obsoletas, consolídanse a utilización destas a aqueles traballadores que as tiveran e non encontrasen asimilación nas novas, respectando os incrementos salariais que en cada ano se foran producindo.</p>
<p>Artigo 17º.-Complemento retributivo en días festivos ou descansos.</p>
<p>A retribución nos supostos de realización de traballo en días de descanso, así como a retribución dos días festivos que se traballen ou se anticipe a súa producción, efectuarase aplicando o módulo habitual de retribución (salario base, antigüidade, complemento de mecanización e anticipo de horas cando proceda), un coeficiente do 55% de incremento.</p>
<p>Artigo 18º.-Roupa de traballo.</p>
<p>Tódalas empresas afectadas polo presente convenio están obrigadas a facilitarlles ós seus traballadores ó inicio de cada semestre natural unha bata ou pantalón e chaqueta curta ou peza similar adecuada ó posto de traballo; o seu uso será obrigatorio.</p>
<p>Artigo 19º.-Recoñecementos médicos.</p>
<p>Tódolos traballadores da empresa terán dereito a unha revisión médica anual, que se realizará, en calquera caso, a cargo da empresa.</p>
<p>Artigo 20º.-Formación profesional.</p>
<p>As partes signatarias do presente convenio acordan promover cantas accións sexan necesarias encamiñadas ó desenvolvemento e mellora da formación profesional dos traballadores.</p>
<p>En tal sentido, e como primeira decisión ó respecto, as empresas afectadas polo presente convenio comprométense a que as ensinanzas previstas como obrigatorias no Real decreto 1992/1984, para os contratos para a formación, poidan realizarse, en canto o dito centro subsista, na escola de formación profesional existente na Asociación Provincial de Industriais de Panificación.</p>
<p>Así mesmo, os títulos e acreditacións que emita a dirección académica da escola de formación profesional en relación ós traballadores que se formen nela, terán o valor de certificado para os efectos do previsto no artigo 10 do Real decreto 1992/1984.</p>
<p>Artigo 21º.-Contratos de duración determinada (artigo 15.1º b) do Estatuto dos traballadores).</p>
<p>Para efectos do disposto no Real decreto 2720/1998, L. 12/2001, sobre contratos de duración determinada, cando os contratos se concerten para cubrir postos en centros de traballo que non teñan a consideración de obra. Neste suposto a duración máxima do contrato poderá ser de 12 meses dentro dun período de 15 meses.</p>
<p>No caso de se concertaren por un período inferior a 12 meses, este poderá ser prorrogado, de común acordo entre as partes, ata o tope máximo descrito.</p>
<p>Artigo 22º.-Comisión mixta do convenio.</p>
<p>Para a interpretación, vixilancia e cumprimento do pactado por ámbalas partes neste convenio, crearase a comisión mixta de vixilancia ou interpretación, correspondendo a súa presidencia á comisión deliberadora do convenio ou persoa en quen delegue, e composta ademais por catro empresarios e igual número de traballadores.</p>
<p>Esta comisión actuará no ámbito da súa competencia, sen invadi-las esferas privativas daqueles organismos e xurisdiccións que teñan unha competencia determinada e concreta, recoñecida na normativa dos convenios colectivos.</p>
<p>Artigo 23º.-Negociación colectiva.</p>
<p>O texto do convenio colectivo de ámbito provincial para o sector da industria de panificación é subscrito pola Asociación Provincial de Industrias de Panificación (Aproinpa) e a Confederación Sindical de Comisións Obreiras (CC.OO.), Unión Xeral de Traballadores (UGT) e Confederación Intersindical Galega (CIG) de conformidade co artigo 85, letra A, da Lei 8/1980, do 10 de marzo, do Estatuto dos traballadores.</p>
<p>ANEXO I</p>
<p>Táboa salarial</p>
<p>TécnicosSalarios</p>
<p>Xefe de fabricación688,29</p>
<p>AdministrativosSalarios</p>
<p>Xefe de oficina598,51</p>
<p>Oficial administrativo540,08</p>
<p>Auxiliar administrativo508,77</p>
<p>Persoal de obradorEuros/día</p>
<p>Encargado20,58</p>
<p>Oficial artesán22,00</p>
<p>Oficial de pa20,58</p>
<p>Oficial de masa20,04</p>
<p>Oficial de mesa19,61</p>
<p>Amasador19,51</p>
<p>Axudante19,61</p>
<p>Aprendiz17,55</p>
<p>Servicios complementariosEuros/día</p>
<p>Autovenda/repartidor17,82</p>
<p>Vendedor/demostrador de establecemento17,55</p>
<p>Persoal de limpeza17,55</p>
<p>ANEXO II</p>
<p>Licencias e permisos</p>
<table><tbody><tr><td></td></tr>
<tr><td>Motivo da licencia</td><td>Tempo máximo</td><td>Salario</td><td>Antigüidade</td><td>Ant. xor.</td><td>Semi. mec.</td><td>Compl. trans.</td><td>C. vol</td><td>Documento acreditativo</td></tr>
<tr><td></td></tr>
</tbody></table>
<table><tbody><tr><td>Falecemiento de pais, avós, cónxuxe, fillos, netos, irmás e pais políticos.</td><td>4 días naturais.</td><td>Si</td><td>Si</td><td>Si</td><td>Si</td><td>Non</td><td>Si</td><td>Necrolóxica e documentos que acredite parentesco.</td></tr>
<tr><td></td></tr>
<tr><td>Enfermidade grave de pais, sogros, fillos, netos, cónxuxe, irmáns e avós.</td><td>4 días naturais.</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado médico especificando gravidade.</td></tr>
<tr><td></td></tr>
<tr><td>Falecemento de noras, xenros, cuñados, sobriños e avós políticos.</td><td>2 días naturais.</td><td>Si</td><td>Si</td><td>Si</td><td>Si</td><td>Non</td><td>Si</td><td>Necrolóxica e documento acreditativo parentesco.</td></tr>
<tr><td></td></tr>
<tr><td>Nacemento de fillo.</td><td>3 días laboral.</td><td>Si</td><td>Si</td><td>Si</td><td>Si</td><td>Non</td><td>Si</td><td>Libro de familia ou certificado do xulgado.</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Motivo da licencia</td><td>Tempo máximo</td><td>Salario</td><td>Antigüidade</td><td>Ant. xor.</td><td>Semi. mec.</td><td>Compl. trans.</td><td>C. vol</td><td>Documento acreditativo</td></tr>
<tr><td></td></tr>
</tbody></table>
<table><tbody><tr><td>Matrimonio do traballador.</td><td>15 días naturais.</td><td>Si</td><td>Si</td><td>Si</td><td>Si</td><td>Non</td><td>Si</td><td>Libro fam./certif.
Xulgado/igrexa.</td></tr>
<tr><td></td></tr>
<tr><td>Matrimonio fillos/irmáns e novas nupcias de pais.</td><td>1 día natural.</td><td>Si</td><td>Si</td><td>Si</td><td>Si</td><td>Non</td><td>Si</td><td>Cert. xulgado/igrexa.
Parentesco. Invitación.</td></tr>
<tr><td></td></tr>
<tr><td>Traslado de domicilio habitual.</td><td>1 día laboral.</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado do padrón.</td></tr>
<tr><td></td></tr>
<tr><td>Enfermidade e consulta médica. Consulta a especialista SOE prescrita por médico de medicina xeral.</td><td>Polo tempo neces. Máximo 5 horas ó día.</td><td>Si</td><td>Si</td><td>Si</td><td>Si</td><td>Non</td><td>Si</td><td>Copia volante médico SOE, xustificante asistencia a especialista.</td></tr>
<tr><td></td></tr>
<tr><td>Consulta médico medicina xeral.</td><td>4 h/día máximo.</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado médico ou similar.</td></tr>
<tr><td></td></tr>
<tr><td>Enfermidade con baixa oficial.</td><td>3 prim. días.</td><td>Si</td><td>Si</td><td>Si</td><td>Si</td><td>Non</td><td>Si</td><td>Parte de baixa.</td></tr>
<tr><td></td></tr>
<tr><td>Accidente de traballo.</td><td>Día de accid.</td><td>Si</td><td>Si</td><td>Si</td><td>Si</td><td>Si</td><td>Si</td><td>Xustificante serv. médico mutua patronal.</td></tr>
<tr><td></td></tr>
<tr><td>Lactación.</td><td>S./lei.</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado de nacemento.</td></tr>
<tr><td></td></tr>
<tr><td>Cargo sindical ou público.</td><td>S./lei.</td><td>Si</td><td>Si</td><td>Si</td><td>Si</td><td>Si</td><td>Si</td><td>Segundo caso.</td></tr>
<tr><td></td></tr>
<tr><td>Licencia de carácter persoal.</td><td>1 día ó ano.</td><td>Non</td><td>Non</td><td>Non</td><td>Non</td><td>Non</td><td>Non</td><td>Solicitar con tres días. Xustificar.</td></tr>
<tr><td></td></tr>
<tr><td>Chamada servicio militar obrigatorio ou voluntario.</td><td>Tempo neces.</td><td>Si</td><td>Si</td><td>Si</td><td>Si</td><td>Non</td><td>Si</td><td>Xustificante incorporación a filas.</td></tr>
<tr><td></td></tr></tbody></table>

