---
date: '2003-10-20'
id: 1DD8A
page: 13
number: 203
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Cédula do 16 de setembro de 2003, da Delegación Provincial de Lugo, pola que
  se lles dá audiencia ós interesados no procedemento de baixa da autorización e
  cancelación da inscrición no Rexistro de Empresas e Actividades Turísticas.
range: Cédula
url: 'https://www.xunta.gal/dog/Publicados/2003/20031020/Anuncio1DD8A_gl.html'
---
<p>De conformidade co disposto no artigos 59.4º e 84 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro (BOE nº 12, do 14 de xaneiro), notifícaselles e outórgaselles audiencia ós titulares dos establecementos que no anexo I se mencionan, no procedemento de baixa de autorización e cancelación da inscrición no Rexistro de Empresas e Actividades Turísticas da Comunidade Autónoma galega.</p>
<p>Mediante visita da inspección, o Servicio de Inspección de Turismo dependente desta delegación comprobou que no establecemento que se relaciona no anexo non se realiza nin exerce a actividade turística para a que foi autorizado no seu día.</p>
<p>Considerando que no expediente non consta ningunha comunicación do cesamento da actividade, esta delegación provincial acordou, ó abeiro do establecido no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma galega, inicia-lo expediente de baixa de oficio do establecemento relacionado no anexo.</p>
<p>O que se lle notifica ó titular do establecemento referido no dito anexo I, para que no prazo de 15 días poida efectua-las alegacións que estime pertinentes, podendo examina-lo expediente e obter</p>
<p>copias dos documentos contidos nel, na delegación provincial de Turismo de Lugo.</p>
<p>Lugo, 16 de setembro de 2003.</p>
<p>Antonio Calvo Varela</p>
<p>Delegado provincial de Lugo</p>
<p>ANEXO</p>
<p>Establecemento: Mesón de Ulloa.</p>
<p>Signatura: R.LU-1096.</p>
<p>Titular: Ana María Vázquez Varela.</p>
<p>Enderezo: avda. Compostela, s/n.</p>
<p>Concello: Palas de Rei.</p>

