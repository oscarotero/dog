---
date: '2003-07-04'
id: '15922'
page: 8
number: 129
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 27 de xuño de 2003, da Dirección Xeral de Persoal, pola que se
  determinan as datas e os lugares para a elección de destinos provisionais
  polos funcionarios pertencentes ó corpo de mestres para o vindeiro curso
  escolar 2003-2004.
range: Resolución
url: 'https://www.xunta.gal/dog/Publicados/2003/20030704/Anuncio15922_gl.html'
---
<p>Coa finalidade de adxudicar destino provisional para o curso académico 2003-2004 ó profesorado sen destino definitivo, pertencente ó corpo de mestres, convócase este procedemento, de acordo coas seguintes bases:</p>
<p>Primeira.-Convócase concurso para a provisión das necesidades de profesorado, pertencentes ó corpo de mestres, para o curso 2003-2004, entre o profesorado sen destino definitivo.</p>
<p>Segunda.-Están obrigados a participar neste concurso:</p>
<p>a) O profesorado procedente de escolas suprimidas, clausuradas ou aqueles ós que lle fora anulado o destino definitivo no concurso de traslados, agás aqueles mestres ós que a Inspección Educativa as adscriba funcionalmente.</p>
<p>b) Os propietarios provisionais.</p>
<p>c) Os reingresados.</p>
<p>d) Os funcionarios en prácticas da oposición do 2002.</p>
<p>e) Os opositores que superen o procedemento selectivo para ingreso no corpo de mestres, convocado pola Orde do 6 de marzo de 2003 (DOG do 14 de marzo )</p>
<p>f) O profesorado interino necesario para a cobertura das vacantes resultantes dos procesos levados a cabo nas delegacións provinciais. Este profesorado será citado no seu momento.</p>
<p>Terceira.-O profesorado pertencente ós puntos a), b), c) e d) da base segunda elixirá vacantes pertencentes á provincia na que traballaron no curso escolar 2002-2003, agás que conten con autorización da Dirección Xeral de Persoal para face-la elección noutra provincia.</p>
<p>O profesorado pertencente ó punto e) da base segunda elixirá destino na provincia na que se matriculou no proceso selectivo de 2003.</p>
<p>Cada delegación provincial publicará as relacións dos mestres que deben elixir destino na súa provincia.</p>
<p>O profesorado interino elixirá destino en Santiago de Compostela.</p>
<p>Cuarta.-A elección de destinos farase nas seguintes datas e lugares.</p>
<p>a) O profesorado pertencente ós puntos a), b), c), d) e e) da base segunda elixirá destino de acordo ó seguinte calendario:</p>
<p>A Coruña: os días 2 e 3 de setembro, ás 9 horas, no IES Cruceiro Baleares. Acea da Ama. O Burgo.</p>
<p>Lugo: o día 3 de setembro, ás 9 horas, no salón de actos do edificio administrativo, r/ Armando Durán, s/n. Lugo.</p>
<p>Ourense: o día 3 de setembro, ás 10 horas, no IES Blanco Amor, r/ Vicente Risco, 13. Ourense.</p>
<p>Pontevedra: os días 2 e 3 de setembro, ás 9 horas, no IES Sánchez Cantón, avda. Raíña Victoria. Pontevedra.</p>
<p>b) O profesorado pertencente ó punto f) da base segunda elixirá destino en Santiago de Compostela no lugar e datas que oportunamente se comunicará.</p>
<p>Quinta.-Vacantes. As delegacións provinciais publicarán as vacantes provisionais o día 4 de xullo de 2003 nos taboleiros de anuncios destas, así como na páxina web da Dirección Xeral de Persoal.</p>
<p>As relacións de vacantes e electores definitivas publicaranse, nos mesmos lugares, o día 28 de agosto de 2003.</p>
<p>Sexta.-Contra as relacións provisionais de vacantes e electores poderá presentarse reclamación no prazo de sete días naturais desde a súa publicación.</p>
<p>Sétima.-Resoltos os distintos procesos de mobilidade, publicaranse os postos vacantes resultantes para ser cubertos polos mestres interinos, pertencentes ás listas que no seu momento se citen.</p>
<p>Santiago de Compostela, 27 de xuño de 2003.</p>
<p>Severino Somoza Gómez</p>
<p>Director xeral de Persoal</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

