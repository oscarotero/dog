---
date: '2003-07-04'
id: 159BA
page: 8
number: 129
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva da modificación puntual do cuarteirón número
  45 do PECC (expediente 6706/411).
range: Anuncio
url: 'https://www.xunta.gal/dog/Publicados/2003/20030704/Anuncio159BA_gl.html'
---
<p>O Pleno do Concello de Vigo, en sesión do 28 de abril de 2003, adoptou, entre outros, o seguinte acordo:</p>
<p>«Primeiro.-Aprobar definitivamente o expediente de modificación puntual do Plan especial e catálogo complementario de edificios, conxuntos e elementos que hai que conservar de Vigo, no cuarteirón 45, polo que se alteran as características do paso ó aproveitamento público interior e se establecen novas aliñacións, conforme a memoria e documentación elaborada polo arquitecto José Antonio Comesaña García e visado polo colexio profesional o 5 de xaneiro de 2001 e 22 de xuño de 2001.</p>
<p>Segundo.-Proceder á publicación da modificación puntual aprobada no DOG e BOP nos termos do artigo 48.2º da Lei do solo de Galicia e á remisión dunha copia auténtica do expediente administrativo completo e de dous exemplares do instrumento aprobado á Consellería de Política Territorial, Obras Públicas e Vivenda da Xunta de Galicia conforme o disposto no punto 3 do citado artigo.</p>
<p>Contra o devandito acordo, que pon fin á vía administrativa, poderá interpoñerse recurso contencioso-administrativo no prazo de dous meses contados desde o día seguinte ó da publicación deste anuncio».</p>
<p>Así mesmo, o presente anuncio servirá de notificación nos termos previstos no artigo 59 da Lei de réxime xurídico das administracións públicas e do procedemento administrativo común para todos aqueles propietarios que sexan descoñecidos, se</p>
<p>ignore o lugar de notificación ou, intentada esta, non se puidese practicar.</p>
<p>Vigo, 12 de maio de 2003.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

