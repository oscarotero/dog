---
date: '2003-04-29'
id: ED86
page: 5
number: 82
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 25 de marzo de 2003, do Xurado Provincial de Clasificación de Montes
  Veciñais en Man Común de Pontevedra, polo que se resolve o recurso de
  reposición dos montes Cruz de Feáns e outros da parroquia de San Martiño do
  concello do Grove.
range: Edicto
url: 'https://www.xunta.gal/dog/Publicados/2003/20030429/AnuncioED86_gl.html'
---
<p>En cumprimento do disposto no artigo 28 do regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto no artigo 60.1º da Lei 30/1992, do 26 de novembro, de réxime xurídico das administracións públicas e do procedemento administrativo común, faise constar que:</p>
<p>O Xurado Provincial de Clasificación de Montes Veciñais en Man Común de Pontevedra dictou a seguinte resolución:</p>
<p>Asistentes:</p>
<p>Presidente: Presidente: José A. López Rodríguez (delegado provincial da Consellería de Medio Ambiente).</p>
<p>Vocais:</p>
<p>Mª Luisa Pardavila Pazos (avogada polo colexio da provincia).</p>
<p>Manuel Francisco Gutiérrez (xefe do Servicio de Montes e Industrias Forestais).</p>
<p>Luis Mª Muiños Vidueira (letrado da Asesoría Xurídica da Xunta de Galicia).</p>
<p>Secretaria: Pilar Pita Ponte (xefa de Sección do Servicio Técnico-Xurídico da Delegación de Medio Ambiente).</p>
<p>Na cidade de Pontevedra, sendo as dezasete horas do día 20 de febreiro de 2003, coa asistencia das persoas ó marxe citadas, reúnese na 3ª planta do edificio sito no nº 47 da rúa Benito Corbal o Xurado Provincial de Clasificación de Montes Veciñais en Man Común de Pontevedra co obxecto de decidir sobre o recurso de reposición dos montes Cruz de Feáns e outros da parroquia de San Martiño do concello do Grove.</p>
<p>Antecedentes de feito:</p>
<p>Primeiro.-Na sesión do 8 de febreiro de 2002 o xurado resolveu clasificar como veciñais en man común a favor da comunidade de montes veciñais en man común de San Martiño, concello do Grove, os montes Cruz de Feáns e outros, correspondéndose coa planimetría elaborada para o efecto polo Servicio de Montes e Industrias Forestais que forma parte inseparable da resolución, e coas seguintes descricións:</p>
<p>Monte Fonte Soutullo e outros.-O formado polas parcelas: Fonte Soutullo, Río dos Lagos, leste Gatiñeira, Monte da Zapateira, Monte da Garita, Ferreiras de Feáns, Outeiriño de Arriba, Paramiño e parte da sur Gatiñeira, neste monte atópanse as instalacións do centro de interpretación da natureza de</p>
<p>Siradella de acordo coa cesión que o concello do Grove lle fixo á Consellería de Agricultura, hoxe Consellería de Medio Ambiente.</p>
<p>Cabida aproximada: 90 ha aproximadamente.</p>
<p>Lindes:</p>
<p>Norte.-Predios particulares muro por medio e estrada O Grove -Alto da Siradella.</p>
<p>Sur.-Límite parroquial con San Vicente do Grove e estrada a San Vicente.</p>
<p>Leste.-Estrada Pontevedra-O Grove, predios particulares muro por medio e camiño ó Con do Loureiro.</p>
<p>Oeste.-Límite parroquial de San Vicente do Grove, estrada O Grove-Reboredo, predios particulares muro por medio e estrada O Grove-Alto da Siradella.</p>
<p>Colindantes:</p>
<p>Norte.-A Toxa, S.A., herdeiros Irmáns Otero Goday.</p>
<p>Sur.-Monte clasificado da CMVMC de San Vicente do Grove.</p>
<p>Leste.-Herdeiros de Joaquín, Eloy Álvarez e outros, A Toxa, S.A., Pilar Romero Lorenzo e outros.</p>
<p>Oeste.-Agustín Beltrán e Gabriel Bea, Ramón Rodal e Amancio Barral e MVMC de San Vicente do Grove.</p>
<p>Monte Cruz de Feáns e outros.-O formado polas parcelas: Cruz de Feáns, Monte de Paredes (excluída a superficie explanada onde se atopa a escola taller do concello do Grove), Castro, Costa de Feáns, Costa do Xaniño, Con do Ouro, A de Flores, Da de Flores de Abaixo.</p>
<p>Cabida aproximada: 28 ha aproximadamente.</p>
<p>Lindes:</p>
<p>Norte.-Predios particulares muro por medio.</p>
<p>Sur.-Predios particulares muro por medio, camiño e estrada Pontevedra-O Grove.</p>
<p>Leste.-Predios particulares muro por medio, antiga estrada Pontevedra-O Grove e escola taller do concello do Grove.</p>
<p>Oeste.-Predios particulares muro por medio e camiño da Granxa.</p>
<p>Colindantes:</p>
<p>Norte.-Antonio Fontoira e outros.</p>
<p>Sur.-Herdeiros de Eopoldo, Eduardo Vieira.</p>
<p>Leste.-Jacobo Aguín Aguiño e outros, José Garrido.</p>
<p>Oeste.-A Toxa, S.A., Eduardo Vieira e herdeiros de Pablo Domínguez e outros.</p>
<p>Segundo.-Con data do 12-4-2002, Xoán Xosé Torres Costas, presenta recurso de reposición contra a resolución do xurado de data 8-2-2000 sobre a clasificación dos montes Riba das Vellas e outros da parroquia de San Martiño do concello do Grove, polo que se solicita: clasificación a favor da Comunidade de Montes Veciñais en Man Común de San Martiño as parcelas denominadas Cova da Loba nor</p>
<p>te, Cova da Loba sur, parte da sur Gatiñeira, Riba das Vellas, Con da Cruz, Carracedo, Con do Zapato, Alleiriña, As Salgudas, A do Quinto ou Casteliño, Riba das Eiras, norte da Granxa, Braña dos Muíños, Istmo da Lanzada, Con de Peroucho, Parcela Central da Toxa, norte e sur Ponte da Toxa, Sur Mourisca e Tourís Illa.</p>
<p>Terceiro.-Con data 16-5-2002, Xoán Xosé Torres Costas presenta recurso de reposición, polo que solicita: desestimación do recurso de reposición interposto pola Comunidade de Montes Veciñlais en Man Común de San Vicente.</p>
<p>Cuarto.-Con data do 12 de abril de 2002 José L. Vidal, en calidade de presidente da CMVMC de San Vicente do Grove, presenta recurso de reposición contra a resolución do xurado de data 8-2-2000 sobre a clasificación dos montes Riba das Vellas e outros da parroquia de San Martiño do concello do Grove, polo que solicita a súa nulidade por non ser conforme a dereito declarando a necesidade de respecta-la líña parroquial de San Vicente fixada no expediente de clasificación dos montes desta parroquia e, consecuentemente, a non clasificación do monte denominado Da Garita e de parte do monte Zapateira.</p>
<p>Quinto.-En data do 20-2-2003, emítese informe por parte do Servicio de Montes e Industrias Forestais da Delegación de Medio Ambiente de Pontevedra, no que consta:</p>
<p>1º Que o límite dos Montes Veciñais en Man Común de San Vicente e San Martiño, se corresponde co límite entre as respectivas parroquias tal como se describe na planimetría que consta no expediente.</p>
<p>2º Respecto á non clasificación das parcelas, non existe elemento novo algún que poida acredita-lo aproveitamento veciñal en exclusividade polos veciños de San Martiño, do concello do Grove.</p>
<p>Fundamentos de dereito.</p>
<p>Primeiro.-O Xurado Provincial de Clasificación de Montes Veciñais en Man Común de Pontevedra é o órgano competente para resolve-los recursos de reposición contra das súas resolucións de conformidade co artigo 116 da Lei 30/1992.</p>
<p>Segundo.-Procede admitir a trámite os recursos de reposición interpostos por cumprir cos requisitos esixidos polo artigo 117.1º da precitada lei.</p>
<p>Vistos os preceptos legais citados e demais normativa de xeral e pertinente aplicación, o xurado de maneira unánime</p>
<p>ACORDA:</p>
<p>Rexeita-los recursos presentados por José Luis Vidal e Xoán Xosé Torres Costas, confirmando a resolución recorrida.</p>
<p>Contra a presente resolución que pon fin á vía administrativa, poderase interpoñer recurso contencioso-administrativo perante o Xulgado do Contencioso-Administrativo de Pontevedra no prazo de dous</p>
<p>meses contados desde o día seguinte ó da presente notificación, de acordo co disposto nos artigos 109 a) e 116.3º da Lei 30/1992, do 26 de novembro, de réxime xurídico das administracións públicas e do procedemento administrativo común, e nos artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Pontevedra, 25 de marzo de 2003.</p>
<p>José Antonio López Rodríguez</p>
<p>Presidente do Xurado Provincial de Clasificación de Montes Veciñais en Man Común de Pontevedra</p>

