---
date: '2003-03-27'
id: AE0A
page: 3
number: 61
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 20 de marzo de 2003 pola que se modifica a Orde do 30 de decembro de
  2002, pola que se modifica a Orde do 17 de xullo de 2000, pola que se
  establecen as bases e condicións e se regula o procedemento de concesión de
  axudas para a creación, renovación, modernización e innovación tecnolóxica das
  empresas de manipulación, transformación, conservación, tratamento e
  comercialización dos productos da pesca, o marisqueo e a acuicultura, e se
  particulariza para o exercicio 2003 o devandito procedemento, tramitado como
  expediente anticipado de gasto.
range: Orde
url: 'https://www.xunta.gal/dog/Publicados/2003/20030327/AnuncioAE0A_gl.html'
---
<p>A Orde do 30 de decembro de 2002, pola que se modifica a Orde do 17 de xullo de 2000, pola que se establecen as bases e condicións e se regula o procedemento de concesión de axudas para a creación, renovación, modernización e innovación tecnolóxica das empresas de manipulación, transformación, conservación, tratamento e comercialización dos productos da pesca, o marisqueo e a acuicultura, e se particulariza para o exercicio 2003 o devandito procedemento, tramitado como expediente anticipado de gasto (DOG nº 252, do 31 de decembro de 2002), establece no seu artigo 2 que para o devandito exercicio orzamentario as correspondentes axudas ó abeiro da Orde do 17 de xullo de 2000 se concederán con cargo á aplicación 12.03.722A.770.0 do orzamento de gastos da Consellería de Pesca e Asuntos Marítimos para 2003, e ata o importe máximo de 17.852.353,75 euros.</p>
<p>Non obstante o anterior, e dado o momento do pasado exercicio económico 2002 no que o expediente relativo á referida convocatoria foi tramitado, na fixación da súa dotación non se tivo presente a existencia de obrigas económicas contraídas posteriormente con cargo a aquel orzamento de gastos como consecuencia da modificación de determinadas resolucións individuais de concesión de axudas, polo que cómpre modifica-la referida Orde do 30 de</p>
<p>decembro de 2002 para os efectos de lle dar publicidade ó resultante importe máximo ata o que se concederán novas axudas ó abeiro da referida Orde do 17 de xullo de 2000 con cargo ó orzamento de gastos do exercicio 2003.</p>
<p>Por todo o exposto, e no uso das facultades que me foron conferidas</p>
<p>DISPOÑO:</p>
<p>Artigo único.-Modifícase o parágrafo 1º do artigo 2 da Orde do 30 de decembro de 2002, pola que se modifica a Orde do 17 de xullo de 2000, pola que se establecen as bases e condicións e se regula o procedemento de concesión de axudas para a creación, renovación, modernización e innovación tecnolóxica das empresas de manipulación, transformación, conservación, tratamento e comercialización dos productos da pesca, o marisqueo e a acuicultura, e se particulariza para o exercicio 2003 o devandito procedemento, tramitado como expediente anticipado de gasto (DOG nº 252, do 31 de decembro de 2002), de xeito que queda redactado como segue:</p>
<p>«Artigo 2º.-Para o exercicio orzamentario 2003, as axudas ó abeiro da Orde do 17 de xullo de 2000 pola que se establecen as bases e condicións e se regula o procedemento de concesión de axudas para a creación, renovación, modernización e innovación tecnolóxica das empresas de manipulación, transformación, conservación, tratamento e comercialización dos productos da pesca, o marisqueo e a acuicultura (DOG nº 149, do 2 de agosto), concederanse con cargo á aplicación 12.03.722A.770.0 que figura dotada no proxecto de orzamento de gastos da Consellería de Pesca e Asuntos Marítimos para 2003, e ata o importe máximo de 15.235.326,83 euros».</p>
<p>Disposición derradeira</p>
<p>Única.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 20 de marzo de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

