---
date: '2003-03-27'
id: AE32
page: 3
number: 61
agency: AUDIENCIA PROVINCIAL DA CORUÑA (SECCIÓN SEGUNDA)
section: V. ADMINISTRACIÓN DE XUSTIZA
title: Edicto de poxa (59/1995).
range: Edicto
url: 'https://www.xunta.gal/dog/Publicados/2003/20030327/AnuncioAE32_gl.html'
---
<p>Manuel Ferreiro González, secretario da Sección Segunda da Audiencia Provincial da Coruña, fai saber que por resolución do 14 de febreiro de 2003, dictada na executoria 59/1995, causa 72/1993, dimanante do sumario 2/1993 do Xulgado de Instrucción número catro de Ferrol, seguido contra Josefa Balado Cordal, por delicto de homicidio, acordouse sacar a poxa a metade indivisa pertencente á dita penada, dos seguintes bens inmobles:</p>
<p>1. Predio:</p>
<p>Urbano: vivenda 3º dereita da casa nº 26 da rúa Hortelá, parroquia de Perlío, concello de Fene.</p>
<p>Inscrito no Rexistro da Propiedade de Pontedeume, no tomo 442, libro 84 de Fene, folio 15, predio nº 8.801, inscrición 2ª.</p>
<p>Superficie útil: 60 m.</p>
<p>Cargas: libre.</p>
<p>Valor de taxación: 17.561,60 euros.</p>
<p>Dereitos de Josefa Balado Cordal (50% da taxación): 8.780,80 euros.</p>
<p>2. Predio:</p>
<p>Urbano: casa nº 24 da rúa Hortelá, sita na parroquia de Perlío, concello de Fene.</p>
<p>Inscrito no Rexistro da Propiedade de Pontedeume, no tomo 438, libro 83 de Fene, folio 117, predio nº 8.728, inscrición 1ª.</p>
<p>Composto de planta baixa para garaxe e almacén e piso para vivenda, con terreo unido ás súas costas e esquerda co que forma un só predio de 153,60 m; desta extensión corresponden á casa 73 m.</p>
<p>Cargas: libre.</p>
<p>Valor de taxación: 46.439,24 euros.</p>
<p>Dereitos de Josefa Balado Cordal (50% da taxación): 23.219,62 euros.</p>
<p>3. Predio:</p>
<p>Rural: labradío de San Victorio, sito na parroquia de Franza, de 38 áreas e 36 centiáreas. Linda polo norte, camiño de serventía: sur, herdeiros de José Picos; leste, os anteriores, José Doce e María Plaza; e oeste, Soledad Vizoso. Ten a súa entrada polo sureste a través do predio dos herdeiros de José Picos.</p>
<p>Nela existe unha vivenda unifamiliar rehabilitada en 1976, que consta de planta baixa e alta, un alpendre que se utiliza como garaxe, outro que se utiliza como adega e un pendello. A superficie construída de cada planta é de 93,57 m e a superficie do acaroado en planta baixa é de 75,44 m.</p>
<p>Non consta inscrita no Rexistro da Propiedade.</p>
<p>Cargas: libre.</p>
<p>Valor de taxación: 129.566,4 euros.</p>
<p>Dereitos de Josefa Balado Cordal (50% da taxación): 64.783,20 euros.</p>
<p>A poxa terá lugar na Sala de Audiencia da Sección Segunda da Audiencia Provincial da Coruña, r) Capitán Juan Varela s/n, o día trinta de abril de 2003, ás 10 horas, conforme as seguintes condicións:</p>
<p>Primeira.-Os predios serán poxados separadamente e pola orde na que aparecen no edicto.</p>
<p>Segunda.-As certificacións rexistrais ou titulacións dos predios están de manifesto na secretaría deste tribunal.</p>
<p>Terceira.-Polo simple feito de participar na poxa entenderase que os licitadores aceptan como suficiente a titulación que consta nos autos e que aceptan, así mesmo, subrogarse nas cargas ou gravames anteriores ó crédito polo que se executa, se os houber, no caso de que o remate se adxudique ó seu favor.</p>
<p>Cuarta.-Para tomar parte na poxa, os licitadores deberán depositar previamente o 30% do valor de taxación do ben, na conta de depósitos e consignacións desta sección, nº 1543-0000-75-0002-93 de Banesto.</p>
<p>Quinta.-Para tomar parte na poxa, os licitadores deberán identificarse de forma suficiente; declarar que coñecen as condicións xerais e particulares da poxa, e presenta-lo xustificante do depósito ó que se refire a condición anterior.</p>
<p>Sexta.-Desde o anuncio da poxa ata a súa celebración, poderán facer licitacións por escrito en sobre pechado e coas condicións anteriores.</p>
<p>A Coruña, 14 de febreiro de 2003.</p>
<p>O secretario</p>
<p>Rubricado</p>

