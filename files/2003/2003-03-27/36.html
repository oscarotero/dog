---
date: '2003-03-27'
id: AE96
page: 3
number: 61
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 25 de febreiro de 2003, da Dirección Xeral de Calidade e
  Avaliación Ambiental, pola que se somete a información pública o estudio de
  impacto ambiental do proxecto para a creación e explotación dun vertedoiro de
  residuos da construcción e demolición do Concello da Pobra de Trives
  (Ourense), promovido pola Subdirección Xeral de Calidade Ambiental e o
  Concello da Pobra de Trives.
range: Resolución
url: 'https://www.xunta.gal/dog/Publicados/2003/20030327/AnuncioAE96_gl.html'
---
<p>En cumprimento do disposto no Acordo do 13 de febreiro de 2003 desta dirección xeral, polo que se establece o procedemento de tramitación de urxencia no procedemento de avaliación de impacto ambiental, reducíndose á metade os prazos de tra</p>
<p>mitación, o órgano ambiental somete o estudio de impacto ambiental ó trámite de información pública mediante anuncio no Diario Oficial de Galicia, durante o prazo de 15 días.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de impacto ambiental do proxecto para a creación e explotación dun vertedoiro de residuos da construcción e demolición do Concello da Pobra de Trives (Ourense).</p>
<p>2. Para os devanditos efectos informativos, poranse á disposición dos administrados, exemplares nas seguintes dependencias:</p>
<p>-Dirección Xeral de Calidade e Avaliación Ambiental.</p>
<p>-Delegación Provincial da Consellería de Medio Ambiente da provincia de Ourense.</p>
<p>3. As alegacións formularanse durante o prazo de quince (15) días, contandos a partir do seguinte día á publicación desta resolución no Diario Oficial de Galicia.</p>
<p>Santiago de Compostela, 25 de febreiro de 2003.</p>
<p>José Luis Díez Yáñez</p>
<p>Director xeral de Calidade e Avaliación Ambiental</p>

