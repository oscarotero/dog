---
date: '2003-05-06'
id: FBCE
page: 5
number: 86
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 25 de marzo de 2003, do Xurado Provincial de Clasificación de Montes
  Veciñais en Man Común de Pontevedra, polo que se resolve a clasificación do
  monte Bouza dos Abalos e Penedo do lugar de Trabanca-Badiña do concello de
  Vilagarcía de Arousa.
range: Edicto
url: 'https://www.xunta.gal/dog/Publicados/2003/20030506/AnuncioFBCE_gl.html'
---
<p>En cumprimento do disposto no artigo 28 do regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto no artigo 60.1º da Lei 30/1992, do 26 de novembro, de réxime xurídico das administracións públicas e do procedemento administrativo común, faise constar que:</p>
<p>O Xurado Provincial de Clasificación de Montes Veciñais en Man Común de Pontevedra dictou a seguinte resolución:</p>
<p>Asistentes:</p>
<p>-Presidente: José A. López Rodríguez (delegado provincial da Consellería de Medio Ambiente).</p>
<p>-Vocais:</p>
<p>Mª Luisa Pardavila Pazos (avogado polo colexio da provincia).</p>
<p>Manuel Francisco Gutiérrez (xefe do Servicio de Montes e Industrias Forestais).</p>
<p>Luis Mª Muíños Vidueira (letrado da Asesoría Xurídica da Xunta).</p>
<p>-Vocais representantes do lugar de Trabanca-Badiña do Concello de Vilagarcía de Arousa.</p>
<p>Manuel Piñeiro Dasilva.</p>
<p>Ramón Bueno Piñeiro.</p>
<p>-Secretaria: Pilar Pita Ponte (xefa de Sección do Servicio Técnico-Xurídico da Delegación de Medio Ambiente).</p>
<p>Na cidade de Pontevedra, sendo as dezasete horas do día 20 de febreiro de 2003, coa asistencia das</p>
<p>persoas ó marxe sinaladas, reúnese na 3ª planta do edificio sito no nº 47 da rúa Benito Corbal o Xurado Provincial de Clasificación de Montes Veciñais en Man Común co obxecto de decidir sobre a clasificación do monte Bouza dos Abalos e Penedo do lugar de Trabanca-Badiña do concello de Vilagarcía de Arousa.</p>
<p>Antecedentes de feito.</p>
<p>Primeiro.-Con data 2 de xullo de 1997, Manuel Piñeiro Dasilva, presidente da Comunidade de Montes Veciñais en Man Común de Trabanca-Badiña, solicitou a clasificación como veciñais en man común dos montes Bouza dos Abalos e Do Penedo da parroquia de Santa Olaia de Arealonga, lugar de Trabanca-Badiña, concello de Vilagarcía de Arousa, presentando levantamento topográfico e documentación histórica acreditativa dos dereitos dos veciños do lugar.</p>
<p>Segundo.-Con data 15-7-1997 e posteriormente 30-9-1997 solicítase a superficie e lindes das parcelas para permiti-la súa correcta identificación, presentando a dita información con data 3-10-1997.</p>
<p>Terceiro.-Na sesión do día 24 de febreiro de 1999, o xurado adoptou o acordo de nomear relator do expediente de clasificación a Teodoro Arribas Serrano.</p>
<p>Cuarto.-Realízanse os informes previos e preceptivos do monte que se vai clasificar.</p>
<p>Quinto.-Cumprida e observada a tramitación legal e regulamentaria esixida, no preceptivo trámite de audiencia presentan alegacións o solicitante e o Concello de Vilagarcía de Arousa.</p>
<p>Sexto.-No prazo esixido conmparecen como interesados: os herdeiros de Rémirez de Esparza, presentando documentación histórica e notas simples informativas; e Mª Carmen Llovo Santos presentando informe con documentación histórica, escritura pública, etc.</p>
<p>Sétimo.-Na reunión celebrada polo Xurado de Montes Veciñais en Man Común o día 3 de abril de 2002, noméase como novo instructor a Manuel Francisco Gutiérrez.</p>
<p>Oitavo.-Vistos os informes previos e preceptivos do Servicio de Montes e Industrias Forestais e efectuada visita ó terreo, os montes obxecto do presente expediente de clasificación, obedecen á seguinte descrición:</p>
<p>Concello: Vilagarcía de Arousa.</p>
<p>Parroquia: Santa Olaia de Arealonga.</p>
<p>Lugar: Trabanca-Badiña.</p>
<p>Nome do monte: Bouza dos Abalos e Penedo.</p>
<p>Cabida total estimada: 2,84 ha.</p>
<p>Localización xeográfica: as coordenadas extremas na cuadrícula UTM son:</p>
<p>Extremo norte: 4717950.</p>
<p>Extremo sur: 4716250.</p>
<p>Extremo leste: 521200.</p>
<p>Extremo oeste: 520800.</p>
<p>No citado monte distínguense dúas parcelas:</p>
<p>Parcela nº 1: Bouza dos Abalos.</p>
<p>Cabida: 0,89 ha. A vexetación consta de mato baixo, abundante rexeneración de Pinus Pinaster Ait e unha ducia de pés adultos da mesma especie.</p>
<p>Lindes:</p>
<p>Norte: predios particulares e camiño ó monte Xiabre.</p>
<p>Sur: antigo camiño ó monte Xiabre.</p>
<p>Leste: predios particulares.</p>
<p>Oeste: predios particulares.</p>
<p>Colindantes:</p>
<p>Norte: Mª Jesús Rubiáns Campos, Manuel Rodríguez Rubiáns.</p>
<p>Leste: Victoria Campos, Manuel Rodríguez Rubiáns.</p>
<p>Oeste: herdeiros de Margarita Patiño, José Isaac Gómez Abalo.</p>
<p>Servidumes:</p>
<p>Atravesada por camiños de Trabanca-Badiña ó monte Xiabre en dous trazados distintos.</p>
<p>Ocupacións:</p>
<p>Obsérvase a presencia de: un depósito de augas, unha canteira abandonada que ocupa máis da metade da parcela no seu desterro, unha vivenda ocupada e en edificación dentro do desterro da canteira, varias chabolas ocupadas e un cercado de bloques e aramado.</p>
<p>Parcela nº 2: Monte Penedo, O Penedo, Pedra Mallariza ou Pedra Malladiza.</p>
<p>Cabida: 1,95 ha parcialmente rasa, na zona norte aparece masa de Pinus pinaster adulto. Ó oeste monte bravo e rexenerado da mesma especie.</p>
<p>Lindes:</p>
<p>Norte: predios particulares, camiño vello de Trabanca a Cea e pista asfaltada separada por muro.</p>
<p>Sur: predios particulares muro por medio.</p>
<p>Leste: predios particulares e predios particulares muro por medio.</p>
<p>Oeste: predios particulares, polígono industrial.</p>
<p>Colindantes:</p>
<p>Norte: Manuel Bentosinos Aguya, Herdeiros Luis Mouriños</p>
<p>Sur: predio Golpelleira (herdeiros de Ballesteros).</p>
<p>Leste: predio Golpelleira (herdeiros de Ballesteros).</p>
<p>Oeste: polígono industrial, Manuel Bentosinos Aguya, Elisa Barreiro García.</p>
<p>Servidumes: atópase atravesada por camiño.</p>
<p>Fundamentos de dereito.</p>
<p>Primeiro.-O Xurado Provincial de Clasificación de Montes Veciñais en Man Común ten a competencia para coñece-los expedientes de clasificación dos montes que teñan tal carácter a teor do establecido no artigo 9 da Lei 13/1989, do 10 de outubro, de montes veciñais en man común.</p>
<p>Segundo.-De conformidade co artigo 1 da Lei 13/1989, do 10 de outubro, de montes veciñais en man común, e no artigo 1 do Decreto 240/1992 do 4 de setembro, cómpre entender por montes veciñais en man común «... os terreos radicados na Comunidade Autónoma de Galicia que, con independencia da súa orixe, as súas posibilidades productivas, o seu aproveitamento actual e a súa vocación agraria pertenzan a agrupación veciñais na súa calidade de grupos sociais e non como entidades administrativas, e os veñan aproveitando consuetudinariamente en réxime de comunidade, sen asignación de cotas, os membros daquelas na súa condición de veciños».</p>
<p>Así, segundo abondosa xurisprudencia, o feito que xustifica a clasificación ou non como veciñal dun determinado monte, en vía administrativa, é a circunstancia de terse ou non demostrado o aproveitamento consuetudinario en man común, prescindindo das cuestions relativas á propiedade e demais dereitos reais.</p>
<p>Á vista da documentación presentada pola entidade promotora do expediente e os informes emitidos polo Servicio de Montes cabe concluír:</p>
<p>Monte Bouza dos Abalos:</p>
<p>Obsérvase unha canteira de aproximadamente a metade da parcela; existe unha vivenda e un uso particular de residencia de varias familias xitanas; un depósito de augas.</p>
<p>Pola reducción da superficie, o tipo de ocupacións, e o feito de que non se puidese constatar ningún sinal de aproveitamento comunal, esta parcela non é susceptible de aproveitamento comunal.</p>
<p>Monte Penedo:</p>
<p>Parcela parcialmente rasa, con pinos de diversas clases de idade, susceptibles de aproveitamento forestal.</p>
<p>Segundo o informe do Servicio de Montes e I.F., non se pode constatar que houbese un uso comunal.</p>
<p>En consecuencia, vista a Lei galega 13/1989, do 10 de outubro, de montes veciñais en man común e o seu regulamento, aprobado por Decreto 260/1992, do 4 de setembro, e demais preceptos legais e regulamentarios de xenérica e específica</p>
<p>aplicación, o instructor propón e de maneira unánime o xurado</p>
<p>ACORDA:</p>
<p>Non clasificar como veciñais en man común os montes Bouza dos Abalos e Penedo por non quedar acreditado o seu aproveitamento veciñal.</p>
<p>Contra a presente resolución que pon fin á vía administrativa, poderase interpoñer recurso de reposición con carácter potestativo perante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo perante o Xulgado do Contencioso-Administrativo de Pontevedra no prazo de dous meses contados desde o día seguinte ó da presente notificación, de acordo co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e nos artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Pontevedra, 25 de marzo de 2003.</p>
<p>José Antonio López Rodríguez</p>
<p>Presidente do Xurado Provincial de Clasificación</p>
<p>de Montes Veciñais en Man Común de Pontevedra</p>

