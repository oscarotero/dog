---
date: '2003-06-12'
id: '13722'
page: 7645
number: 113
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Decreto 277/2003, do 22 de maio, polo que se aproba o escudo do Concello de
  Cenlle (Ourense).
range: Decreto
url: 'https://www.xunta.gal/dog/Publicados/2003/20030612/Anuncio13722_gl.html'
---
<p>O Concello de Cenlle considerou conveniente organizar correctamente o seu emblema municipal para perpetualo con simboloxía adecuada e conforme as normas de heráldica. Para iso, e de acordo coas facultades que lle confiren as disposicións legais vixentes, elevou o informe histórico-heráldico, coa correspondente proposta de representación gráfica do seu escudo, para a aprobación definitiva.</p>
<p>A competencia exclusiva en materia de adopción, modificación ou rehabilitación dos emblemas heráldicos e bandeiras dos concellos e doutras entidades locais, correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>O expediente tramitouse conforme as normas de procedemento establecidas na Lei 7/1985, do 2 de abril, reguladora das bases de réxime local; Lei 5/1997, do 22 de xullo, de Administración local de Galicia, no Regulamento de organización, funcionamento e réxime xurídico das corporacións locais, aprobado polo Real decreto 2568/1986, do 28 de novembro; e máis no Decreto 369/1998, do 10 de decembro, polo que se regula a composición e funcións da Comisión de Heráldica da Xunta de Galicia.</p>
<p>Na súa virtude, visto o informe emitido pola Comisión de Heráldica da Xunta de Galicia e por proposta do conselleiro de Xustiza, Interior e Administración Local e logo de deliberación do Consello da Xunta de Galicia na súa reunión do día vintedous de maio de dous mil tres,</p>
<p>DISPOÑO:</p>
<p>Artigo único.-Aproba-lo escudo do Concello de Cenlle, que figura como anexo, organizado do seguin</p>
<p>te xeito: de ouro (amarelo), un acio de uvas de sinople (verde), coas súas follas e sarmento do mesmo, flanqueado de dúas torres de prata (branco) e acompañado de dúas ondas de azur (azul), unha no xefe e outra na punta. Ó timbre, coroa real pechada.</p>
<p>Santiago de Compostela, vintedous de maio de dous mil tres.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Administración</p>
<p>Local</p>

