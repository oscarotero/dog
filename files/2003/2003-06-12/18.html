---
date: '2003-06-12'
id: 1374E
page: 7660
number: 113
agency: 'CONSELLERÍA DE INNOVACIÓN, INDUSTRIA E COMERCIO'
section: IV. OPOSICIÓNS E CONCURSOS
title: >-
  Orde do 22 de maio de 2003 pola que se anuncia a convocatoria para a
  provisión, polo sistema de libre designación, de dous postos de traballo
  vacantes na Consellería de Innovación, Industria e Comercio.
range: Orde
url: 'https://www.xunta.gal/dog/Publicados/2003/20030612/Anuncio1374E_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, na súa nova redacción dada polas leis 4/1991, do 8 de marzo, e 3/1995, do 10 de abril, e no art. 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I desta orde.</p>
<p>Segundo.-Poderán concorrer a ela os funcionarios de carreira que reúnan as condicións sinaladas no anexo I.</p>
<p>Terceiro.-As solicitudes dirixiranse por escrito, segundo o modelo que se inclúe no anexo II, á Secretaría Xeral da Consellería de Innovación, Industria e Comercio, no prazo de 15 días contados a partir do seguinte ó da publicación desta orde no Diario Oficial de Galicia, podendo presentarse en calquera das formas previstas no artigo 38.4º da Lei 30/1992, do 26 de novembro.</p>
<p>Cuarto.-Os aspirantes deberán unir á petición un currículum vitae xustificando documentalmente os méritos que aleguen. Os méritos alegados e non probados non se terán en conta.</p>
<p>Quinto.-Esta convocatoria será resolta pola Consellería de Innovación, Industria e Comercio. No caso de que resulten seleccionados para ocupa-lo posto de traballo que se anuncia no anexo I desta orde funcionarios con destino noutra Administración pública, ou que presten servicios nesta Comunidade Autónoma como consecuencia dunha comisión de servicios concedida conforme o disposto na disposición transitoria oitava, punto 4º da Lei 30/1984, do 2 de agosto, requirirase informe favorable da Administración de orixe que, de non emitirse no prazo de 15 días, se considerará favorable, conforme o previsto no artigo 67 do Real decreto 364/1995, do 10 de marzo, e demais disposicións concordantes. Unha vez tramitado o seu traslado a esta Comunidade Autónoma, procederase a adxudicárlle-los postos para os que foron seleccionados.</p>
<p>Se no prazo de dous meses a partir da publicación da resolución no DOG o funcionario seleccionado non puidese incorporarse ó seu posto de traballo por non atoparse resolto o seu traslado á Comunidade Autónoma de Galicia, considerarase deserto o posto e poderase proceder de novo á súa provisión.</p>
<p>Sexto.-A resolución desta convocatoria farase pública no DOG e poderase declarar deserto o posto, se se considera oportuno.</p>
<p>Sétimo.-O prazo de toma de posesión será de tres días se o destino anterior radica na mesma localidade cá do novo destino e dun mes se radica en localidade distinta ou comporta o reingreso ó servicio activo.</p>
<p>O prazo de toma de posesión empezarase a contar a partir do día seguinte ó do cesamento, que se deberá producir dentro dos tres días seguintes ó da publicación da resolución desta orde no Diario Oficial de Galicia, ou desde a data na que se comunique a resolución do traslado á Comunidade Autónoma, para o caso de funcionarios doutras administracións públicas.</p>
<p>Se a resolución comporta o reingreso ó servicio activo, o prazo de toma de posesión empezarase a contar a partir do día seguinte ó da publicación da resolución no DOG.</p>
<p>Oitava.-Contra esta presente orde, que pon fin á vía administrativa, os interesados poderán interpoñer potestativamente recurso de reposición ante este mesmo órgano no prazo dun mes, contado a partir do día seguinte ó da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderán interpoñer recurso contencioso-administrativo ante o xulgado do contencioso-administrativo competente no prazo de dous</p>
<p>meses contados a partir do día seguinte ó da súa publicación.</p>
<p>Santiago de Compostela, 22 de maio de 2003.</p>
<p>Juan Rodríguez Yuste</p>
<p>Conselleiro de Innovación, Industria e Comercio</p>
<p>ANEXO I</p>
<p>Código: IC.C03.00.003.15770.007.</p>
<p>Denominación posto: xefe Servicio Xestión Mineira.</p>
<p>Dependencia: Dirección Xeral de Industria, Enerxía e Minas.</p>
<p>Localidade: Santiago de Compostela.</p>
<p>Tipos de posto: S.</p>
<p>Corpo ou escala: xeral/especial.</p>
<p>Grupo: AB.</p>
<p>Nivel: 28.</p>
<p>Tipo de adscrición: A11 (adscrición indistinta a funcionarios da Administración da Xunta de Galicia, Administración do Estado, Administración de comunidades autónomas).</p>
<p>C. específico: 11.082,96 A.</p>
<p>Formación específica: 640 (para persoal doutra Administración, curso de perfeccionamento de galego R.I.).</p>
<p>Código: IC.C99.10.000.32001.105.</p>
<p>Denominación posto: xefe Servicio Administración Industrial.</p>
<p>Dependencia: delegación provincial.</p>
<p>Localidade: Ourense.</p>
<p>Tipos de posto: S.</p>
<p>Corpo ou escala: xeral/especial.</p>
<p>Grupo: AB.</p>
<p>Nivel: 28.</p>
<p>Tipo de adscrición: A11 (adscrición indistinta a funcionarios da Administración da Xunta de Galicia, Administración do Estado, Administración de comunidades autónomas).</p>
<p>C. específico: 9.309,72 A.</p>
<p>Formación específica: 640 (para persoal doutra Administración, curso de perfeccionamento de galego R.I.).</p>
<p>ANXO II</p>
<p>NOTA: úsese o publicado na páxina 7.656.</p>

