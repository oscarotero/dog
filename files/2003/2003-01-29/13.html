---
date: '2003-01-29'
id: 3BF2
page: 1
number: 19
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 17 de xaneiro de 2003, da División de Recursos Humanos, pola que
  se publican as listaxes definitivas de aspirantes admitidos e excluídos para
  participaren no proceso extraordinario de consolidación de emprego para a
  selección e provisión de prazas de persoal estatutario das institucións
  sanitarias dependentes do Servicio Galego de Saúde.
range: Resolución
url: 'https://www.xunta.gal/dog/Publicados/2003/20030129/Anuncio3BF2_gl.html'
---
<p>Por resolución deste centro directivo do 8 de novembro de 2002 (DOG nº 221, do 15 de novembro), decláranse con carácter provisional os aspirantes admitidos e excluídos para participaren no proceso extraordinario de consolidación de emprego para a selección e provisión de prazas de persoal estatutario das institucións sanitarias dependentes do Servicio Galego de Saúde.</p>
<p>Rematado o prazo previsto para emendar, se fose o caso, o defecto que motivou a exclusión dos aspirantes, procede agora, de conformidade co disposto no número 4 da base quinta da convocatoria, dictar resolución na que se publican as listaxes definitivas de aspirantes admitidos e excluídos, sinalando os lugares onde poden ser examinadas.</p>
<p>Por todo iso, esta división</p>
<p>ACORDA:</p>
<p>Primeiro.-Publica-las listaxes definitivas de aspirantes admitidos e excluídos de diversas categorías, agás matrona e hixienista dental, para participar no proceso extraordinario de consolidación de emprego para a selección e provisión de prazas de persoal estatutario das institucións sanitarias dependentes do Servicio Galego de Saúde, convocado polas diversas ordes da Consellería de Sanidade do 29 de xullo de 2002 (DOG nº 168, do 2 de setembro).</p>
<p>Segundo.-As listaxes coa relación definitiva de aspirantes admitidos e excluídos poderán examinarse nos taboleiros de anuncios dos servicios centrais e periféricos da Consellería de Sanidade e do Servicio Galego de Saúde, nos dos centros de xestión de atención primaria e especializada do Servicio Galego de Saúde e na páxina web do Sergas (www.sergas.es).</p>
<p>Terceiro.-Esta resolución poderá ser impugnada polos interesados nos termos previstos no número 3 da base vixésimo primeira da convocatoria.</p>
<p>Santiago de Compostela, 17 de xaneiro de 2003.</p>
<p>Valeriano Martínez García</p>
<p>Director xeral da División de Recursos Humanos</p>

