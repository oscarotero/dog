---
date: '2003-01-29'
id: 3C6E
page: 1
number: 19
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 17 de xaneiro de 2003, da Dirección Xeral de Industria, Enerxía
  e Minas, pola que se somete a información pública o proxecto sectorial Parque
  Eólico de Chantada, declarado como de incidencia supramunicipal por acordo do
  Consello da Xunta de Galicia do 5 de decembro de 2002.
range: Resolución
url: 'https://www.xunta.gal/dog/Publicados/2003/20030129/Anuncio3C6E_gl.html'
---
<p>O Consello da Xunta de Galicia acordou na súa reunión con data do 5 de decembro de 2002, declara-lo proxecto Parque Eólico de Chantada, promovido pola empresa Enerfín, S.A.-Grupo Elecnor, como de incidencia supramunicipal, para os efectos previstos na Lei 10/1995, de ordenación do territorio de Galicia.</p>
<p>Polo tanto, en cumprimento do disposto no artigo 13.2º do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, segundo o cal os plans ou proxectos que o Consello da Xunta de Galicia declare como de incidencia supramunicipal se someterán por un prazo mínimo dun mes ós trámites de información pública, mediante o correspondente anuncio no Diario Oficial de Galicia y nun dos xornais de maior audiencia na Comunidade Autónoma e de audiencia ás entidades locais sobre as que incida o plan ou proxecto.</p>
<p>RESOLVE:</p>
<p>Someter a información pública o proxecto Parque Eólico de Chantada, declarado como de incidencia supramunicipal por acordo do Consello da Xunta de Galicia con data do 5 de decembro de 2002, por un prazo dun mes contado a partir da publicación desta resolución no Diario Oficial de Galicia.</p>
<p>Os interesados dispoñerán do citado prazo dun mes para examina-lo proxecto sectorial na Dirección Xeral de Industria, Enerxía e Minas e nas delegacións provinciais de Lugo e Pontevedra, e presentar ante esta dirección xeral as alegacións que consideren pertinentes.</p>
<p>Santiago de Compostela, 17 de xaneiro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

