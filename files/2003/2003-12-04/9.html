---
date: '2003-12-04'
id: 22DC2
page: 14
number: 236
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 1 de decembro de 2003, da Dirección Xeral da Función Pública,
  pola que se fan públicas as listas definitivas para a cobertura con carácter
  temporal de postos de traballo reservados a persoal funcionario, reguladas no
  Decreto 217/2003, do 11 de abril, correspondentes a diversas escalas dos
  corpos facultativo superior da Xunta de Galicia (grupo A), facultativo de grao
  medio da Xunta de Galicia (grupo B) e de axudantes facultativos da Xunta de
  Galicia (grupo C), de conformidade co establecido nas resolucións do 20 de
  maio, do 7 de agosto, do 27 de agosto, do 31 de outubro e do 7 de novembro de
  2003.
range: Resolución
url: 'https://www.xunta.gal/dog/Publicados/2003/20031204/Anuncio22DC2_gl.html'
---
<p>Rematado o prazo fixado polas resolucións da Dirección Xeral da Función Pública do 31 de outubro e do 7 de novembro de 2003 (DOG nº 216, do 6 de novembro, e nº 219, do 11 de novembro) de reclamacións contra a lista provisional de baremación dos solicitantes admitidos na lista, constatada a existencia dalgúns erros materiais na lista provisional por parte da Comisión Permanente Central de Selección de Persoal Funcionario na correspondente sesión, unha vez elevada a oportuna proposta, esta dirección xeral</p>
<p>RESOLVE:</p>
<p>Primeiro.-Facer públicas as listas definitivas de baremación dos solicitantes admitidos nas listas correspondentes ós corpos e escalas que a continuación se sinalan, con indicación da puntuación:</p>
<p>-Corpo facultativo superior da Xunta de Galicia (grupo A):</p>
<p>Escala de enxeñeiros de camiños, canles e portos.</p>
<p>Escala de enxeñeiros de telecomunicacións.</p>
<p>Escala de enxeñeiros de minas.</p>
<p>Escala de enxeñeiros industriais.</p>
<p>Escala de arqueólogos.</p>
<p>Escala de químicos.</p>
<p>Escala de arquitectos.</p>
<p>Escala de profesores numerarios de institutos politécnicos marítimo-pesqueiros, materia de dereito marítimo e lexislación pesqueira.</p>
<p>-Corpo facultativo de grao medio da Xunta de Galicia (grupo B):</p>
<p>Escala de enxeñeiros técnicos de minas.</p>
<p>Escala de enxeñeiros técnicos de obras públicas.</p>
<p>Escala de enxeñeiros técnicos industriais.</p>
<p>Escala de topógrafos.</p>
<p>Escala de arquitectos técnicos.</p>
<p>-Corpo de axudantes facultativos da Xunta de Galicia (grupo C):</p>
<p>Escala de delineantes.</p>
<p>Segundo.-As citadas listas atópanse expostas nos taboleiros de anuncios do Servicio de Información e Atención ó Cidadán da Consellería da Presidencia, Relacións Institucionais e Administración Pública, nos das súas delegacións provinciais e nas oficinas comarcais da Xunta de Galicia. Así mesmo, os ditos datos poderán consultarse na páxina oficial da Internet da Xunta de Galicia (www.xunta.es).</p>
<p>Terceiro.-As listas entrarán en vigor a partir do día seguinte ó da publicación desta resolución no Diario Oficial de Galicia, quedando desde ese momento sen efecto as listas elaboradas conforme os decretos 89/1997, do 10 de abril, e 70/2000, do 31 de marzo, correspondentes ó corpo facultativo superior da Xunta de Galicia (grupo A), escalas de enxeñeiros de camiños, canles e portos, enxeñeiros de telecomunicacións, enxeñeiros de minas, enxeñeiros industriais, arqueólogos, químicos, arquitectos e profesores numerarios de institutos politécnicos marítimo-pesqueiros, materia de dereito marítimo e lexislación pesqueira, ó corpo facultativo de grao medio da Xunta de Galicia (grupo B), escalas de enxeñeiros técnicos de minas, enxeñeiros técnicos de obras públicas, enxeñeiros técnicos industriais, topógrafos e arquitectos técnicos e ó corpo de axudantes facultativos da Xunta de Galicia (grupo C), escala de delineantes.</p>
<p>Cuarto.-Os solicitantes excluídos, de se-lo caso, disporán do prazo dun mes contado a partir do día seguinte ó da publicación desta resolución no DOG, para solicita-la devolución das taxas por dereitos de inscrición, debendo consigna-lo nome e apelidos, NIF, número da conta bancaria (vinte díxitos) e localidade desta, achegando, así mesmo, copia cotexada do modelo de autoliquidación da taxa de autoliquidación.</p>
<p>Quinto.-De conformidade co establecido no punto 3.2.2. da base 3ª da Resolución do 20 de maio de 2003 (DOG nº 99, do 23 de maio), desde o día seguinte ó da publicación no DOG do anuncio de exposición das listas definitivas desta convocatoria quedará permanentemente aberto o prazo para a presentación de novas solicitudes segundo o establecido nos artigos 3 e 8.4º do Decreto 217/2003, do 11 de abril.</p>
<p>Sexto.-A actualización de méritos será anual, de conformidade co establecido no artigo 8.5º do Decreto 217/2003, do 11 de abril (DOG nº 75, do 16 de abril).</p>
<p>Sétimo.-Contra esta resolución poderán os interesados interpoñer recurso de alzada perante o conselleiro da Presidencia, Relacións Institucionais e Administración Pública no prazo dun mes a partir do día seguinte ó da publicación desta resolución no Diario Oficial de Galicia.</p>
<p>Santiago de Compostela, 1 de decembro de 2003.</p>
<p>Belén Prado Sanjurjo</p>
<p>Directora xeral da Función Pública</p>

