---
date: '2003-12-04'
id: 22DAA
page: 14
number: 236
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Resolución do 25 de novembro de 2003, da Dirección Xeral de Innovación e
  Desenvolvemento Pesqueiro, pola que se fixan as datas para a realización dos
  exames ordinarios de 2004 para a obtención de titulacións para o goberno de
  embarcacións de lecer.
range: Resolución
url: 'https://www.xunta.gal/dog/Publicados/2003/20031204/Anuncio22DAA_gl.html'
---
<p>A orde da Consellería de Pesca, Marisqueo e Acuicultura do 30 de xullo de 1998 establece a normativa xeral para a realización dos exames para a obtención das titulacións para o goberno de embarcacións de lecer, determinándose que as súas datas de realización serán fixadas pola Dirección Xeral de Innovación e Desenvolvemento Pesqueiro.</p>
<p>Sendo necesario establece-las datas e condicións de inscrición nas convocatorias ordinarias previstas para o 2003, esta dirección, en uso do establecido na Orde do 30 de xullo de 1998 (DOG nº 158, do 17 de agosto de 1998),</p>
<p>RESOLVE:</p>
<p>Primeiro.-Proceder a convocatoria dos exames teóricos ordinarios de xaneiro, abril e outubro de 2004 nas seguintes datas:</p>
<p>1. Patrón para a navegación básica.</p>
<p>* Día 20 de xaneiro, nas horas fixadas polo centro no seu taboleiro de anuncios.</p>
<p>O exame celebrarse nos seguintes centros: Instituto Politécnico Marítimo Pesqueiro do Atlántico de Vigo e na Escola Oficial Náutico Pesqueira de Ferrol.</p>
<p>* 27 de abril, nas horas fixadas polo centro no seu taboleiro de anuncios.</p>
<p>O exame celebrarase nos seguintes centros: Escola Oficial Náutico Pesqueira de Ferrol e na Escola Oficial Náutico Pesqueira de Ribeira.</p>
<p>* 19 de outubro, nas horas fixadas polo centro no seu taboleiro de anuncios.</p>
<p>O exame celebrarase nos seguintes centros: no Instituto Politécnico Marítimo Pesqueiro do Atlántico de Vigo e na Escola Oficial Náutico Pesqueira de Ribeira.</p>
<p>2. Patrón de embarcacións de lecer.</p>
<p>* Día 21 de xaneiro, nas horas fixadas polo centro no seu taboleiro de anuncios.</p>
<p>O exame celebrarase no seguinte centro: Instituto Politécnico Marítimo Pesqueiro do Atlántico de Vigo.</p>
<p>* 28 de abril, nas horas fixadas polos centros nos seus taboleiro de anuncios.</p>
<p>O exame celebrarase nos seguintes centros: no Instituto Politécnico Marítimo Pesqueiro do Atlántico de Vigo, na Escola Oficial Náutico Pesqueira de Ferrol e na Escola Oficial Náutica Pesqueira de Ribeira.</p>
<p>* 20 de outubro, nas horas fixadas polos centros no seu taboleiro de anuncios.</p>
<p>O exame celebrarase nos seguintes centros: na Escola Oficial Náutico Pesqueira de Ferrol e na Escola Oficial Náutica Pesqueira de Ribeira.</p>
<p>3. Patrón de iate.</p>
<p>Día 20 e 21 de abril, nas horas fixadas polo centro no seu taboleiro de anuncios.</p>
<p>O exame celebrarase no Instituto Politécnico Marítimo Pesqueiro do Atlántico de Vigo e na Escola Oficial Náutico Pesqueira de Ferrol.</p>
<p>Día 20 e 21 de outubro, nas horas fixadas polo centro no seu taboleiro de anuncios.</p>
<p>O exame celebrarase no Instituto Politécnico Marítimo Pesqueiro do Atlántico de Vigo.</p>
<p>4. Capitán de iate.</p>
<p>Día 21 e 22 de abril e 21 e 22 de outubro, nas horas fixadas polo centro no seu taboleiro de anuncios.</p>
<p>Os exames celebraranse no Instituto Politécnico Marítimo Pesqueiro do Atlántico de Vigo.</p>
<p>5. Patrón de motos acúaticas A e B.</p>
<p>Día 15 de abril, nas horas fixadas polo centro no seu taboleiro de anuncios.</p>
<p>O exame celebrarase no Instituto Politécnico Marítimo Pesqueiro do Atlántico de Vigo.</p>
<p>Día 25 de maio, nas horas fixadas polos centros no seu taboleiro de anuncios.</p>
<p>O exame celebrarase nos seguintes centros: Escola Oficial Náutico Pesqueira de Ferrol e na Escola Oficial Náutica Pesqueira de Ribeira.</p>
<p>Segundo.-De ser moi numeroso o número de inscritos, en calquera das distintas titulacións, o presidente do tribunal poderá trasladar ó día seguinte o exame dunha das titulacións o que se anunciará no taboleiro de anuncios do centro.</p>
<p>Terceiro.-Proceder á convocatoria dos exames prácticos ordinarios a motor de 2004 nas seguintes datas:</p>
<p>1. Patrón para navegación básica, patrón de embarcacións de lecer, patrón de iate e capitán de iate.</p>
<p>A partir dos días 25 de febreiro, 25 de maio e 23 de novembro nas horas e lugares fixados polo centro no taboleiro de anuncios os candidatos inscritos.</p>
<p>Os exames celebraranse nos seguintes centros: Instituto Politécnico Marítimo Pesqueiro do Atlántico de Vigo, na Escola Oficial Náutico-Pesqueira de Ribeira e na Escola Oficial Náutico-Pesqueira de Ferrol.</p>
<p>Cuarto.-Os candidatos deberán solicita-la súa admisión a exame mediante instancia dirixida ó presidente do correspondente tribunal de exame para a obtención das titulacións de referencia para os correspondentes exames teóricos:</p>
<p>Na convocatoria de xaneiro: entre o 15 de decembro de 2003 ata o día 9 de xaneiro de 2004;</p>
<p>Na convocatoria de abril: entre o 15 de marzo ata o 7 de abril de 2004.</p>
<p>E na convocatoria de outubro: entre o 13 de setembro ata o 1 de outubro de 2004.</p>
<p>E para os correspondentes exames prácticos:</p>
<p>Na convocatoria de febreiro: entre os días 3 e 13 de febreiro;</p>
<p>Na convocatoria de maio: entre o 5 e 14 de maio.</p>
<p>E na convocatoria de novembro: entre o 2 e 12 de novembro.</p>
<p>Xunto coa solicitude modelo, será preciso presenta-la seguinte documentación:</p>
<p>-Fotocopia do documento nacional de identidade.</p>
<p>-Unha fotografía recente de tamaño carné.</p>
<p>-Xustificación, para a administración, do correspondente impreso de consellería de taxas debidamente validado pola entidade bancaria onde se realice o ingreso.</p>
<p>a) Para o exame teórico:</p>
<p>-No caso de que os candidatos teñan superado unha parte do programa da titulación á que se presentan, deberán achega-lo certificado do derradeiro exame.</p>
<p>-Título, tarxeta ou xustificante de trámite de patrón de embarcacións de lecer, para presentarse a patrón de iate.</p>
<p>-Título, tarxeta ou xustificante de trámite de patrón de iate, para presentarse a capitán de iate.</p>
<p>b) Para o exame práctico:</p>
<p>-Certificado de ter aprobado o exame teórico se este se realizou fóra da Comunidade Autónoma de Galicia.</p>
<p>-Fotocopia da documentación da embarcación na que se vai realiza-lo exame, que acredite o cumprimento das condicións establecidas no artigo 8º da Orde do 30 de xullo de 1998 (DOG nº 158, do 17 de agosto).</p>
<p>Quinto.-As mencionadas solicitudes poderán presentarse en calquera das seguintes dependencias administrativas:</p>
<p>a) No rexistro da Consellería de Pesca e Asuntos Marítimos ou de calquera das súas delegacións territoriais ou comarcais.</p>
<p>b) Na secretaría do Instituto Politécnico-Marítimo Pesqueiro do Atlántico en Vigo ou das Escolas Oficiais Náutico-Pesqueiras de Ribeira e Ferrol, segundo corresponda.</p>
<p>Sexto.-Os presidentes dos tribunais, á vista das solicitudes recibidas, farán público no taboleiro de anuncios de cada centro examinador as listas de admitidos e excluídos, así como a hora de realización (e o día se é necesario) das probas correspondentes a cada unha das titulacións.</p>
<p>Sétimo.-Rematadas e corrixidas as probas, expoñeranse, no taboleiro de anuncios dos centros realizadores dos exames, as listas das cualificacións obtidas.</p>
<p>Os interesados poderán, se é o caso, formula-las reclamacións que estimen oportunas perante o presidente do tribunal, no prazo de 15 días, contados desde a data na que sexan publicada as listas.</p>
<p>Oitavo.-Aqueles solicitantes que se encontren en posesión de titulacións que dan lugar á validación de partes dos programas, solicitarana diante do tribunal ó tempo que solicitan a inscrición para o exa</p>
<p>me, para o que acompañaran a documentación necesaria para acreditar que están en posesión das titulacións que alegan para a validación. O tribunal resolveraas na lista pública de admitidos e excluídos.</p>
<p>Noveno.-Os solicitantes deberán reuni-las condicións físicas previstas na Resolución do 30 de decembro de 1997 da Dirección Xeral da Mariña Mercante.</p>
<p>Esta condición acreditarase mediante a presentación de certificado médico expedido de conformidade coa dita resolución, cando se solicite a tarxeta acreditativa.</p>
<p>Décimo.-Estas convocatorias e cantos actos administrativos se deriven delas poderán impugnarse nos casos e na forma previstos na vixente Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 25 de novembro de 2003.</p>
<p>Rosa Mª Quintana Carballo</p>
<p>Directora xeral de Innovación e Desenvolvemento</p>
<p>Pesqueiro</p>

