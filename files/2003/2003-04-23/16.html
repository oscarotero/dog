---
date: '2003-04-23'
id: EB5E
page: 5
number: 78
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 8 de abril de 2003 pola que se convoca a provisión, polo sistema
  de libre designación, dun posto vacante no cadro de persoal laboral desta
  universidade.
range: Resolución
url: 'https://www.xunta.gal/dog/Publicados/2003/20030423/AnuncioEB5E_gl.html'
---
<p>Vacante na Universidade de Santiago de Compostela o posto de traballo que se indica no anexo a esta resolución e sendo necesaria a súa provisión con carácter urxente.</p>
<p>Este rectorado, en uso das atribucións que ten conferidas e de conformidade co previsto no artigo 22 do convenio colectivo para o persoal laboral da Universidade de Santiago de Compostela (DOG do 29 de abril de 2002), resolve anuncia-la convocatoria pública, mediante libre designación, do antedito posto con suxeición ás seguintes</p>
<p>Bases da convocatoria</p>
<p>1. Requisitos dos candidatos: poderá concursa-lo persoal laboral fixo que reúna os requisitos que se esixen e se especifican no anexo.</p>
<p>2. Solicitudes.</p>
<p>2.1. As solicitudes dirixiranse ó rector da Universidade de Santiago de Compostela, sendo o prazo de presentación de 15 días hábiles contados a partir do día seguinte ó da publicación desta convocatoria no Diario Oficial de Galicia.</p>
<p>Os aspirantes deberán xuntarlle á solicitude un currículum vitae, e xustificar debidamente os méritos que aleguen.</p>
<p>2.2. A presentación de solicitudes poderá facerse no rexistro xeral da Universidade de Santiago de Compostela, (situado no Colexio de San Xerome, praza do Obradoiro s/n), no Rexistro do Campus de Lugo, (situado no Edificio Servicios Administrativos e Biblioteca Intercentros, avda. Bernardino Pardo Ouro, s/n. Polígono de Fingoi), ou na forma prevista no artigo 38 da Lei de réxime xurídico das administracións públicas e do procedemento administrativo común.</p>
<p>2.3. A designación realizarase entre os traballadores que acrediten reuni-las aptitudes necesarias para o desempeño do posto, de acordo co establecido no artigo 22 do convenio colectivo para o persoal laboral da Universidade de Santiago de Compostela. Para estes efectos a solicitude presentarase acompañada dunha memoria sobre a misión do posto, responsabilidades do titular e posibles melloras.</p>
<p>2.4. Os erros de feito poderán emendarse en calquera momento de oficio ou a petición do interesado.</p>
<p>Norma derradeira. Contra a presente resolución, que esgota a vía administrativa, poderá interpoñer recurso contencioso-administrativo perante o Xulgado do Contencioso-Administrativo de Santiago de Compostela no prazo de dous meses contados desde o día seguinte ó da súa recepción, de conformidade cos artigos 46 e 8.2º a) da Lei da xurisdicción contencioso administrativa, aprobada por Lei 29/1998, do 13 de xullo.</p>
<p>Non obstante, os interesados poderán interpoñer recurso potestativo de reposición no prazo dun mes perante o órgano que o dictou. Neste caso non se poderá interpoñe-lo recurso contencioso-administrativo anteriormente indicado en tanto non recaia resolución expresa ou presunta do recurso administrativo de reposición, ó abeiro dos artigos 116 e seguintes da Lei 30/1992, do 26 de novembro, de réxime xurí</p>
<p>dico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 8 de abril de 2003.</p>
<p>Senén Barro Ameneiro</p>
<p>Rector da Universidade de Santiago de Compostela</p>
<p>ANEXO</p>
<p>Denominación do posto: responsable da rede de voz.</p>
<p>Grupo: I1.</p>
<p>Categoría laboral: técnico superior de telecomunicacións.</p>
<p>Complemento: 12.</p>
<p>Xornada: dispoñibilidade horaria.</p>
<p>Localidade: Santiago de Compostela.</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE NOIA</p>

