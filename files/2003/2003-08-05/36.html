---
date: '2003-08-05'
id: '18126'
page: 10
number: 150
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 20 de xuño de 2003 pola que se lle outorga a Paquito, S.L.,
  permiso de actividade para a posta en funcionamento dun establecemento de
  cultivos mariños en Careixo-Esteiro-Boiro (A Coruña).
range: Resolución
url: 'https://www.xunta.gal/dog/Publicados/2003/20030805/Anuncio18126_gl.html'
---
<p>Examinado o expediente instruído para efectos de outorgamento do permiso de actividade para a explotación dunha granxa mariña, apreciáronse os seguintes:</p>
<p>a) Feitos.</p>
<p>Primeiro.-Mediante escrito do 4 de xullo de 2000, Francisco López Silva, en representación de Paquito, S.L. (CIF B-15055783), solicitou permiso de actividade para a explotación dunha granxa mariña en Esteiro-concello de Boiro (A Coruña).</p>
<p>Segundo.-O interesado achegou a documentación requirida para a tramitación deste tipo de establecementos.</p>
<p>Terceiro.-No expediente consta a seguinte documentación, referida ó resultado da información pública e oficial:</p>
<p>-Anuncio de información pública, inserido no DOG.</p>
<p>-Informe técnico biolóxico da Delegación Territorial da Coruña.</p>
<p>-Informe urbanístico do concello de Boiro.</p>
<p>-Informe sobre a ocupación do dominio público marítimo-terrestre, da Dirección Xeral de Costas (Ministerio de Medio Ambiente).</p>
<p>-Resolución do 11 de xaneiro de 2002, pola que a Dirección Xeral de Costas (Ministerio de Medio Ambiente), outorga concesión de ocupación de 4.370 m.</p>
<p>-Informe, en materia de navegación, da Capitanía Marítima de Vilagarcía de Arousa (Ministerio de Fomento).</p>
<p>-Informe da Dirección Xeral de Turismo (Consellería de Cultura, Comunicación Social e Turismo).</p>
<p>-Cualificación ambiental e declaración de efectos ambientais da Dirección Xeral de Calidade e Avaliación Ambiental (Consellería de Medio Ambiente).</p>
<p>-Informe xurídico do Servicio Técnico-Xurídico.</p>
<p>b) Fundamentos de dereito.</p>
<p>Primeiro.-Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142, do 24 de xullo de 1997).</p>
<p>Segundo.-Orde do 17 de marzo de 2000, pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre (DOG nº 67, do 5 de abril de 2000).</p>
<p>Terceiro.-Este órgano é competente para resolve-lo expediente de conformidade coa Lei 6/1993, do 11</p>
<p>de maio, de pesca de Galicia (DOG nº 101, do 31 de maio de 1993).</p>
<p>Examinadas as disposicións citadas, a proposta de resolución da Dirección Xeral de Recursos Mariños, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Primeiro.-Outorgar a Paquito, S.L. (CIF B-15055783), permiso de actividade para a posta en funcionamento e explotación, do establecemento de cultivos mariños que se indica a continuación.</p>
<p>-Nome: Paquito, S.L.</p>
<p>-Tipo: granxa.</p>
<p>-Actividade: engorda.</p>
<p>-Especies: rodaballo (Psetta maxima).</p>
<p>-Localización: lugar: Esteiro, concello: Boiro (A Coruña).</p>
<p>-Superficies:</p>
<p>Dominio privado: 1.898,29 m.</p>
<p>Dominio público: 1.520,71 m distribuidos en:</p>
<p>Parte da nave: 401,71 m.</p>
<p>Tubos de desaugadoiro: 720 m.</p>
<p>Tubos de captación: 399 m.</p>
<p>-Características das instalacións:</p>
<p>Naves: nº: 1 planta baixa, superficie: 2.300 m.</p>
<p>Piscinas nº: 11 de 102 m.</p>
<p>1 de 70 m.</p>
<p>Capacidade: 75 tm/ano.</p>
<p>Segundo.-Somete-la autorización ás seguintes condicións:</p>
<p>Primeira.-Vixencia.</p>
<p>O permiso de actividade outórgase por un prazo de dez anos, que se contarán a partir do día seguinte ó da publicación da resolución no DOG.</p>
<p>Poderán prorrogarse por períodos máximos doutros dez, ata un máximo total de 30 anos, logo de petición do interesado presentada dentro dos 60 días anteriores ó vencemento da súa vixencia.</p>
<p>Segunda.-Obras e instalacións.</p>
<p>As obras e instalacións, que poderán dar comezo no momento no que o titular dispoña dos informes das autorizacións preceptivas dos distintos organismos competentes na materia, levaranse a cabo de acordo co proxecto planta de cultivo de rodaballo e robaliza constituída por doce depósitos cunha capacidade total de 1.200 m, subscrito en marzo de 2000 polo enxeñeiro de camiños Marcial de la Fuente Prieto, visado polo colexio profesional corres</p>
<p>pondente ó 21 de marzo de 2000, e anexo ó proxecto, subscrito en xullo de 2000 polo enxeñeiro de camiños José Luis Piñeiro Arnoso, visado tamén polo colexio profesional correspondente ó 3 de decembro de 2001, e deberán quedar totalmente rematadas no prazo de tres anos, contados desde o día seguinte ó da publicación desta resolución.</p>
<p>A execución das obras e instalacións e o inicio da actividade realizaranse de acordo co disposto nos artigos 5 e 6 da Orde do 27 de marzo de 2000 citada.</p>
<p>Terceira.-Ocupación de dominio público.</p>
<p>O establecemento ocupa 1.520,71 m de dominio público marítimo-terrestre, incluídos na resolución do 11 de xaneiro de 2002, da Dirección Xeral de Costas (Ministerio de Medio Ambiente), pola que se outorga a Paquito S.L. concesión de ocupación duns 4.370 m con destino á legalización de ocupación das instalacións existentes e realización de novas instalacións, comprendidas no proxecto solicitude de concesión administrativa en terreos da zona marítimo-terrestre, no lugar de Esteiro, termo municipal de Boiro (A Coruña), conforme coas condicións e prescricións contidas na Orde Ministerial do 5 de outubro de 2001.</p>
<p>Cuarta.-Declaración de efectos ambientais.</p>
<p>Coa finalidade de minimiza-las posibles afeccións ambientais negativas, deberanse de aplicar, xunto coas medidas que se propoñen no proxecto, as recollidas na declaración de efectos ambientais formulada pola Dirección Xeral de Calidade e Avalación Ambiental de data 3 de xullo de 2002, notificadas ó promotor o 29 de setembro de 2002.</p>
<p>Quinta.-Modificacións.</p>
<p>Nin o establecemento, nin o dominio público ocupado, nin as obras nel executadas poderán destinarse a usos distintos dos autorizados. Baixo ningún concepto se poderán modifica-las instalacións sen permiso expreso desta consellería.</p>
<p>Sexta.-Extinción.</p>
<p>O permiso de actividade ó que se refire esta resolución, extinguirase polas seguintes causas:</p>
<p>-Incumprimento dalgunha das condicións dela.</p>
<p>-Nos casos previstos no artigo 72, da Lei 6/1993, de pesca de Galicia e no Decreto 193/1997, do 5 de xuño.</p>
<p>-Extinción da concesión de ocupación de 4.370 m de dominio público outorgada por Resolución do 11 de xaneiro de 2002, da Dirección Xeral de Costas (Ministerio de Medio Ambiente).</p>
<p>Sétima.-Licencias doutros organismos competentes na materia.</p>
<p>O outorgamento deste permiso de actividade non exime ó seu titular da obtención das licencias, permisos e autorizacións legalmente procedentes.</p>
<p>Oitava.-Impostos.</p>
<p>O titular xustificará o pagamento á Facenda Pública do imposto que grava as concesións e autori</p>
<p>zacións (transmisións patrimoniais e actos xurídicos documentados) ou acreditará a declaración de non estar suxeito ó acto do dito imposto, feita pola Delegación de Facenda ou oficina liquidadora correspondente.</p>
<p>Novena.-Fianzas.</p>
<p>Previamente ó inicio das obras, o promotor deberá depositar, ante a Dirección Xeral de Recursos Mariños, un aval correspondente ó 4% do orzamento de execución por contrata para garanti-lo cumprimento das medidas protectoras e correctoras, así como para facer fronte ós posibles danos que se poidan causar ó medio, de acordo co disposto no Decreto 455/1996, do 7 de novembro, de fianzas en materia ambiental (DOG nº 32, do 17 de febreiro de 1997).</p>
<p>Contra esta resolución, que esgota a vía administrativa, poderase interpoñer recurso postestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contecioso-administrativa, que se interporá no prazo de dous meses, contados, en ámbolos dous casos, desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada por Lei 4/1999, e o artigo 46.1 da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 20 de xuño de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

