---
date: '2003-08-05'
id: 180BE
page: 10
number: 150
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Orde do 23 de xullo de 2003 pola que se resolve a orde de cesión en propiedade
  de material quitaneves para misións de protección civil.
range: Orde
url: 'https://www.xunta.gal/dog/Publicados/2003/20030805/Anuncio180BE_gl.html'
---
<p>Por Orde do 13 de marzo de 2003 (DOG nº 61, do 27 de marzo), a Consellería de Xustiza, Interior e Administración Local dictou normas para a concesión de apoio ós concellos galegos consistentes na cesión en propiedade de material quitaneves para misións de protección civil.</p>
<p>Visto o informe técnico emitido polo servicios provinciais de protección civil e a proposta de resolución da comisión avaliadora, en aplicación do artigo 7 da Orde do 13 de marzo,</p>
<p>RESOLVO:</p>
<p>Primeiro.-Concederlles, con cargo á aplicación 13.04.231A.623.0 dos orzamentos xerais da Comunidade Autónoma de Galicia para o ano 2003, material quitaneves de protección civil os seguintes concellos: Chantada e Pedrafita da provincia de Lugo; Chandrexa de Queixa, Laza, Lobios, Muíños, San Xoán de Río, A Veiga e Vilar de Barrio da provincia de Ourense e Lalín e Rodeiro da provincia de Pontevedra.</p>
<p>Segundo.-Notificárlle-lo contido desta resolución ós concellos beneficiarios, especificando as condicións particulares que deberán cumprir.</p>
<p>Terceiro.-Contra esta resolución, que esgota a vía administrativa, poderase interpoñer recurso de reposición ante este mesmo órgano, no prazo dun mes, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do seguinte ó da publicación desta orde.</p>
<p>En todo caso, non se poderá interpoñer recurso contencioso-administrativo ata que sexa resolto</p>
<p>expresamente ou se produza a desestimación presunta do recurso de reposición.</p>
<p>Santiago de Compostela, 23 de xullo de 2003.</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Administración</p>
<p>Local</p>

