---
date: '2003-08-05'
id: 180B2
page: 10
number: 150
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Decreto 329/2003, do 24 de xullo, polo que se acepta a título gratuíto a
  doazón dun inxector vascular, con destino ó Complexo Hospitalario
  Universitario Juan Canalejo-Marítimo Oza da Coruña.
range: Decreto
url: 'https://www.xunta.gal/dog/Publicados/2003/20030805/Anuncio180B2_gl.html'
---
<p>A empresa Boston Scienttific Ibérica, S.A. ofrece a doazón ó Servicio Galego de Saúde dun inxector vascular con destino ó Complexo Hospitalario Universitario Juan Canalejo-Marítimo Oza da Coruña.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio de Comunidade Autónoma, de conformidade coa proposta do conselleiro de Sanidade e presidente do Servicio Galego de Saúde, e despois da deliberación do Consello da Xunta na súa reunión do día vintecatro de xullo de dous mil tres,</p>
<p>DISPOÑO:</p>
<p>Artigo 1º</p>
<p>Acepta-la doazón do seguinte equipo:</p>
<p>-1 inxector vascular, marca Medrad, modelo Mark 5 Provis-150 ML, con valor de 30.000,00 euros, doado pola empresa Boston Scienttific Ibérica, S.A.</p>
<p>Artigo 2º</p>
<p>O activo acéptase segundo o establecido na normativa en materia patrimonial da Comunidade Autónoma e destinarase ó Complexo Hospitalario Universitario Juan Canalejo-Marítimo Oza da Coruña de acordo coa vontade do doante.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, vintecatro de xullo de dous mil tres.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade</p>
<p>CONSELLERÍA DE XUSTIZA, INTERIOR E ADMINISTRACIÓN</p>
<p>LOCAL</p>

