---
date: '2003-10-29'
id: 1ED42
page: 13
number: 210
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Decreto 395/2003, do 16 de outubro, polo que se acepta a título gratuíto a
  doazón dun equipo con destino á Xerencia de Atención Primaria de
  Pontevedra-Vigo.
range: Decreto
url: 'https://www.xunta.gal/dog/Publicados/2003/20031029/Anuncio1ED42_gl.html'
---
<p>A Xerencia de Atención Primaria de Pontevedra-Vigo recibiu a oferta de doazón dun moneco Megacode Master con simulador Heratsin 4000, ó Servicio Galego de Saúde, con destino á realización de prácticas de reanimación do persoal sanitario da dita xerencia, e emitiu informe favorable sobre a aceptación do equipamento.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma galega, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e presidente do Servicio Galego de Saúde, e logo de deliberación do Consello da Xunta de Galicia, na súa reunión do día dezaseis de outubro de dous mil tres,</p>
<p>DISPOÑO:</p>
<p>Artigo 1º</p>
<p>Acepta-la doazón dun moneco modelo Megacode Master con simulador Heratsin 4000, cun valor de 6.500 A, en favor da Xerencia de Atención Primaria</p>
<p>de Pontevedra-Vigo, doado por Fundesa, para a realización de prácticas de recuperación cardio-pulmonar polo seu persoal sanitario.</p>
<p>Artigo 2º</p>
<p>O activo acéptase segundo o establecido na normativa en materia patrimonial da Comunidade Autónoma e destinarase á Xerencia de Atención Primaria de Pontevedra-Vigo, de acordo coa vontade do doador.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, dezaseis de outubro de dous mil tres.</p>
<p>Manuel Fraga Iribarne</p>
<p>Presidente</p>
<p>Jose María Hernández Cochón</p>
<p>Conselleiro de Sanidade</p>

