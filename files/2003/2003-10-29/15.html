---
date: '2003-10-29'
id: 1ED66
page: 13
number: 210
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 6 de outubro de 2003 pola que se nomea profesora titular de
  escola universitaria da área de coñecemento de fisioterapia, do departamento
  de Bioloxía Funcional e Ciencias da Saúde, a Alicia González Represas (praza
  181/2001).
range: Resolución
url: 'https://www.xunta.gal/dog/Publicados/2003/20031029/Anuncio1ED66_gl.html'
---
<p>Consonte a proposta formulada pola comisión constituída para xulga-lo concurso, convocado por resolución desta universidade do 20 de novembro de 2001 (BOE do 14 de decembro), para a provisión dunha praza de profesora titular de escola universitaria da área de coñecemento de fisioterapia, do departamento de Bioloxía Funcional e Ciencias da Saúde, en prol de Alicia González Represas, con documento nacional de identidade número 36113175-R, e cumprindo a interesada os requisitos do punto 2º do artigo 5 do Real decreto 1888/1984, do 26 de setembro,</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a Alicia González Represas, profesora titular de escola universitaria da área de coñecemento de fisioterapia, do departamento de Bioloxía Funcional e Ciencias da Saúde.</p>
<p>Este nomeamento producirá plenos efectos a partir da correspondente toma de posesión pola interesada, que se deberá efectuar no prazo máximo dun mes, contado desde o día seguinte ó da publicación da presente resolución no Boletín Oficial del Estado.</p>
<p>Contra esta resolución, que esgota a vía administrativa, poderase interpoñer recurso ante a xurisdicción contencioso-administrativa, no prazo de dous meses contados a partir do día seguinte ó da súa publicación no Boletín Oficial del Estado, de conformidade co disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Non obstante, os interesados poderán optar por interpor contra esta resolución recurso de reposición, no prazo dun mes contado a partir do día seguinte ó da súa publicación no Boletín Oficial del Estado perante o mesmo órgano que a dictou. Neste caso non caberá interpo-lo recurso contencioso-administrativo antes citado namentres non recaia resolución expresa ou presunta do recurso de reposición, de acordo co disposto na Lei 4/1999, do 13 de xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 6 de outubro de 2003.</p>
<p>Domingo Docampo Amoedo</p>
<p>Rector da Universidade de Vigo</p>

