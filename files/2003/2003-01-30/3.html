---
date: '2003-01-30'
id: 3CD2
page: 1
number: 20
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de decembro de 2002 pola que se autoriza a apertura e posta en
  funcionamento do centro autorizado de música elemental Lar, de Mos, para
  impartir, con carácter definitivo, as ensinanzas do grao elemental de música.
range: Orde
url: 'https://www.xunta.gal/dog/Publicados/2003/20030130/Anuncio3CD2_gl.html'
---
<p>Segundo o disposto no artigo 31 do Estatuto de autonomía de Galicia, é competencia da Comunidade Autónoma galega a regulamentación e administración do ensino en toda a súa extensión, niveis e graos, modalidades e especialidades e de acordo co artigo 1 do Decreto 213/1998, do 10 de xullo (Diario Oficial de Galicia do 23 de xullo), a Consellería de Educación e Ordenación Universitaria é o órgano da Administración da Comunidade Autónoma de Galicia ó que lle corresponden estas competencias.</p>
<p>O titular do centro solicita autorización de apertura e posta en funcionamento para impartir, con carácter definitivo, as ensinanzas do grao elemental de músi</p>
<p>ca que establece a Lei orgánica 1/1990, do 3 de outubro, de ordenación xeral do sistema educativo, de acordo co procedemento disposto no Decreto 253/1995, do 29 de setembro, sobre autorización a centros docentes privados para impartir ensinanzas artísticas (Diario Oficial de Galicia do 11 de outubro).</p>
<p>A Delegación Provincial da Consellería de Educación e Ordenación Universitaria de Pontevedra informa do cumprimento efectivo dos requisitos mínimos que establece o Real decreto 389/1992, do 15 de abril (Boletín Oficial del Estado do 28 de abril), para os centros que impartan as ensinanzas artísticas regradas previstas no capítulo primeiro do título II da Lei orgánica 1/1990, do 3 de outubro, de ordenación xeral do sistema educativo, e de que a estructura e planificación académica do centro se axusta ó disposto no Decreto 253/1993, do 29 de xullo (Diario Oficial de Galicia do 25 de outubro), polo que se establece o currículo do grao elemental e do grao medio das ensinanzas de música e o acceso ós ditos graos.</p>
<p>Cumpridos tódolos trámites regulamentarios e tendo en conta o anteriormente exposto, esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e posta en funcionamento do centro autorizado de música elemental Lar, de Mos (Pontevedra) para impartir, con carácter definitivo, as ensinanzas correspondentes ó grao elemental de música establecidas na Lei orgánica 1/1990, do 3 de outubro, de ordenación xeral do sistema educativo, segundo os datos que figuran no anexo a esta orde.</p>
<p>Segundo.-En cumprimento do que establece a disposición adicional terceira do Decreto 253/1995, do 29 de setembro, o centro autorizado de música elemental Lar, de Mos (Pontevedra), queda adscrito, para efectos administrativos, ó Conservatorio Superior de Música de Vigo.</p>
<p>Terceiro.-A presente autorización para imparti-las ensinanzas do grao elemental de música terá efectos a partir do curso académico 2003-2004.</p>
<p>Cuarto.-A Delegación Provincial da Consellería de Educación e Ordenación Universitaria de Pontevedra, logo de informe da Inspección Educativa, aprobará expresamente a relación do persoal que imparta docencia no centro autorizado, sempre e cando o profesorado proposto posúa a titulación legalmente requirida.</p>
<p>Quinto.-O mencionado centro queda obrigado ó cumprimento da lexislación vixente e a solicita-la oportuna revisión da autorización cando teña que modificarse calquera dos datos sinalados nesta orde.</p>
<p>Sexto.-A presente orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (Boletín Oficial del Estado do 14 de xaneiro), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (Boletín Oficial del Estado do 27 de novembro), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (Boletín Oficial del Estado do 14 de xullo).</p>
<p>Disposicións derradeiras</p>
<p>Primeira.-Facúltase a Dirección Xeral de Centros e Inspección Educativa para dicta-las disposicións necesarias para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 23 de decembro de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Mos.</p>
<p>Localidade: Puxeiros.</p>
<p>Enderezo: avda. Rebullón, 21.</p>
<p>Código do centro: 36024446.</p>
<p>Titular: María Sol Pombo Expósito.</p>
<p>Denominación xenérica: centro autorizado de música elemental.</p>
<p>Denominación específica: Lar.</p>
<p>Número de postos escolares autorizados: grao elemental: 80.</p>

