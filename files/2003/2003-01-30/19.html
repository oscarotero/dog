---
date: '2003-01-30'
id: 3D1E
page: 1
number: 20
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 12 de decembro de 2002, da Dirección Xeral de Urbanismo, pola
  que se fai pública a aprobación definitiva do proxecto sectorial do parque
  empresarial Monterroso.
range: Resolución
url: 'https://www.xunta.gal/dog/Publicados/2003/20030130/Anuncio3D1E_gl.html'
---
<p>En cumprimento do disposto no artigo 13 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, faise público o acordo do dez de outubro deste ano, adoptado polo Consello da Xunta de Galicia, aprobando definitivamente o proxecto sectorial do parque empresarial de Monterroso, que literalmente di:</p>
<p>«1. Aprobar definitivamente o Proxecto sectorial do parque empresarial de Monterroso, para os efectos establecidos pola Lei 10/1995, de ordenación do territorio de Galicia, e o Decreto 80/2002, do 23 de marzo, polo que se regulan os plans e proxectos sectoriais de incidencia supramunicipal.</p>
<p>2. Declara-la utilidade pública e interese social das obras, instalacións e servicios previstos, así como a necesidade de ocupación para efectos de expropiación dos bens e dereitos necesarios para a execución do Proxecto sectorial do parque empresarial de Monterroso.</p>
<p>3. As obras de urbanización especificadas no dito proxecto sectorial quedan cualificadas como de marcado carácter territorial e non estarán suxeitas a licencia urbanística municipal, nos termos da disposición adicional primeira da Lei 10/1995, de orde</p>
<p>nación do territorio de Galicia, e no artigo 11.3) do Decreto 80/2000, do 23 de marzo.</p>
<p>4. O proxecto sectorial de referencia entrará en vigor o día seguinte ó da publicación deste acordo no Diario Oficial de Galicia».</p>
<p>O que se fai público para xeral coñecemento e para os efectos oportunos, advertíndose que contra o acordo transcrito, que é definitivo en vía administrativa, se pode interpoñer recurso potestativo de reposición no prazo dun mes, contado desde o día seguinte ó da súa publicación, ou ben directamente recurso contencioso-administrativo, perante a Sala do Contencioso-Administrativo do Tribunal Superior de Xustiza de Galicia, de conformidade co establecido nos artigos 10 e 46 da Lei 29/1998, do 13 de xullo, reguladora da xurisdicción contencioso-administrativa, no prazo de dous meses contados desde o día seguinte ó da súa publicación, sen prexuízo de que os interesados poidan interpoñer calquera outro que, se é o caso, consideren procedente.</p>
<p>Santiago de Compostela, 12 de decembro de 2002.</p>
<p>José Jesús Cudeiro Mazaira</p>
<p>Director xeral de Urbanismo</p>

