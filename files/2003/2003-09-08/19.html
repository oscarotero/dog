---
date: '2003-09-08'
id: 1A262
page: 11
number: 173
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 24 de agosto de 2003, do Servicio Provincial de Estradas da
  Coruña, pola que se sinala a data para o levantamento de actas previas á
  ocupación dos bens afectados polas obras de acondicionamento da estrada
  AC-430, treito Baio-As Grelas, clave N/AC/91.15.2, termos municipais de Cabana
  de Bergantiños e Zas.
range: Resolución
url: 'https://www.xunta.gal/dog/Publicados/2003/20030908/Anuncio1A262_gl.html'
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma galega no desenvolvemento lexislativo e a execución da lexislación do Estado en materia de expropiación forzosa.</p>
<p>As obras sinaladas no encabezamento desta resolución atópanse incluídas no programa de obras que se van realizar con cargo ó programa 413-B de construcción, conservación e explotación de estradas.</p>
<p>Con data do 28 de xaneiro de 2003, o director xeral de Obras Públicas, por delegación do conselleiro de Política Territorial, Obras Públicas e Vivenda, aprobou o proxecto de trazado das obras de acondicionamento da estrada AC-430, treito Baio-As Grelas.</p>
<p>Con data do 31 de xaneiro de 2003, a Xunta de Galicia procedeu a declara-la utilidade pública e a urxente ocupación dos bens e dereitos necesarios para efectos de expropiación para a mencionada obra polo Decreto 170/2003, publicado no DOG nº 41, do 27 de febreiro.</p>
<p>Na súa virtude, e en cumprimento do disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do regulamento para a súa aplicación, este servicio, en uso das facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios dos concellos de Cabana de Bergantiños e Zas, para que comparezan nos lugares, datas e horas que se detallan a continuación, co fin de proceder ó levantamento das actas previas á ocupación nas que se recollerán os datos necesarios para determina-los dereitos afectados, o valor destes e os prexuízos determinantes da rápida ocupación, sen prexuízo de se trasladaren ó lugar dos predios se se considera necesario.</p>
<p>* Termo municipal de Cabana de Bergantiños.</p>
<p>Local: local social de Canduas.</p>
<p>Día 29 de setembro de 2003, das 10.00 ás 13.30 horas, de Aldea das Grelas a Ferreiro Fernández, Consuelo.</p>
<p>Día 30 de setembro de 2003, das 10.00 ás 13.30 horas, de Ferreiro Lema, Amelia a Leonardo Yánez, Ascensión.</p>
<p>Día 1 de outubro de 2003, das 10.00 ás 13.30 horas, de López Añón, Estrella a Pazos Rey, Carmen.</p>
<p>Día 2 de outubro de 2003, das 10.00 ás 13.30 horas, de Pérez Anido, Teresa a Senande Martínez, Carmen.</p>
<p>Día 3 de outubro de 2003, das 10.00 ás 13.30 horas, de Senande Martínez, Magdalena a Vidal Pose, Ángel.</p>
<p>* Termo municipal de Zas.</p>
<p>Local: Auditorio de Baio (polideportivo).</p>
<p>Día 6 de outubro de 2003, das 10.00 ás 13.30 horas, de Agra Blanco, herdeiros de Carmen a López Añón, María Jesús.</p>
<p>Día 7 de outubro de 2003, das 10.00 ás 13.30 horas, de López Añón, Ramón a Vidal Fuentes, Manuel.</p>
<p>A relación de titulares cos bens e dereitos afectados, así como o plano parcelario correspondente, estarán expostos nos concellos de Cabana de Ber-</p>
<p>gantiños e Zas, e no Servicio Provincial de Estradas da Coruña (praza Luís Seoane, s/n 8ª planta. 15071 A Coruña).</p>
<p>Ó dito acto deberán acudi-los titulares afectados, persoalmente ou ben representados pola persoa debidamente autorizada para actuar no seu nome, e achega-los documentos acreditativos da súa titularidade, DNI e o último recibo da contribución, podendo facerse acompañar, pola súa conta, se o consideran oportuno, dos seus peritos e notarios.</p>
<p>Así mesmo, e no cumprimento do establecido no artigo 56 do regulamento da Lei de expropiación forzosa, ábrese información pública durante un prazo de 15 días naturais, contados a partir do seguinte ó da publicación desta resolución e ata o momento do levantamento da acta previa á ocupación correspondente, co fin de que os interesados poidan formular por escrito, ante este Servicio Provincial de Estradas da Coruña; praza Luís Seoane s/n, 8ª planta, as alegacións que coiden pertinentes co obxecto de emendar posibles erros padecidos ó relaciona-los bens afectados pola urxente ocupación.</p>
<p>A Coruña, 24 de agosto de 2003.</p>
<p>José Luis Rodríguez Alonso</p>
<p>Enxeñeiro xefe</p>

