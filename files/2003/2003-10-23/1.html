---
date: '2003-10-23'
id: 1DFD2
page: 13
number: 206
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 381/2003, do 2 de outubro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de trazado do alargamento e mellora da estrada AC-302
  A Pobra-Oleiros (Ribeira). Clave: AC/03/094.01.
range: Decreto
url: 'https://www.xunta.gal/dog/Publicados/2003/20031023/Anuncio1DFD2_gl.html'
---
<p>Con data do 18 de xullo de 2003 o director xeral de Obras Públicas, por delegación do conselleiro de Política Territorial, Obras Públicas e Vivenda aprobou o proxecto de trazado do alargamento e mellora da estrada AC-302 A Pobra-Oleiros (Ribeira). Clave: AC/03/094.01.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada na referida declaración de urxente ocupación pola súa incidencia na seguridade vial, xa que tres actuacións de interese implantáronse recentemente: A) O polígono industrial da Tomada xerador de tráfico pesado cara ó porto e vila da Pobra por un lado e a vía rápida por outro. B) A Vía Rápida VR-G.1.1 co enlace A Pobra Sur que sae á estrada que nos ocupa, facilitando tamén os destinos cara ás localidades do norte é dicir: Oleiros, Xuño, Corrubedo, Porto do Son, e outros, xeradora dun importante tráfico. C) O Hospital Comarcal do Barbanza situado en Oleiros (gran parte do tráfico novo xerado polo hospital procede do lado sur da Península do Barbanza). Todo iso </p>
<p>esixe aumenta-la visibilidade das curvas, mellora-las rasantes implanta-las necesarias sinalizacións verticais e horizontais, controla-los accesos á estrada, así como outras actuacións, tendo en conta, ademais o importante tráfico de peóns pola estrada como, entre outros, traballadores accedendo ó polígono industrial, viandantes camiño da Curota, devotos accedendo ó cruceiro de Ánimas na Romería en honor a Santa de Moldes, e usuarios accedendo ó Hospital do Barbanza, o cal confire ó tramo de estrada un alto grao de perigosidade, resolto deixando a marxe dereita da estrada unha berma que permitirá o tránsito de peóns cun maior grado de seguridade.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, do 29 de xullo, por proposta do conselleiro de Política</p>
<p>Territorial, Obras Públicas e Vivenda e logo de deliberación do Consello da Xunta de Galicia na súa reunión do día dous de outubro de dous mil tres,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto de trazado do alargamento e mellora da estrada AC-302 A Pobra-Oleiros (Ribeira). Clave: AC/03/094.01.</p>
<p>Santiago de Compostela, dous de outubro de dous mil tres.</p>
<p>Manuel Fraga Iribarne</p>
<p>Presidente</p>
<p>Alberto Núñez Feijóo</p>
<p>Conselleiro de Política Territorial,</p>
<p>Obras Públicas e Vivenda</p>

