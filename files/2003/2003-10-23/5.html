---
date: '2003-10-23'
id: 1DFE2
page: 13
number: 206
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Resolución do 14 de outubro de 2003 pola que se incapacita a confraría de
  pescadores de Vilaxoán para ser beneficiaria de axudas, subvencións,
  indemnizacións ou beneficios de calquera tipo.
range: Resolución
url: 'https://www.xunta.gal/dog/Publicados/2003/20031023/Anuncio1DFE2_gl.html'
---
<p>Á vista dos seguintes feitos:</p>
<p>Primeiro.-A Consellería de Pesca e Asuntos Marítimos constata o incumprimento das obrigas para as confrarías de pescadores que establece o Decre</p>
<p>to 261/2002, do 30 de xullo, polo que se aproban as normas reguladoras das confrarías de pescadores e as súas federacións, e que se relacionan a continuación, por parte da confraría de pescadores de Vilaxoán:</p>
<p>-Aprobación do orzamento anual e a súa exposición no taboleiro de anuncios da confraría para o seu coñecemento polos afiliados (artigo 51) e a súa remisión á Consellería de Pesca e Asuntos Marítimos (artigo 54).</p>
<p>-Aprobación das contas anuais do exercicio anterior no primeiro semestre do ano seguinte (artigo 56).</p>
<p>-Obriga de presenta-las contas anuais no Rexistro de Confrarías (exercicios 2001 e 2002) (artigo 59).</p>
<p>Segundo.-Mediante escrito do subdirector xeral de Ensino e Desenvolvemento Pesqueiro do 11 de setembro de 2003, requíreselle á confraría de pescadores de Vilaxoán que presente a documentación que esixe o Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións ou a xustificación acreditativa suficiente dos incumprimentos relacionados anteriormente e outros máis.</p>
<p>Terceiro.-Transcorrido o prazo sinalado polo requirimento, a confraría de pescadores de Vilaxoán non presenta ningunha documentación nin xustificación.</p>
<p>E tendo en conta os seguintes fundamentos de dereito:</p>
<p>Un.-A disposición adicional cuarta do Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións establece que «o incumprimento das obrigas establecidas no capítulo V deste decreto impedirá ás confrarías de pescadores de Galicia ser beneficiarias de axudas, subvencións, indemnizacións ou beneficios de calquera tipo».</p>
<p>Dous.-Os artigos do devandito decreto que se incumpren (art. 51, 54, 56 e 59) están contidos no capítulo V.</p>
<p>Esta consellería, actuando en virtude das súas competencias,</p>
<p>RESOLVE:</p>
<p>Declarar á confraría de pescadores de Vilaxoán incapacitada para ser beneficiaria de axudas, subvencións, indemnizacións ou beneficios de calquera tipo, ata nova orde.</p>
<p>Esta resolución esgota a vía administrativa, e contra ela poderán os interesados interpor recurso contencioso-administrativo ante a Sala do Contencioso do Tribunal Superior de Xustiza de Galicia, no prazo de dous meses, contados desde o día seguinte ó da súa notificación, de conformidade co disposto no artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 14 de outubro de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

