---
date: '2003-10-23'
id: 1E0AE
page: 13
number: 206
agency: DEPUTACIÓN PROVINCIAL DE PONTEVEDRA
section: VI. ANUNCIOS
title: >-
  Resolución do 16 de outubro de 2003 pola que se anuncia o concurso de ideas
  para a recuperación e rexeneración do espacio natural de Ponte Arnelas.
range: Resolución
url: 'https://www.xunta.gal/dog/Publicados/2003/20031023/Anuncio1E0AE_gl.html'
---
<p>A comisión de Goberno da Deputación Provincial de Pontevedra, na sesión ordinaria do día 10 de outubro, aprobou o expediente do anuncio enriba sinalado, coas seguintes especificacións:</p>
<p>Obxecto: un concurso público de ideas a nivel de anteproxecto que promove a deputación, consis</p>
<p>tente en seleccionar entre os diferentes traballos presentados aquela proposta que resulte máis idónea e singular á rexeneración e recuperación do ecosistema fluvial así como dos valores naturais do río Umia ó seu paso polo lugar de Ponte Arnelas, zona situada nos concellos de Vilanova de Arousa, Cambados e Ribadumia.</p>
<p>Premios: este concurso estará dotado cos seguintes premios:</p>
<p>-Primeiro premio: doce mil euros (12.000 A).</p>
<p>-Accesits: dous accesits de tres mil euros cada un (3.000 A).</p>
<p>O gañador do concurso levará a cabo a redacción do proxecto básico e de execución, que poderá realizarse en distintas fases.</p>
<p>Lista de admitidos: a lista de admitidos aparecerá na páxina web da deputación, antes de 20 días naturais, contados a partir do fin do prazo de inscrición.</p>
<p>Presentación de propostas: a data tope de presentación de propostas dos traballos será de dous meses a partir do final do prazo de inscrición.</p>
<p>Obtención dos pregos: os pregos de cláusulas administrativas particulares e demais documentación están á disposición dos interesados tódolos días laborables, durante o prazo de presentación de proposicións no horario de 9.00 a 13.00 horas no servicio de contratación da deputación provincial.</p>
<p>Os gastos de inserción dos anuncios e tódolos que ocasione o expediente serán por conta dos adxudicatarios.</p>
<p>Pontevedra, 16 de outubro de 2003.</p>
<p>Rafael Louzán Abal</p>
<p>Presidente da Deputación Provincial</p>
<p>de Pontevedra</p>
<p>Carlos Cuadrado Romay</p>
<p>Secretario da Deputación Provincial de Pontevedra</p>
<p>en funcións</p>

