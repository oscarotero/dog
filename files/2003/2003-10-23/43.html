---
date: '2003-10-23'
id: '1E086'
page: 13
number: 206
agency: CONCELLO DO CORGO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031023/Anuncio1E086_gl.html'
---
<p>O Pleno, en sesión extraordinaria do 10 de outubro de 2003, aprobou os pregos de cláusulas administrativas particulares e pregos de prescricións técnicas que rexerán a contratación, polo procedemento aberto e sistema de concurso, da elaboración do Plan Xeral de Ordenación Municipal do Corgo e cartografía analítica adaptado á Lei 9/2002, do 30 de decembro, de ordenación urbanística e protección do medio rural.</p>
<p>O que se fai público durante un prazo de oito días durante os cales se poden presentar cantas reclamacións se consideren oportunas.</p>
<p>Se dentro do devandito prazo se producisen reclamacións contra o prego, suspenderase a licitación e o prazo para presentación de proposicións, reiniciándose o que reste a partir do día seguinte ás resolucións daquelas.</p>
<p>O mesmo tempo anúnciase a licitación do citado contrato de obras:</p>
<p>-Obxecto do contrato:</p>
<p>Elaboración do Plan Xeral de Ordenación Municipal do Corgo e cartografía analítica adaptado á Lei 9/2002, do 30 de decembro, de ordenación urbanística e protección do medio rural.</p>
<p>-Lugar de execución: Concello do Corgo.</p>
<p>-Prazo de execución: entrega do documento preparado para a aprobación definitiva antes do 31 de marzo de 2006. O contrato considerarase rematado cando o PXOM estea definitivamente aprobado.</p>
<p>-Orzamento de licitación: 94.995,95 A.</p>
<p>-Tramitación: urxente.</p>
<p>-Procedemento: aberto.</p>
<p>-Forma: concurso.</p>
<p>-Garantías: provisional: 2% orzamento de licitación: 1.899,92 A.</p>
<p>-Información: no Concello do Corgo (Lugo).</p>
<p>-Presentación de proposicións: as proposicións entregaranse inescusablemente en man no Rexistro de Entrada do concello no prazo de oito días naturais contados desde o seguinte ó da última publicación deste edicto no BOP de Lugo ou no DOG.</p>
<p>O Corgo, 10 de outubro de 2003.</p>
<p>José A. Ferreiro González</p>
<p>Alcalde</p>

