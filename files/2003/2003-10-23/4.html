---
date: '2003-10-23'
id: 1DFDE
page: 13
number: 206
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 1 de outubro de 2003 pola que se modifican determinadas ordes de
  creación de ficheiros automatizados de datos de carácter persoal existentes na
  Consellería de Sanidade e no Servicio Galego de Saúde.
range: Orde
url: 'https://www.xunta.gal/dog/Publicados/2003/20031023/Anuncio1DFDE_gl.html'
---
<p>A Constitución española, no seu artigo 18.4º, dispón que a Lei limitará o uso da informática para garanti-lo honor e a intimidade persoal e familiar dos cidadáns e o pleno exercicio dos seus dereitos.</p>
<p>Neste sentido, a Lei orgánica 15/1999, do 13 de decembro, de protección de datos de carácter persoal, regula o tratamento de datos de carácter persoal rexistrados en soporte físico, así como toda modalidade de uso posterior deles polos sectores público e privado. Neste marco, é obxecto desta regulación a garantía e protección dos dereitos fundamentais e liberdades públicas das persoas físicas, e especialmente da súa honra e intimidade persoal e familiar.</p>
<p>O artigo 20.1º da devandita lei dispón que a creación, modificación ou supresión dos ficheiros das administracións públicas só poderá facerse por medio de disposición xeral publicada no Boletín Oficial del Estado ou diario oficial correspondente.</p>
<p>As ordes do 27 de xullo de 1994 (DOG nº 146, do 30 de xullo), do 4 de decembro de 1995 (DOG nº 238, do 14 de decembro) e do 15 de decembro de 2000 (DOG nº 249, do 27 de decembro), crearon determinados ficheiros automatizados de datos de carácter persoal na Consellería de Sanidade e no Servicio Galego de Saúde, ó abeiro do disposto na Lei orgánica 5/1992, do 29 de outubro, de regulación do tratamento automatizado de datos de carácter persoal e na Lei orgánica 15/1999, do 13 de decembro, de protección de datos de carácter persoal, que derroga e vén substituí-la anterior.</p>
<p>A conveniencia de adapta-los ficheiros creados polas citadas ordes ás novas necesidades e ó cambio lexislativo operado na materia, xustifica a súa modificación, cancelando neste caso os ficheiros que deixaron de ser útiles ou sexan substituídos por outros novos.</p>
<p>En consonancia, e en virtude das facultades que me confire o artigo 34.6º da Lei 1/1983, do 22 de febreiro, reguladora da Xunta de Galicia e do seu presidente, modificada parcialmente pola Lei 11/1988, do 20 de outubro,</p>
<p>DISPOÑO:</p>
<p>Artigo 1º.-Obxecto.</p>
<p>Esta orde ten por obxecto a modificación das ordes do 27 de xullo de 1994, do 4 de decembro de 1995,</p>
<p>e do 15 de decembro de 2000, polas que se crearon determinados ficheiros automatizados de datos de carácter persoal na Consellería de Sanidade e no Servicio Galego de Saúde, suprimindo os ficheiros que se relacionan no anexo desta orde.</p>
<p>Artigo 2º.-Destino.</p>
<p>Os datos de carácter persoal que se suprimen segundo o disposto no artigo anterior, foron incluídos dentro da declaración doutros dous ficheiros existentes na Consellería de Sanidade e o Servicio Galego de Saúde e os centros dependentes deste, referenciados na táboa anexa.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 1 de outubro de 2003.</p>
<p>José Mª Hernández Cochón</p>
<p>Conselleiro de Sanidade</p>
<p>ANEXO</p>
<p>Relación de centros nos que se procede a dar de baixa os ficheiros referenciados:</p>
<table><tbody><tr><td></td></tr>
<tr><td>Centro</td><td>Ficheiros</td><td>Código
inscrición
APD</td><td>Ficheiro existente
que o inclúe</td></tr>
<tr><td></td></tr>
</tbody></table>
<table><tbody><tr><td>Subdirección Xeral de Inspección Sanitaria</td><td>Incapacidade laboral</td><td>2020350071</td><td>Ficheiro de Historias Clínicas (FHC)</td></tr>
<tr><td></td></tr>
<tr><td></td><td>Reclamacións de responsabilidade patrimonial</td><td>2020350073</td><td>Ficheiro de Historias Clínicas (FHC)</td></tr>
<tr><td></td></tr>
<tr><td></td><td>Reintegro de gasto</td><td>2020350074</td><td>Ficheiro de Historias Clínicas (FHC)</td></tr>
<tr><td></td></tr>
<tr><td>Subdirección Xeral de Planificación Sanitaria e Aseguramento</td><td>Tratamentos de quimioterapia</td><td>2020350080</td><td>Ficheiro de Historias Clínicas (FHC)</td></tr>
<tr><td></td></tr>
<tr><td>Secretaría Xeral</td><td>Sistema de tarxeta sanitaria</td><td>1953560005</td><td>Ficheiro de Usuarios do Sistema Sanitario (FUSS)</td></tr>
<tr><td></td></tr>
<tr><td>Dirección Xeral de Organización Sanitaria</td><td>Utilización hormona de crecemento</td><td>1952910098</td><td>Ficheiro de Historias Clínicas (FHC)</td></tr>
<tr><td></td></tr>
<tr><td></td><td>Ficheiro de donante de órganos e tecidos</td><td>1952910099</td><td>Ficheiro de Usuarios do Sistema Sanitario (FUSS)</td></tr>
<tr><td></td></tr></tbody></table>

