---
date: '2003-10-23'
id: 1DFF2
page: 13
number: 206
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 14 de outubro de 2003 pola que se convoca un curso sobre
  protección de personalidades e escoltas.
range: Resolución
url: 'https://www.xunta.gal/dog/Publicados/2003/20031023/Anuncio1DFF2_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2003, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dun curso sobre protección de personalidades e escoltas, segundo o previsto no artigo 23 da Lei 3/1992, do 23 de marzo, de coordinación das policías locais, que deberá desenvolverse conforme as seguintes bases:</p>
<p>Obxectivos.</p>
<p>-Coñece-las técnicas operativas básicas para garanti-la seguridade de persoas e edificios.</p>
<p>-Saber actuar nos casos de emerxencia, utilizando os medios de que se dispoña nese momento.</p>
<p>-Actualizarse nas habilidades individuais necesarias para o desempeño de cometidos de protección: tiro, conducción e autoprotección.</p>
<p>Destinatarios.</p>
<p>O curso vai dirixido ós membros dos corpos de Policía Local de Galicia e membros da Unidade do CNP adscrita á Comunidade Autónoma de Galicia; e no caso de quedaren prazas vacantes ós membros do Corpo Nacional de Policía e Garda Civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>27.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 11 de novembro de 2003, ás 14.00 horas.</p>
<p>3. As instancias deberán enviarse á Academia Galega de Seguridade; avenida da Cultura, s/n, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>O curso desenvolverase nas seguintes datas: 17, 19, 24 e 26 de novembro de 2003.</p>
<p>O horario será de 10.00 a 14.00 horas e de 15.30 a 19.00 horas.</p>
<p>Contido.</p>
<p>Módulo I: técnicas de protección e seguridade.</p>
<p>Módulo II: técnicas de conducción de seguridade.</p>
<p>Módulo III: técnicas de tiro en protección de persoas.</p>
<p>Relación de admitidos.</p>
<p>A relación de admitidos publicarase o mesmo día 13 de novembro a partir das 14 horas, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Sede da Academia Galega de Seguridade, sita na avda. da Cultura, s/n, no concello da Estrada.</p>
<p>Certificado de asistencia.</p>
<p>Ó remate do curso entregaráselles un certificado de asistencia a aquelas persoas que acrediten a súa participación continuada nel.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 14 de outubro de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

