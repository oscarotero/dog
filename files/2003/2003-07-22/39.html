---
date: '2003-07-22'
id: 1795A
page: 9746
number: 141
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 14 de xullo de 2003 pola que se anuncia a contratación, polo
  procedemento aberto e mediante concurso, do Centro Itinerante de Formación
  Activa en Materia Turística 2003-2004.
range: Resolución
url: 'https://www.xunta.gal/dog/Publicados/2003/20030722/Anuncio1795A_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la contratación, polo procedemento aberto e mediante concurso, do Centro Itinerante de Formación Activa en Materia Turística 2003-2004.</p>
<p>Orzamento de licitación: cento dezanove mil oitocentos euros (119.800 euros), no que se inclúe todo tipo de gastos así como tódalas taxas e impostos.</p>
<p>Prazo de execución: desde a sinatura do contrato ata o 30 de xullo do ano 2004.</p>
<p>Garantía provisional: non se esixe.</p>
<p>Clasificación: non se require.</p>
<p>Exposición dos pregos: os pregos de cláusulas administrativas e de prescricións técnicas que rexen na contratación atópanse ó dispor dos interesados no Servicio de Formación, Cooperación Institucional e Documentación da Dirección Xeral de Turismo</p>
<p>da Consellería de Cultura, Comunicación Social e Turismo, así como nas súas delegacións provinciais (servicios provinciais de Turismo).</p>
<p>Prazo de presentación de proposicións: as proposicións faranse nun prazo non superior a 15 días naturais contados desde o seguinte á publicación do anuncio de licitación no Diario Oficial de Galicia e con estricta suxeción ó modelo que figura como anexo I ó prego de cláusulas administrativas.</p>
<p>Lugar e presentación de proposicións: no rexistro auxiliar da Dirección Xeral de Turismo (praza de Mazarelos, 15, Santiago de Compostela), consonte o determinado na cláusula 3.2.4 do prego de cláusulas administrativas que rexe a contratación. Así mesmo, será posible a presentación de ofertas consonte o artigo 80 do Regulamento xeral de contratación do Estado.</p>
<p>Documentos que teñen que presenta-los licitadores: os determinados na cláusula 3.2.4. do prego de cláusulas administrativas que rexe a contratación.</p>
<p>Lugar e data de apertura de proposicións: será realizada na sala de xuntas da Consellería de Cultura, Comunicación Social e Turismo, pola mesa de contratación, e ás 11.00 horas do vindeiro día nove de setembro.</p>
<p>O importe deste anuncio será por conta do adxudicatario.</p>
<p>Santiago de Compostela, 14 de xullo de 2003.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

