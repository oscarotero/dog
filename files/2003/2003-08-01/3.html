---
date: '2003-08-01'
id: 17ED6
page: 10
number: 148
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 16 de xullo de 2003 pola que se autoriza o centro privado Rizo Belle 2
  de Pontevedra, para imparti-lo ciclo formativo de grao medio de estética
  persoal decorativa en quenda de tarde-noite.
range: Orde
url: 'https://www.xunta.gal/dog/Publicados/2003/20030801/Anuncio17ED6_gl.html'
---
<p>Examinado o expediente presentado por Raquel Núñez González, no que se solicita autorización para imparti-lo ciclo formativo de grao medio de estética persoal decorativa en quenda de tarde-noite, no centro privado Rizo Belle 2 de Pontevedra.</p>
<p>Considerando que por Orde do 7 de outubro de 2002, se autoriza o centro privado Rizo Belle 2 de Pontevedra, para imparti-lo ciclo formativo de grao medio de estética persoal decorativa en quenda de mañá (DOG do 6 de novembro).</p>
<p>Vistos a Lei 1/1990, do 3 de outubro (BOE do 4 de outubro), de ordenación xeral do sistema educativo; a Lei orgánica 10/2002, do 23 de decembro, de calidade da educación (BOE do 24 de decembro); o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que impartan ensinanzas de réxime xeral non universitarias; o Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; a Orde do 21 de decembro de 1999 (DOG do 31 de xaneiro de 2000) pola que se regulan determinados aspectos relativos á autorización de centros privados exclusivos de formación profesional específica na Comunidade Autónoma de Galicia; o Decreto 296/1999 (DOG do 18 de novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; o Decreto 133/1995, do 10 de maio </p>
<p>(DOG do 22 de</p>
<p>maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Tendo en conta que, á vista da documentación presentada, reúne os requisitos esixidos pola lexislación vixente.</p>
<p>Esta consellería, por proposta da Dirección Xeral de Centros e Ordenación Educativa</p>
<p>DISPÓN:</p>
<p>Primeiro.-Autoriza-lo centro privado Rizo Belle 2 de Pontevedra, para imparti-lo ciclo formativo de grao medio de estética persoal decorativa en quenda de tarde-noite, quedando a composición resultante segundo se especifica no anexo desta orde.</p>
<p>Segundo.-Para as ensinanzas que se autorizan, a delegación provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia nas ensinanzas que se autorizan.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 16 de xullo de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Pontevedra.</p>
<p>Localidade: Pontevedra.</p>
<p>Enderezo: r/ Calvo Sotelo nº 5.</p>
<p>Código do centro: 36024434.</p>
<p>Denominación: centro privado Rizo Belle 2.</p>
<p>Titular: Rizzo Belle 2, S.L.</p>
<p>Composición resultante:</p>
<p>Familia profesional: imaxe persoal.</p>
<p>1 ciclo formativo de grao medio de perruquería (2 unidades, 20 postos escolares/unidade).</p>
<p>Quenda de mañá e de tarde-noite:</p>
<p>1 ciclo formativo de grao medio de estética persoal decorativa (1 unidade para 20 postos escolares en cada quenda).</p>

