---
date: '2003-01-21'
id: 2D3A
page: 661
number: 13
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Decreto 22/2003, do 20 de xaneiro, polo que se determinan os centros
  directivos dependentes da Presidencia da Xunta de Galicia.
range: Decreto
url: 'https://www.xunta.gal/dog/Publicados/2003/20030121/Anuncio2D3A_gl.html'
---
<p>Polo Decreto 309/2001, do 17 de decembro, determináronse os centros directivos da Presidencia da Xunta de Galicia. Como consecuencia da necesidade de adaptación á nova estructura orgánica da Xunta de Galicia, fixada polo decreto 8/2003, do 18 de xaneiro (DOG do 20 de xaneiro), este decreto fixa os órganos superiores que continúan dependendo da Presidencia da Xunta de Galicia.</p>
<p>Na súa virtude, segundo o disposto no artigo 4 da Lei de Galicia 1/1983, do 22 de febreiro, reguladora da Xunta e do seu presidente, modificada pola Lei de Galicia 11/1988, do 20 de outubro, por proposta do conselleiro da Presidencia, Relacións Institucionais e Administración Pública e logo de deliberación do Consello da Xunta de Galicia, na súa reunión do día vinte de xaneiro de dous mil tres,</p>
<p>DISPOÑO:</p>
<p>Artigo único.-Dependerán funcionalmente da Presidencia da Xunta de Galicia e organicamente da Consellería da Presidencia, Relacións Institucionais e Administración Pública os seguintes órganos superiores:</p>
<p>1. Secretaría Xeral da Presidencia, á que estarán adscritos os seguintes órganos:</p>
<p>1.1. Departamento de Protocolo e Relacións Públicas, con nivel orgánico de dirección xeral.</p>
<p>1.2. Gabinete de Apoio, o titular do cal terá rango de director xeral.</p>
<p>2. Asesoría Xurídica Xeral da Xunta de Galicia.</p>
<p>3. Secretaría Xeral de Relacións coa Unión Europea e Cooperación Exterior.</p>
<p>4. Secretaría Xeral para as Relacións cos Medios Informativos.</p>
<p>Disposición derrogatoria</p>
<p>Quedan derrogadas cantas disposicións de igual ou inferior categoría se opoñan ó disposto neste decreto.</p>
<p>Disposicións derradeiras</p>
<p>Primeira.-Facúltase o conselleiro de Economía e Facenda para que dicte as disposicións necesarias para a xestión dos créditos afectados pola nova estructura administrativa, sen que en ningún caso se poida orixinar incremento de gasto.</p>
<p>Segunda.-A Consellería de Economía e Facenda realizará as modificacións orzamentarias necesarias para lle dar cumprimento ó disposto neste decreto.</p>
<p>Terceira.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vinte de xaneiro de dous mil tres.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>

