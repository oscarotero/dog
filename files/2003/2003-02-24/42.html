---
date: '2003-02-24'
id: 6CFA
page: 2187
number: 38
agency: FUNDACIÓN PÚBLICA CENTRO DE TRANSFUSIÓN DE GALICIA
section: VI. ANUNCIOS
title: >-
  Anuncio de concurso, polo procedemento aberto, para a adquisición de
  subministracións para a extracción de sangue mediante sistemas de aférese.
range: Anuncio
url: 'https://www.xunta.gal/dog/Publicados/2003/20030224/Anuncio6CFA_gl.html'
---
<p>A Fundación Pública Centro de Transfusión de Galicia, para dar cumprimento ós artigos 9 e 10</p>
<p>da Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación resolve convoca-lo seguinte concurso público:</p>
<p>1. Entidade adxudicadora: Fundación Pública Centro de Transfusión de Galicia, avda. Monte da Condesa s/n, 15706 Santiago de Compostela. Teléfono 981 54 69 00. Fax 981 59 31 51.</p>
<p>2. Obxecto e orzamento do contrato: adquisición de subministracións para a extracción de sangue mediante procedementos de aférese (nº expediente 02-2003) 2 lotes:</p>
<p>Lote 1. Equipos desbotables de aférese, sistema funcionalmente pechado para a obtención de compoñentes sanguíneos: plaquetas e/ou plasma e/ou hemacías (multicompoñente). Total unidades primeiro ano: 9.500; segundo ano 10.500.</p>
<p>Orzamento primeiro ano: 1.331.235 A</p>
<p>Orzamento segundo ano: 1.471.365A</p>
<p>Lote 2. Equipos desbotables de aférese, sistema funcionalmente pechado para a obtención de plasma. Total unidades primeiro ano 500; segundo ano 500.</p>
<p>Orzamento primeiro ano: 14.875 A</p>
<p>Orzamento segundo ano: 14.875 A.</p>
<p>Duración: 2 anos desde a data da sinatura do contrato.</p>
<p>Admisión de variantes: consideraranse as proposicións que, respectando o obxecto do contrato e o orzamento máximo autorizado, incorporen para a prestación da subministración solucións alternativas ás definidas nas condicións técnicas particulares.</p>
<p>3. Tramitación, procedemento e forma de adxudicación: concurso polo procedemento aberto.</p>
<p>4. Fianzas e garantías: provisional o 2% do orzamento de cada lote ó que se concorra. Garantía definitiva por importe do 4% do valor de adxudicación de cada lote.</p>
<p>5. Documentos de interese para os licitadores: os pregos de condicións xurídicas e de condicións técnicas particulares pódense solicitar no Centro de Transfusión de Galicia, avda. Monte da Condesa s/n, 15706 Santiago de Compostela en días laborables desde as 9 ata as 14 horas.</p>
<p>6. Solvencia económico-financeira e técnica: acredítanse conforme o establecido no apartado 2.2.2 do prego de condicións xurídicas.</p>
<p>7. Criterios de adxudicación: os establecidos no cadro resumo de características.</p>
<p>8. Prazo e lugar de presentación das proposicións: as proposicións presentaranse antes das 14 horas do día 26 de marzo de 2003.</p>
<p>9. Documentación que deberán presenta-los licitadores: os documentos que figuran no prego de condicións xurídicas e na forma que nel se sinala.</p>
<p>10. Data de apertura das proposicións: a apertura das proposicións admitidas será realizada en acto público na sala de xuntas do Centro de Transfusión de Galicia, a partir das 10.30 horas do día 4 de abril de 2003.</p>
<p>11. Anuncios: os anuncios do presente concurso serán por conta do adxudicatario do contrato.</p>
<p>Santiago de Compostela, 7 de febreiro de 2003.</p>
<p>Carlos Areal Méndez</p>
<p>Director técnico da Fundación Pública Centro</p>
<p>de Transfusión de Galicia</p>

