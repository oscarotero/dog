---
date: '2003-07-14'
id: '169E2'
page: 9305
number: 135
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Orde do 11 de xullo de 2003 pola que se desenvolve o Decreto 178/2003, do 20
  de febreiro, polo que se aproba o código de identificación corporativa da
  Xunta de Galicia.
range: Orde
url: 'https://www.xunta.gal/dog/Publicados/2003/20030714/Anuncio169E2_gl.html'
---
<p>O Decreto 178/2003, do 20 de febreiro, publicado no Diario Oficial de Galicia número 50, do 12 de marzo, aprobou o código de identificación corporativa da Xunta de Galicia establecendo no seu artigo segundo o seu ámbito de aplicación que abrangue tódolos departamentos da Administración da comunidade autónoma, os seus organismos autónomos e entes de dereito público dela dependentes.</p>
<p>O devandito decreto persegue a dotación de instrumentos que afirman a identidade da Xunta de Galicia non só na súa vertente política como poder executivo galego senón tamén como cabeza da Administración autonómica de Galicia, e facilitan a súa identificación polos cidadáns.</p>
<p>Na disposición derradeira primeira autorízase o conselleiro da Presidencia, Relacións Institucionais e Administración Pública para que estableza, mediante orde, as condicións nas que o mencionado código de identificación corporativa aprobado deberá ser utilizado.</p>
<p>Co obxecto de instrumenta-lo mandato das disposicións establecidas, cómpre dispoñer dunha norma que explicite e desenvolva as condicións nas que o código de identificación corporativa da Xunta de Galicia deberá ser utilizado en cada caso concreto.</p>
<p>Por todo iso, no exercicio da facultade establecida na disposición derradeira primeira do Decreto 178/2003, do 20 de febreiro, polo que se aproba o código de identificación corporativa da Xunta de Galicia</p>
<p>DISPOÑO:</p>
<p>Artigo único.-Apróbase o manual básico de identidade corporativa da Xunta de Galicia, que figura recollido como anexo a esta orde. Nel fíxanse os supostos e as condicións nas que deberán ser utilizados, en cada caso concreto, a figura ou símbolo corporativo e mailas letras identificativas ou logotipo, que forman o código de identificación corporativa da Xunta de Galicia aprobado polo Decreto 178/2003, do 20 de febreiro.</p>
<p>Disposición adicional</p>
<p>O manual ó que se refire o artigo anterior estará dispoñible, ademais, no enderezo da Internet <a href="http://www.xunta.es/identidade-corporativa/.">http://www.xunta.es/identidade-corporativa/.</a></p>
<p>Disposición derrogatoria</p>
<p>Quedan derrogadas cantas disposicións de igual ou inferior rango se opoñan ó disposto nesta orde.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 11 de xullo de 2003.</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

