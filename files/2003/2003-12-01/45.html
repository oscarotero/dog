---
date: '2003-12-01'
id: '22326'
page: 14
number: 233
agency: CONCELLO DE VIVEIRO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031201/Anuncio22326_gl.html'
---
<p>O Pleno do Concello de Viveiro, en sesión ordinaria que tivo lugar o día 30 de outubro de 2003, aprobou o prego de cláusulas económico-administrativas do concurso de iniciativas para a creación dunha sociedade mixta por mor da instalación e explotación dun parque eólico singular:</p>
<p>1. Obxecto do concurso. O obxecto do concurso é a selección de persoa/as física/as ou xurídica/as</p>
<p>que, mediante achega de capital privado, concorran co concello á creación dunha sociedade mercantil de responsabilidade limitada, nos termos e coas condicións que se reflicten no prego e nos pactos estatutarios que rexan a sociedade.</p>
<p>2. Procedemento e forma de adxudicación.</p>
<p>a) Procedemento: aberto.</p>
<p>b) Forma: concurso.</p>
<p>3. Capital social. Prevese un capital social de tres mil cen euros con seis céntimos (3.100) repartidos en participacións indivisibles e acumulables das que o concello subscribirá o 51 por 100. O socio privado subscribirá o resto das participacións. O capital social será desembolsado integramente no momento da constitución da sociedade.</p>
<p>4. Garantías. Provisional: tres mil catro euros con seis céntimos (3.004,06 A).</p>
<p>5. Obtención de documentación. O prego de cláusulas económicas-administrativas estarán á disposición de tódolos interesados no Negociado de Urbanismo e Contratación, sito nos claustros de San Francisco, avda. de Cervantes s/n, en horario de 9.00 a 14.00 horas.</p>
<p>6. Prazo de presentación das proposicións. 15 días naturais seguintes á publicación do anuncio no derradeiro dos boletíns oficiais (DOG e BOP). No caso de que o día décimo quinto coincida en sábado, domingo ou festivo, entenderase o prazo prorrogado ata o día laborable seguinte.</p>
<p>7. Gastos de publicidade. Serán pola conta do/s adxudicatario/s.</p>
<p>8. Máis información. Teléfono: 982 56 20 47, en horario de 9.00 a 14.00. Fax: 982 56 31 56. Correo electrónico: viveiro*fegamp.es</p>
<p>Viveiro, 19 de novembro de 2003.</p>
<p>Melchor Roel Rivas</p>
<p>Alcalde</p>

