---
date: '2003-06-04'
id: 129B2
page: 7
number: 107
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 268/2003, do 22 de maio, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de construcción do alargamento para carril lento na estrada C-532,
  p.q. 22 + 200 ó 25 + 480, Marcón-Ponte Caldelas. Treito: A Hermida-Polígono
  Industrial do Campiño, clave: PO/03/091.01.
range: Decreto
url: 'https://www.xunta.gal/dog/Publicados/2003/20030604/Anuncio129B2_gl.html'
---
<p>Con data do 16 de maio de 2003 o director xeral de Obras Públicas, por delegación do conselleiro de Política Territorial, Obras Públicas e Vivenda aprobou o proxecto de construcción do alargamento para carril lento na estrada C-532, p.q. 22 + 200 ó 25 + 480, Marcón-Ponte Caldelas. Treito: A Hermida-Polígono Industrial do Campiño, clave: PO/03/091.01.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada na referida declaración pola súa incidencia na seguridade vial.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación con previsto no artigo 16 da Lei 4/1994, do 14 de setembro, de estradas de Galicia, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día vintedous de maio de dous mil tres,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto de construcción do alargamento para carril lento na estrada C-532, p.q. 22 + 200 ó 25 + 480, Marcón-Ponte Caldelas. Treito: A Hermida-Polígono Industrial do Campiño, clave: PO/03/091.01.</p>
<p>Santiago de Compostela, vintedous de maio de dous mil tres.</p>
<p>Manuel Fraga Iribarne</p>
<p>Presidente</p>
<p>Alberto Núñez Feijoo</p>
<p>Conselleiro de Política Territorial, Obras Públicas e Vivenda</p>

