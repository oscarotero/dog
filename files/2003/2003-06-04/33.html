---
date: '2003-06-04'
id: 12A3A
page: 7
number: 107
agency: INSTITUTO GALEGO DAS ARTES ESCÉNICAS E MUSICAIS
section: VI. ANUNCIOS
title: >-
  Resolución do 9 de maio de 2003 pola que se fai pública a convocatoria de
  convenios de colaboración para o mantemento de actividade de salas estables de
  teatro, danza e exhibición escénica en xeral, para o ano 2003.
range: Resolución
url: 'https://www.xunta.gal/dog/Publicados/2003/20030604/Anuncio12A3A_gl.html'
---
<p>O Consello Rector do Instituto Galego das Artes Escénicas e Musicais -IGAEM- aprobou na xuntanza do 21 de abril de 2003 a convocatoria de convenios de colaboración para o mantemento da actividade de salas de teatro, danza e exhibición escénica en xeral, durante o ano 2003.</p>
<p>As salas interesadas poden recolle-las bases da convocatoria no rexistro do IGAEM, pavillón de Galicia, San Lázaro, s/n Santiago de Compostela.</p>
<p>A convocatoria está destinada ó mantemento da actividade teatral de salas privadas constituídas xuridicamente como tales, que dispoñan dun local propio ou arrendado polo menos a partir do ano 2001 e que continúen na actualidade coa programación da sala.</p>
<p>O importe total da convocatoria é de 72.000 A (setenta e dous mil euros), que correrán con cargo á partida orzamentaria do IGAEM 10.60.354A.640.1 dos que se poderá xustificar ata un 20% do convenio como investimento en inmobilizado material permanente no local relativo ó equipamento técnico ou material da sala e mesmo en substitución de equipamento similar en arrendamento, o que redundaría na mellora das condicións desta. En calquera caso deberá dedicar para este fin polo menos un 10% da contía do convenio.</p>
<p>As salas que desexen formula-la súa solicitude farano presentando a documentaión técnica, administrativa e económica requirida no articulado da convocatoria na que constan así mesmo os paráme</p>
<p>tros de valoración que se van aplicar, documentación que se presentará no rexistro do IGAEM ou por calquera dos medios establecidos na Lei de réxime xurídico das administracións públicas e do procedemento administrativo común, no prazo improrrogable de 40 días naturais, contados desde o día seguinte ó da publicación desta resolución do Diario Oficial de Galicia.</p>
<p>Santiago de Compostela, 9 de maio de 2003.</p>
<p>José Manuel Soto Virulegio</p>
<p>Xerente do Instituto Galego das Artes Escénicas e Musicais</p>

