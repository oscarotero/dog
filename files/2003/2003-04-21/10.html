---
date: '2003-04-21'
id: DDD2
page: 4
number: 76
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 17 de marzo de 2003 pola que se convocan probas selectivas para
  a provisión de seis prazas de técnicos medios de tecnoloxías da información e
  comunicacións.
range: Resolución
url: 'https://www.xunta.gal/dog/Publicados/2003/20030421/AnuncioDDD2_gl.html'
---
<p>En cumprimento do disposto nos estatutos da Universidade de Vigo, aprobados por Resolución do 16 de setembro de 1993 (DOG do 22 de outubro), e co obxecto de atende-las necesidades de persoal de administración e servicios desta universidade.</p>
<p>Este rectorado, en uso das competencias que lle están atribuídas no artigo 20 da Lei orgánica 6/2001, do 21 de decembro, de universidades, resolve convocar probas selectivas para cubrir seis prazas de técnicos medios de tecnoloxías da información e comunicacións vacantes no seu cadro de persoal.</p>
<p>Bases da convocatoria.</p>
<p>1. Normas xerais.</p>
<p>1.1. Convócanse probas selectivas para cubrir con persoal laboral fixo seis prazas de técnicos medios de tecnoloxías da información e comunicacións pola quenda de promoción interna.</p>
<p>1.2. O procedemento de selección será o de concurso-oposición e constará das fases, probas e cualificacións que se especifican no anexo I.</p>
<p>1.3. O programa que rexerá as probas da fase de oposición é o que se relaciona no anexo II.</p>
<p>1.4. Estas probas selectivas axustaranse ó disposto na Lei 30/1984, do 2 de agosto, de medidas para a reforma da función pública, modificada pola Lei 23/1988, do 28 de xullo; á Lei 4/1988, do 26 de maio, da función pública de Galicia, modificada pola Lei 4/1991, e pola Lei 3/1995; ó Real decreto 364/1995, do 10 de marzo; ó Decreto 95/1991, do 20 de marzo; ós estatutos da Universidade de Vigo e ó disposto nesta convocatoria.</p>
<p>2. Requisitos dos aspirantes.</p>
<p>2.1. Para seren admitidos á realización das probas selectivas, os aspirantes deberán posuír tódolos requisitos esixidos nesta base na data de remate do prazo de presentación de solicitudes e mantelos ata a sinatura do correspondente contrato.</p>
<p>2.2. Requisitos:</p>
<p>a) Ser persoal laboral fixo da Universidade de Vigo.</p>
<p>b) Estar en posesión do título de bacharel, formación profesional de segundo grao ou equivalente.</p>
<p>c) Ter aboadas as taxas por dereitos de exame.</p>
<p>3. Solicitudes.</p>
<p>3.1. As solicitudes para tomar parte nestas probas selectivas axustaranse ó modelo que figura como anexo IV desta convocatoria e deberán presentarse achegando fotocopia do DNI, da titulación mínima esixida e, de se-lo caso, xustificación dos méritos alegados.</p>
<p>Os méritos alegados acreditaranse do seguinte xeito:</p>
<p>3.1.1. Os servicios prestados nas universidades públicas acreditaranse mediante certificación da xerencia ou unidade de persoal correspondente, referidos á data de remate do prazo de presentación de solicitudes.</p>
<p>3.1.2. A formación acreditarase mediante a presentación dos títulos e diplomas correspondentes, ou certificación do órgano competente de estar en condicións de obtelos na data de remate do prazo de presentación de solicitudes.</p>
<p>3.2. As solicitudes dirixiranse ó rector da Universidade de Vigo no prazo de 20 días naturais contados a partir do día seguinte ó da publicación desta convocatoria no Boletín Oficial del Estado. Para os efectos divulgativos esta convocatoria remítese tamén ó Diario Oficial de Galicia.</p>
<p>3.3. A presentación de solicitudes farase no rexistro xeral da Universidade de Vigo (rúa Oporto, 1. 36201 Vigo) ou segundo as restantes formas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. As solicitudes subscritas no estranxeiro poderán cursarse a través das representacións diplomáticas e consulares españolas correspondentes.</p>
<p>3.4. Os dereitos de exame serán de 31 euros e se ingresaranse na conta corrente número 2091-0501-67-3110002558, Caixa Galicia, O.P. Vigo. Universidade de Vigo. Contas oposicións, facendo constar no impreso o enunciado técnicos medios de tecnoloxías da información e comunicacións. Na solicitude deberá figura-lo selo da entidade bancaria acreditativo do pagamento dos dereitos de exame; a súa falta determinará a exclusión do aspirante.</p>
<p>En ningún caso a mera presentación da solicitude e o pagamento na entidade bancaria suporá a substitución do trámite de presentación en tempo e forma da solicitude perante o órgano expresado na base 3.2.</p>
<p>Os dereitos de exame serán reintegrados de oficio ós aspirantes que sexan excluídos definitivamente da realización das probas selectivas e cubrisen os datos bancarios necesarios para face-la devolución.</p>
<p>3.5. Os erros de feito que puidesen advertirse, poderán emendarse en calquera momento, de oficio ou por pedimento do interesado.</p>
<p>3.6. Os aspirantes quedan vinculados ós datos que fixesen constar nas súas solicitudes, podendo unicamente demanda-la súa modificación mediante escrito motivado, dentro do prazo establecido na base 3.2. para a presentación de solicitudes. Transcorrido este prazo non se admitirá ningún pedimento desta natureza, agás causa excepcional sobrevida, xustificada e discrecionalmente apreciada pola universidade.</p>
<p>4. Admisión de aspirantes.</p>
<p>4.1. Transcorrido o prazo de presentación de solicitudes o rector da Universidade de Vigo dictará resolución, no prazo máximo dun mes, que se publicará no Diario Oficial de Galicia, declarando aprobada a lista provisional de aspirantes admitidos e excluídos, con expresión das causas que motivaron a exclusión e o prazo de emenda dos posibles defectos, que será de 10 días hábiles, contados a partir do seguinte ó da publicación da devandita resolución.</p>
<p>4.2. Os aspirantes que, dentro do prazo sinalado, non emenden a exclusión ou aleguen a omisión, xustificando o seu dereito a seren incluídos na relación de admitidos, serán definitivamente excluídos da realización das probas.</p>
<p>Na resolución definitiva, que se publicará no Diario Oficial de Galicia, indicarase así mesmo o lugar, data e hora de realización do primeiro exercicio e contra ela, logo de comunicación a este rectorado, poderase interpoñer recurso contencioso-administrativo de acordo co previsto na Lei 30/1992.</p>
<p>4.3. En todo caso co obxecto de evitar erros e, no suposto de se produciren, para posibilita-la súa emenda en tempo e forma, os aspirantes comprobarán fidedignamente non só que non figuran na lista de excluídos, senón que os seus nomes constan correctamente na relación de admitidos.</p>
<p>5. Tribunal.</p>
<p>5.1. O tribunal cualificador destas probas é o que figura no anexo III desta convocatoria e terá a categoría segunda das recollidas no Decreto 144/2001, do 7 de xuño (DOG do 25 de xuño). Coa relación provisional de aspirantes admitidos e excluídos publicarase o nome dos dous vocais designados en representación do comité intercentros.</p>
<p>5.2. Os membros do tribunal deberán absterse de intervir, notificándollo ó rector da universidade, cando concorran neles circunstancias das previstas no artigo 28 da Lei 30/1992, ou se tivesen participado en tarefas de preparación de aspirantes a probas selectivas dentro dos cinco anos anteriores á publicación desta convocatoria.</p>
<p>O presidente poderá solicitar dos membros do tribunal declaración expresa de non se encontrar incursos nas circunstancias previstas nos artigos 28 e 29 da Lei 30/1992.</p>
<p>Así mesmo os aspirantes poderán recusa-los membros do tribunal cando concorran as circunstancias citadas.</p>
<p>5.3. Logo de convocatoria do presidente, constituirase o tribunal coa asistencia da maioría dos seus membros titulares ou suplentes. Nesta sesión, o tribunal acordará as decisións que lle correspondan para o correcto desenvolvemento das probas selectivas.</p>
<p>5.4. Para os efectos de realización de sesións, deliberacións e adopcións de acordos, requirirase a asistencia dos membros do tribunal especificada no punto anterior.</p>
<p>5.5. O tribunal resolverá as dúbidas que puidesen xurdir na aplicación destas normas, así como o que se deba facer nos casos non previstos. O procedemento de actuación do tribunal axustarase ó disposto na Lei 30/1992.</p>
<p>5.6. O tribunal poderá dispoñe-la incorporación ós seus traballos de asesores especialistas para as probas correspondentes ós exercicios que estime pertinentes, limitándose os ditos asesores a prestar colaboración nas súas especialidades técnicas. A designación de tales asesores elevarase ó rector da Universidade de Vigo e seralles de aplicación o previsto na base 5.2.</p>
<p>5.7. O tribunal cualificador adoptará as medidas precisas naqueles casos nos que resulte necesario, de forma que os aspirantes con minusvalideces gocen de similares condicións para a realización dos exercicios ó resto dos aspirantes. Para as persoas con minusvalideces que soliciten na forma prevista na base 3.5.b), estableceranse as adaptacións posibles en tempo e medios. Para tal efecto, o tribunal poderá recabar xustificación documental dos aspirantes e os informes sanitarios ou técnicos correspondentes.</p>
<p>5.8. O tribunal adoptará as medidas oportunas para garantir que os exercicios escritos que non deban ser lidos sexan corrixidos sen que se coñeza a identidade dos aspirantes e excluirá a aqueles opositores que consignen nas follas de exame marcas ou signos que permitan coñece-la súa identidade.</p>
<p>5.9. Para os efectos de comunicacións e demais incidencias, o tribunal terá a súa sede no Rectorado da Universidade de Vigo, rúa Oporto nº 1, teléfono 986 81 20 00 (centraliña) e 986 81 37 62 (negociado de persoal de administración e servicios).</p>
<p>5.10. En ningún caso o tribunal poderá aprobar nin declarar que superaron as probas selectivas un número superior de aspirantes ó das prazas convocadas. Calquera proposta de aprobados que contraveña o establecido será nula de pleno dereito.</p>
<p>6. Desenvolvemento dos exercicios.</p>
<p>6.1. A orde de actuación dos aspirantes iniciarase alfabeticamente polo primeiro da letra C, de conformidade coa resolución da Consellería da Presidencia, Relacións Institucionais e Administración Pública do 10 de marzo de 2003 (DOG do 14 de marzo).</p>
<p>6.2. Os aspirantes serán convocados para cada exercicio nun único chamamento quedando decaídos no seu dereito os que non comparezan, agás nos casos de forza maior, debidamente xustificados e libremente considerados polo tribunal. En calquera momento os aspirantes poderán ser requiridos polo tribunal coa finalidade de acredita-la súa identidade.</p>
<p>6.3. O primeiro exercicio da fase de oposición realizarase a partir do 1 de xullo de 2003. A publicación dos sucesivos anuncios de realización dos exercicios será efectuada polo tribunal nos lugares onde se realizase o anterior, así como na sede do tribunal e por calquera outro medio que se xulgue conveniente para facilita-la súa máxima divulgación, con 48 horas de antelación, polo menos, á data sinalada para a súa iniciación.</p>
<p>6.4. En calquera momento do proceso selectivo, se o tribunal tivese coñecemento de que algún dos aspirantes carece dos requisitos esixidos por esta convocatoria, logo da audiencia ó interesado, deberá propoñe-la súa exclusión ó rector da Universidade de Vigo, comunicándolle tamén as inexactitudes e falsidades formuladas polo aspirante na solicitude para os efectos procedentes. O tribunal poderá acorda-la inclusión de preguntas de reserva que necesariamente deberán ser contestadas polos aspirantes.</p>
<p>7. Lista de aprobados.</p>
<p>7.1. Concluído cada un dos exercicios da fase de oposición, o tribunal fará pública nos lugares de realización destes e no rectorado a relación de aspirantes que os superasen, con indicación da puntuación obtida e do documento nacional de identidade.</p>
<p>7.2. Rematada a fase de oposición, e para os aspirantes que a superasen, o servicio de persoal expedirá, de oficio, certificacións acreditativas do tempo de servicios prestados na Universidade de Vigo e o tribunal fará públicos os puntos obtidos na fase de concurso, que en ningún caso poderán sumarse para os efectos de supera-los exercicios da oposición.</p>
<p>A cualificación final do proceso selectivo virá dada pola suma das puntuacións obtidas na fase de oposición e, de se-lo caso, na fase de concurso. No caso de empate, terá preferencia o candidato con maior puntuación no conxunto da fase de oposición; de persistir, dirimirase a prol da maior puntuación nos exercicios da fase de oposición, atendendo á súa orde de realización.</p>
<p>O tribunal fará pública a lista de aspirantes que, segundo a orde de puntuación acadada por cada un deles, fosen seleccionados, que en ningún caso poderá conter un número de candidatos superior ó das prazas convocadas. Os aspirantes que non se atopen incluídos nas respectivas relacións terán a consideración de non</p>
<p>apto para tódolos efectos, único extremo verbo do que o tribunal poderá certificar.</p>
<p>7.3. Rematado o proceso selectivo, o presidente do tribunal elevará ó rector a relación definitiva de aspirantes aprobados segundo o respectivo sistema de acceso e por orde de puntuación, na que constarán as cualificacións da fase de concurso, se é o caso, e de cada un dos exercicios da fase de oposición, e a suma total.</p>
<p>8. Contratación.</p>
<p>Confirmado de oficio pola administración o cumprimento dos requisitos fixados na base segunda polos aspirantes, procederase á sinatura dos correspondentes contratos como persoal laboral fixo da Universidade de Vigo. Os aspirantes seleccionados deberán superar satisfactoriamente un período de proba de catro meses, de conformidade co previsto no I Convenio colectivo para o persoal laboral da Universidade de Vigo e no Real decreto lexislativo 1/1995, do 24 de marzo (BOE do 29 de marzo), polo que se aproba o texto refundido da Lei do Estatuto dos traballadores.</p>
<p>9. Norma derradeira.</p>
<p>Esta convocatoria e as súas bases vinculan á administración, ó tribunal encargado de xulga-las probas e ós que participen nelas.</p>
<p>A convocatoria e cantos actos administrativos se deriven dela e da actuación do tribunal poderán ser impugnados nos casos e na forma establecidos na Lei de réxime xurídico das administracións públicas e do procedemento administrativo común. Ademais, a Universidade de Vigo poderá, se é o caso, proceder á revisión das resolucións do tribunal consonte o previsto na devandita lei.</p>
<p>Vigo, 17 de marzo de 2003.</p>
<p>Domingo Docampo Amoedo</p>
<p>Rector da Universidade de Vigo</p>
<p>ANEXO I</p>
<p>Exercicios e valoración</p>
<p>A) Fase de oposición.</p>
<p>A fase de oposición estará constituída polos seguintes exercicios:</p>
<p>Primeiro: consistirá en contestar por escrito a un cuestionario de preguntas tipo test, con 4 respostas alternativas, das que só unha será correcta, baseado na primeira parte do programa que figura como anexo II. O tempo máximo de realización será de 90 minutos. Terá carácter obrigatorio e eliminatorio. Cualificarase cun máximo de 40 puntos, sendo necesario obter 20 puntos para superalo.</p>
<p>Segundo: consistirá en resolver por escrito supostos prácticos baseados na primeira parte do programa. O tempo máximo de realización será de 240 minutos. Terá carácter obrigatorio e eliminatorio. Cualificarase cun máximo de 45 puntos, sendo necesario obter 22,5 puntos para superalo.</p>
<p>B) Fase de concurso.</p>
<p>a) Promoción Interna:</p>
<p>1. Antigüidade nas universidades públicas de Galicia, certificada pola Xerencia ou unidade de persoal respectiva, a razón de 0,093 puntos por mes traballado, ata un máximo de 10 puntos.</p>
<p>2. Formación directamente relacionada coa categoría da praza, acreditada suficientemente e impartida por centros e organismos oficiais, incluídas as materias cursadas para a obtención de títulos oficiais, superiores ó esixido pola convocatoria ou afíns. Cualificarase cun máximo de 5 puntos.</p>
<p>ANEXO II</p>
<p>Programa</p>
<p>Bloque I: conceptos básicos.</p>
<p>1. Principios e conceptos básicos do funcionamento dos ordenadores. Xerarquías de abstracción. Modelos funcionais, estructurais e procesuais no nivel de máquina convencional. Sistemas abertos e pechados.</p>
<p>2. Unidades básicas para máquinas de propósito xeral. Modelo Von Neuman.</p>
<p>3. Sistemas operativos:</p>
<p>a) Planificación de CPU.</p>
<p>b) Xestión de memoria.</p>
<p>c) Sistemas de ficheiros.</p>
<p>d) Periféricos.</p>
<p>e) Seguridade.</p>
<p>f) Sistemas operativos (instalación, configuración e utilización):</p>
<p>-Unix.</p>
<p>-Solaris.</p>
<p>-Microsoft Windows 98/Me/NT/2000/XP.</p>
<p>-Linux.</p>
<p>4. Enxeñería do software:</p>
<p>a) Ciclos, fases e modelos de vida do desenvolvemento de aplicacións informáticas.</p>
<p>b) Organización e planificación de proxectos.</p>
<p>c) Captura de requisitos de software.</p>
<p>d) Modelado de sistemas de software.</p>
<p>e) Deseño, probas, implementación, soporte.</p>
<p>Bloque II: bases de datos.</p>
<p>1. Xestión estructurada da información. Evolución histórica. Bases de datos relacionais. Modelo entidade/relación. Modelo relacional. Control de concorrencia.</p>
<p>2. Deseño e normalización de bases de datos relacionais.</p>
<p>3. Linguaxe SQL.</p>
<p>4. Xestores de bases de datos relacionais: Informix, Online, Oracle, MySQL (instalación, administración, catálogos do sistema).</p>
<p>5. Ferramentas de consulta e programación de Informix:</p>
<p>a) Informix SQL, procedementos almacenados, triggers.</p>
<p>b) Informix 4GL.</p>
<p>c) Informix ISQL 6.04.</p>
<p>d) Informix i4GL 6.04.</p>
<p>e) Informix RDS 6.04.</p>
<p>f) Informix interactive debugger 6.04.</p>
<p>6. Ferramentas bases de datos documentais.</p>
<p>Bloque III: microinformática.</p>
<p>1. Arquitectura do PC.</p>
<p>2. Periféricos:</p>
<p>a) Dispositivos ópticos: lectoras de marcas ópticas, tarxetas magnéticas (instalación, configuración e programación), Scanners.</p>
<p>b) Deseño de follas de lectura óptica.</p>
<p>c) Dispositivos de almacenamento.</p>
<p>3. Ofimática: Microsoft Office 97 e superiores, Cristal Reports.</p>
<p>Bloque IV: servicios Internet.</p>
<p>1. Conceptos básicos. Evolución histórica.</p>
<p>2. Protocolos IP, IP móbil, TCP, UDP, dominios.</p>
<p>3. Servicios e protocolos: NEWS, TELNET, FTP, HTTP, HTTPS, SSH, SSL.</p>
<p>4. Linguaxes de Marcado: XML, HTML, DHTML, WML.</p>
<p>5. Linguaxe Java, Applets, Servlets, JavaBeans, compoñentes EJB.</p>
<p>6. Linguaxes de script: JavaScript, WMLScript.</p>
<p>7. Xeración dinámica de contidos: PHP, PERL, ASP.</p>
<p>8. Apache 1.3* (módulos, instalación, configuración).</p>
<p>Bloque V: atención ó usuario.</p>
<p>1. Mecanismos e procedementos de atención ó usuario utilizados na Área de Tecnoloxías da Información e Comunicacións da Universidade de Vigo.</p>
<p>2. Servicios de atención ó usuario. Servicios ofrecidos pola Área de Tecnoloxías da Información e Comunicacións.</p>
<p>Bloque VI: normativas.</p>
<p>1. Sinatura electrónica. Normativa internacional e nacional. Autoridades de certificación.</p>
<p>2. Lexislación sobre protección de datos. Normativa comunitaria. Lei orgánica 15/1999, de protección de datos de carácter persoal. Real decreto 994/1999, de medidas de seguridade. Axencia de Protección de Datos. A protección xurídica dos programas de ordenador. Normativa comunitaria e nacional.</p>
<p>3. Xestión académica: Real decreto 778/1998, do 30 de abril, polo que se regulan o terceiro ciclo de estudios uiversitarios; Real decreto 1497/1987, do 27 de novembro, polo que se establecen directrices xerais comúns dos planos de estudios universitarios; Real decreto 1640/1999, do 22 de outubro, polo que se regula a proba de acceso a estudios universitarios; Decreto lei 9/1975, do 10 de xullo, para o funcionamento institucional da universidade; e Decreto 240/2002, do 11 de xullo, de prezos públicos para a obtención de títulos oficiais no ensino universitario.</p>
<p>4. Xestión económica: Decreto lexislativo 1/1999, do 7 de outubro, de réxime financeiro e orzamentario de Galicia. O orzamento. Concepto clásico e evolución das funcións do orzamento. Procedemento común de execución do gasto público: autorización, compromiso de gasto. Recoñecemento da obrigación. Proposta de pagamento. Xestión dos gastos de persoal: retribucións dos</p>
<p>empregados públicos. Devengo e liquidación. Réxime económico e financeiro das universidades.</p>
<p>ANEXO III</p>
<p>Tribunal</p>
<p>Titular:</p>
<p>Presidente: Martín Llamas Nistal, profesor titular de universidade da Universidade de Vigo.</p>
<p>Vocais:</p>
<p>Luis Gallego Fernández, analista da Área de Tecnoloxías da Información e Comunicacións da Universidade de Vigo.</p>
<p>2 vocais en representación do comité intercentros.</p>
<p>Secretario: Miguel Jiménez Polo, analista da Área de Tecnoloxías da Información e Comunicacións da Universidade de Vigo.</p>
<p>Suplente:</p>
<p>Presidente: Manuel José Fernández Iglesias, profesor titular de universidade da Universidade de Vigo.</p>
<p>Vocais:</p>
<p>José M. Pousada Carballo, profesor titular de universidade da Universidade de Vigo.</p>
<p>2 vocais en representación do comité intercentros.</p>
<p>Secretario: Juan Carlos Burguillo Rial, profesor titular de universidade da Universidade de Vigo.</p>

