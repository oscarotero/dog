---
date: '2003-04-21'
id: DE32
page: 4
number: 76
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 31 de marzo de 2003, da Delegación Provincial de Pontevedra,
  pola que se somete a información pública a petición de autorización, a
  declaración de utilidade pública, en concreto, aprobación do proxecto de
  execución e o estudio de impacto ambiental da instalación eléctrica que se
  cita. (Expediente IN407A 02/495-4).
range: Resolución
url: 'https://www.xunta.gal/dog/Publicados/2003/20030421/AnuncioDE32_gl.html'
---
<p>Para os efectos previstos na Lei 54/1997, do 27 de novembro, e nos artigos 125 e 144 do Real decreto 1955/2000, Decreto 442/1990, do 13 de setembro, de avaliación de impacto ambiental para Galicia,</p>
<p>Lei 6/2001, do 8 de maio, de modificación do Real decreto lexislativo 1302/1986, do 28 de xuño, de avaliación do impacto ambiental, sométese a información pública a petición da autorización, declaración de utilidade pública, en concreto, e a urxente ocupación que leva implícita, aprobación do proxecto de execución e estudio de impacto ambiental da instalación eléctrica que se cita:</p>
<p>Solicitante: Gamesa Energía, S.A.</p>
<p>Enderezo social: avda. Cruceiro da Coruña, 201, 15707 Santiago de Compostela.</p>
<p>Denominación: L.A.T. de sub. P.E. Lamasgalán a sub. P.E. Monte do Carrio.</p>
<p>Situación: concellos de Forcarei, Silleda, Lalín e Vila de Cruces.</p>
<p>Descricións técnicas: L.M.T. aérea a 220 kV, con conductor LA-455, sobre apoios metálicos de 19.755 m de lonxitude, con orixe na subestación do Parque Eólico Masgalán e remate na subestación do Parque Eólico Monte do Carrio, discorrendo polos concellos de Forcarei, Silleda, Lalín e Vila de Cruces.</p>
<p>A relación concreta e individualizada dos bens ou dereitos que se van expropiar figura no anexo.</p>
<p>Todas aquelas persoas ou entidades que se consideren afectadas poderán presenta-las súas alegacións nesta delegación provincial, por duplicado, no prazo de trinta días, a partir da última publicación ou notificación individual.</p>
<p>Así mesmo, o estudio de impacto ambiental correspondente á instalación da liña poderase examinar nas dependencias da Dirección Xeral de Calidade e Avaliación Ambiental, Delegación Provincial da Consellería de Medio Ambiente de Pontevedra, concellos de Forcarei, Silleda, Lalín e Vila de Cruces, e na delegación provincial da Consellería de Innovación, Industria e Comercio de Pontevedra, podendo presentarse ante esta, na rúa Eduardo Pondal, 64, 36003 Pontevedra, cantas alegacións se consideren, dentro do mesmo prazo sinalado no parágrafo anterior. Finalizado este prazo, o expediente, xunto coas alegacións recibidas, remitirase á Dirección Xeral de Calidade e Avaliación Ambiental.</p>
<p>Durante o dito período calquera persoa poderá achegar, así mesmo por escrito, os datos oportunos para rectificar posibles erros na relación de persoas, bens e dereitos afectados, así como formula-las posibles alegacións por razón do disposto no artigo 161 do R.D. 1955/2000.</p>
<p>Pontevedra, 31 de marzo de 2003.</p>
<p>Carmen Bianchi Valcarce</p>
<p>Delegada provincial de Pontevedra</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

