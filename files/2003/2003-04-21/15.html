---
date: '2003-04-21'
id: DDEA
page: 4
number: 76
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (887/2002).
range: Cédula
url: 'https://www.xunta.gal/dog/Publicados/2003/20030421/AnuncioDDEA_gl.html'
---
<p>Eu, Ana María Carrasco García, secretaria do Xulgado do Social número catro da Coruña, dou fe e certifico que neste xulgado se seguen autos número 887/2002 por instancia de María del Carmen Queijo Canedo e outras contra Cartex 2001, S.L. e outra, sobre despedimento, nos que recaeu sentencia, con data do 20-2-2003 que, copiada nos particulares necesarios, di así:</p>
<p>«Decido que, estimando a demanda promovida por María del Carmen Queijo Canedo, María del Carmen Varela Suárez, Fermina Amado Corzón, Jesusa Varela Suárez, Ana María Suárez Ramos, Valdina Caamaño Lago e Carmen Varela Rey contra a empresa Cartex 2001, S.L. e María Cruz Couso Reigosa, debo declarar e declaro improcedente o despedimento efectuado ás demandantes, condenando as demandadas a que no prazo de cinco días contado desde a notificación desta resolución, opten entre a inmediata readmisión das traballadoras nas mesmas condicións que rexían antes de producirse o despedimento, con aboamento das cantidades seguintes: a María del Carmen Queijo Canedo, 187,40 euros; a María del Carmen Varela Suárez, 1.607,67 euros;</p>
<p>a Fermina Amado Corzón, 229,32 euros; a Jesusa Varela Suárez, 1.686,58 euros; a Ana María Suárez Ramos, 633,70 euros; a Valdina Caamaño Lago, 996,16 euros e a Carmen Varela Rey 453,70 euros, en concepto de indemnización, e ó aboamento dos salarios deixados de percibir desde a data do despedimento e ata a readmisión no caso de que opten por esta última.</p>
<p>Así, por esta miña sentencia, contra a que se poderá recorrer en suplicación perante a Sala do Social do Tribunal Superior de Xustiza de Galicia, no prazo de cinco días contado a partir do seguinte ó da súa notificación, anunciando o propósito de presentalo mediante comparecencia ou por escrito, sendo indispensable que, ó tempo de anuncialo, o recorrente, se é empresario, exhiba diante deste Xulgado do Social o xustificante acreditativo de ter depositado na conta deste xulgado, aberta en Grupo Banesto (Banco Español de Crédito, S.A. e Banco de Vitoria, S.A.), co número 5605 0000 60 0887 02, a cantidade obxecto de condena, podendo substituírse a consignación en metálico polo aseguramento mediante aval bancario, no que deberá facerse consta-la responsabilidade solidaria do avalista, requisito sen o cal non poderá terse por anunciado o recurso e quedará firme a sentencia. Deberase consignar, ademais, a cantidade de 150,25 euros na mesma conta 5605 0000 65 0887 02, entregándose o </p>
<p>xustificante na secretaría, ó tempo de interpoñe-lo recurso, que se declarará desistido de non constituírse o dito depósito na forma indicada. Definitivamente xulgando en primeira instancia, pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia, co fin de que sirva de notificación á empresa Cartex 2001, S.L., expido e asino esta cédula na Coruña o 12 de marzo de 2003.</p>
<p>A secretaria xudicial</p>
<p>Rubricado</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

