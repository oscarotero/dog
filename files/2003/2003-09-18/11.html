---
date: '2003-09-18'
id: 1B0AE
page: 11
number: 181
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 6 de agosto de 2003, da Delegación Provincial de Pontevedra,
  pola que se autoriza e se aproba o proxecto de execución da instalación
  eléctrica que se cita. (Expediente IN407A 02/149-4).
range: Resolución
url: 'https://www.xunta.gal/dog/Publicados/2003/20030918/Anuncio1B0AE_gl.html'
---
<p>Visto o expediente para outorgamento de autorización administrativa e aprobación do proxecto de</p>
<p>execución da instalación eléctrica que a continuación se cita:</p>
<p>Solicitante: Montouto 2000, S.A.</p>
<p>Domicilio social: avda. Sáenz Díez, 43 ent., 32003 Ourense.</p>
<p>Denominación: L.M.T. de Parque Eólico Montouto á subestación O Castelo.</p>
<p>Situación: concello de Arbo.</p>
<p>Descricións técnicas: L.M.T., subterránea, a 20 kV, de 3.284 m de lonxitude, con conductor R.H.Z. 1,12/20 kV, desde o aeroxerador n.1 do Parque Eólico Montouto ata a subestación do Castelo, no concello de Arbo.</p>
<p>Cumpridos os trámites ordenados na Lei 54/1997, do 27 de novembro, e no Real decreto 1955/2000, e recibida notificación do solicitante con data 4-7-2003, na que se indica que chegou a un acordo con tódolos afectados e renuncia á súa solicitude de declaración de U.P., esta delegación provincial resolve:</p>
<p>Autorizar e aproba-lo proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>O prazo de posta en marcha da instalación, de acordo co artigo 132 do Real decreto 1955/2000, será de doce meses, a partir da recepción desta resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
<p>Contra esta resolución pódese interpor recurso de alzada ante o conselleiro de Innovación, Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente.</p>
<p>Pontevedra, 6 de agosto de 2003.</p>
<p>P.A. (Resolución do conselleiro 22-7-2002)</p>
<p>Mª del Carmen Girón Daviña</p>
<p>Secretaria provincial de Pontevedra</p>

