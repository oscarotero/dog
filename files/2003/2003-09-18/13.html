---
date: '2003-09-18'
id: 1B0B6
page: 11
number: 181
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 9 de setembro de 2003, da Delegación Provincial de Lugo, pola
  que se anuncia convocatoria para o levantamento das actas previas á ocupación
  dos predios afectados polo proxecto modificado do Parque Eólico
  Álabe-Ventoada. (Expediente 039-EOL).
range: Resolución
url: 'https://www.xunta.gal/dog/Publicados/2003/20030918/Anuncio1B0B6_gl.html'
---
<p>Por Resolución do 11 de agosto de 2003, da Dirección Xeral de Industria Enerxía e Minas, autorizánse as instalacións electromecánicas, declarouse a utilidade pública en concreto e aprobouse o proxecto modificado do Parque Eólico Álabe-Ventoada.</p>
<p>Esta declaración de utilidade pública, de conformidade co disposto no artigo 54 da Lei 54/1997, do sector eléctrico, leva implícita en todo caso a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Na súa virtude, esta delegación provincial en cumprimento do disposto no devandito artigo 52 da Lei de expropiación forzosa, resolveu convoca-los titulares de bens e dereitos afectados, cos que non se chegou a un acordo e que se relacionan no anexo, para que comparezan no Concello de Muras (Lugo), como punto de reunión para, de conformidade co procedemento que establece o citado artigo, levar a cabo o levantamento de actas previas á ocupación.</p>
<p>As afeccións designadas na relación de bens e dereitos son as seguintes:</p>
<p>(S.E) Superficie de expropiación de pleno dominio dos terreos afectados.</p>
<p>(S.P.) Servidume de paso que implica a construcción de camiños e canalizacións subterráneas coas seguintes limitacións de dominio permanentes:</p>
<p>-Dereito de libre paso ou acceso de persoal e equipamentos para a construcción, montaxe, supervisión e vixilancia, conservación ou reparación das instalacións.</p>
<p>-Servidume de paso subterráneo comprendendo a ocupación do subsolo polas liñas eléctricas subterráneas aloxadas en gabias.</p>
<p>-Prohibición de efectuar remoción do terreo ou calquera tipo de obras ou actos que poidan danar o prexudica-los camiños e instalacións.</p>
<p>(S.V) Servidume de voo das pas dos aeroxeradores.</p>
<p>(P.E.) Superficie de protección eólica afectadas pola seguinte limitación de dominio:</p>
<p>-Prohibición de situar obstáculos de altura superior a 10 metros (construcción, árbores, poste ou outros).</p>
<p>(O.T.) Ocupación temporal dos terreos durante un prazo de 18 meses.</p>
<p>Tódolos interesados, así como as persoas que sexan titulares de calquera clase de dereitos ou intereses sobre os bens afectados, deberán acudir persoalmente ou representados pola persoa debidamente</p>
<p>autorizada, achegando os documentos acreditados da súa titularidade e o último recibo da contribución, podéndose acompañar dos seus peritos e dun notario, se o estiman oportuno, cos gastos pola súa conta.</p>
<p>Así mesmo, advírteselles a tódolos interesados afectados que poderán formular alegacións por escrito nesta delegación provincial ata o momento do levantamento das actas previas, para os únicos efectos de emendar posibles erros na relación de bens e dereitos afectados.</p>
<p>Desta convocatoria darase traslado e cada interesado mediante oportuna cédula de citación individual, na que se lle sinalará día e hora para o levantamento de actas.</p>
<p>Esta publicación realízase igualmente, para os efectos que determina o artigo 59.4º da Lei 30/1992, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación.</p>
<p>No expediente expropiatorio asumirá a condición de beneficiaria a empresa Acciona Eólica de Galicia, S.A.</p>
<p>Lugo, 9 de setembro de 2003.</p>
<p>Jesús Bendaña Suárez</p>
<p>Delegado provincial de Lugo</p>
<p>Proxecto modificado do Parque Eólico Álabe-Ventoada</p>
<p>Concello de Muras</p>
<table><tbody><tr><td></td></tr>
<tr><td>Predio</td><td>Propietario</td><td>Afección (m)</td></tr>
<tr><td></td></tr>
<tr><td>Nº no
plano</td><td>Usos do solo</td><td>Lugar</td><td>Nome</td><td>Enderezo</td><td>S.E.</td><td>S.P.</td><td>S.V.</td><td>P.E.</td><td>O.T.</td></tr>
<tr><td></td></tr>
</tbody></table>
<table><tbody><tr><td>6</td><td>Monte baixo</td><td>Talmante
Xabarido</td><td>Descoñecido</td><td></td><td>7.760</td><td>29.970</td><td>14.670</td><td>34.570</td><td>20.400</td></tr>
<tr><td></td></tr>
<tr><td>16</td><td>Monte baixo</td><td>O Castelo</td><td>Asesoramiento y Comercialización, Marpu, S.L.</td><td>Praza Manuel Gómez, s/n.
Edificio Bronce, planta 4ª
28020 Madrid</td><td></td><td>220</td><td></td><td></td><td>170</td></tr>
<tr><td></td></tr>
<tr><td>17</td><td>Monte baixo</td><td>O Castelo</td><td>Asesoramiento y Comercialización, Marpu, S.L.</td><td>Praza Manuel Gómez, s/n.
Edificio Bronce, planta 4ª
28020 Madrid</td><td>4.370</td><td>6.850</td><td>4.860</td><td>24.100</td><td>7.560</td></tr>
<tr><td></td></tr>
<tr><td>75</td><td>Camiño existente</td><td></td><td>Descoñecido</td><td></td><td></td><td>100</td><td></td><td></td><td>80</td></tr>
<tr><td></td></tr></tbody></table>
<p>S.E.: superficie expropiación S.P.: servidume paso S.V.: superficie de voo</p>
<p>P.T.: superficie protección eólica O.T.: ocupación temporal</p>

