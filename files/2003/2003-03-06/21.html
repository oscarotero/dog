---
date: '2003-03-06'
id: 8A22
page: 2
number: 46
agency: CONSELLERÍA DE SANIDADE
section: VI. ANUNCIOS
title: >-
  Cédula do 29 de xaneiro de 2003, da Delegación Provincial de Lugo, pola que se
  notifica a proposta de resolución do expediente sancionador S-56/2002, por
  infraccións en materia sanitaria.
range: Cédula
url: 'https://www.xunta.gal/dog/Publicados/2003/20030306/Anuncio8A22_gl.html'
---
<p>Con data do 5 de novembro de 2002, a instructora do procedemento dictou proposta de resolución do expediente sancionador nº S-56/02 incoado na Delegación Provincial da Consellería de Sanidade de Lugo a Frutería Sil, S.L.</p>
<p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio da presente cédula, e segundo o disposto no número 5 do referido artigo, notifícase a Frutería Sil, S.L. o contido da referida proposta de resolución que figura como anexo, para que poida ter coñecemento dela.</p>
<p>Así mesmo, fáiselle sabe-lo dereito que o asiste, ó abeiro do disposto no número 1º do artigo 19 do Real decreto 1398/1993, do 4 de agosto, polo que se aproba o regulamento para o exercicio da potestade sancionadora, para presentar alegacións ante esta delegación provincial no prazo de quince días hábiles, contados desde o seguinte ó da publicación desta cédula, lembrándolle o seu dereito a consulta-lo expediente, depositado nas dependencias desta delegación provincial, sita na rúa Montevideo nº 9 de Lugo, e obter, se é o caso, copia del, segundo o previsto na letra a) do artigo 35 da citada Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Esta cédula expídese para que conste e lle sirva de notificación ó interesado, en cumprimento do disposto no artigo 59.5º da Lei 30/1992, do 26 de novembro, de réxime xurídico das administracións</p>
<p>públicas e do procedemento administrativo común, modificada pola Lei 4/1999, do 13 de xaneiro.</p>
<p>Lugo, 29 de xaneiro de 2003.</p>
<p>Dámaso López Rodríguez</p>
<p>Delegado provincial de Lugo</p>
<p>ANEXO</p>
<p>Nº do expediente: S-56/2002.</p>
<p>Denunciado: Frutería Sil, S.L.</p>
<p>DNI/NIF: B-24280505.</p>
<p>Último domicilio coñecido: r/ Tino Grandío nº 29 27004 Lugo.</p>
<p>Feitos imputados: exposición de froita no espacio entre a porta e a rúa sometida ó pó, gases emitidos polos vehículos e posible contaminación por animais.</p>
<p>Preceptos presuntamente infrinxidos: artigo 35.a) 3º da Lei 14/1986, do 25 de abril, xeral de sanidade; artigo 2.1º.1. do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da producción agroalimentaria; artigo 1.1º.c) do Decreto 157/1985, do 11 de xullo da Xunta de Galicia, polo que se regulan as infraccións e sancións en materia sanitaria; punto 3 do capítulo IX do anexo do Real decreto 2207/1995, do 28 de decembro, polo que se establecen as normas de hixiene relativas ós productos alimenticios; a artigos 10.2º, 10.3º e 10.10º do Real decreto 381/1984, do 25 de xaneiro, polo que se aproba a regulamentación técnico-sanitaria do comercio retallista da alimentación.</p>
<p>Tipificación: de acordo co artigo 35 a) 3º da Lei 14/1986, do 25 de abril, xeral de sanidade, a infracción debe cualificarse como leve, e pode ser sancionada, de acordo co artigo 36.1º a) da citada lei, con multa de ata tres mil cinco euros con seis céntimos (3.005,06 euros).</p>
<p>Sanción proposta: 180,30 euros (cento oitenta euros con trinta céntimos).</p>

