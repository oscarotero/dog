---
date: '2003-12-19'
id: 23F12
page: 15
number: 246
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 15 de decembro de 2003, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da acta da xornada laboral para o ano 2004 do convenio colectivo
  do sector da construcción.
range: Resolución
url: 'https://www.xunta.gal/dog/Publicados/2003/20031219/Anuncio23F12_gl.html'
---
<p>Vista a acta da xornada laboral para o ano 2004 do convenio colectivo do sector da construcción, con nº de código 3600435 que tivo entrada nesta delegación provincial o día 2-12-2003, subscrito en representación da parte económica pola Asociación Provincial de Empresarios da Construcción, e da parte social, pola centrais sindicais CC.OO., UGT e CIG, en data 1-12-2003. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que</p>
<p>consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 15 de decembro de 2003.</p>
<p>Joaquín Macías Sánchez</p>
<p>Delegado provincial de Vigo</p>
<p>Comisión deliberadora do convenio colectivo da construcción</p>
<p>-Asistentes:</p>
<p>* UGT:</p>
<p>Lourdes Diz Lorenzo.</p>
<p>Ramón Carrera Molares.</p>
<p>José C. Rodríguez del Río.</p>
<p>Francisco Peixoto Costas.</p>
<p>Jesús Crespo Araújo.</p>
<p>* CC.OO.</p>
<p>Laureano Barros.</p>
<p>José Joaquín Dasilva.</p>
<p>Marcos González Oliveira.</p>
<p>* CIG.</p>
<p>Xosé Xoán Melón.</p>
<p>Alberto Fernández Campo.</p>
<p>* APEC.</p>
<p>Anselmo Hernández Luján.</p>
<p>José Pampillón Alonso.</p>
<p>José A. Martínez Fernádnez.</p>
<p>Yolanda Carballo Martínez.</p>
<p>En Vigo, o 1 de decembro de 2003, na sede da Asociación Provincial de Empresarios da Construcción (APEC), reúnense as persoas que figuran á marxe nas representacións que se indican.</p>
<p>Como único punto da orde do día trátase o tema da xornada laboral prevista no artigo 43 do actual convenio colectivo que para o ano 2004 será de 1.750 horas de traballo efectivo.</p>
<p>O texto do artigo 43º do convenio relativo á xornada laboral dirá textualmente:</p>
<p>1. A xornada ordinaria anual durante o período de vixencia do presente convenio será de 1.750 horas segundo o calendario laboral anexo.</p>
<p>2. A xornada ordinaria semanal será de 40 horas de luns a venres durante toda a vixencia deste convenio.</p>
<p>3. Os traballadores terán dereito a un paro de 15 minutos durante a mañá para toma-lo bocadillo segundo as necesidades do servicio.</p>
<p>4. Tendo en conta as condicións climatolóxicas e as necesidades das distintas actividades do sector, poderase pactar nas empresas, a distribución da xornada máxima anual, sen que en ningún caso se poidan superar nove horas diarias nin as corenta horas semanais de traballo efectivo.</p>
<p>5. Para adapta-la xornada ás 1.750 horas acordadas para o ano 2004, os días 5 de xaneiro, 23 e 24 de febreiro, 18 de marzo, 26 de xullo, 13 de agosto, 11 de outubro, 7, 2 horas do 23 (xornada de 6 horas), 24 e 31 de decembro terán a consideración de festivos e aboables para tódolos efectos.</p>
<p>6. Ademais dos días sinalados anteriormente, nos seguintes concellos por coincidi-lo festivo local con día non laborable, fíxanse os seguintes festivos:</p>
<p>-O Rosal, Illa de Arousa, Salceda de Caselas, Tui, Vilaboa: 25 de febreiro.</p>
<p>-Vilagarcía de Arousa, 24 de maio.</p>
<p>-Cerdedo, O Rosal e Valga: 27 de xullo.</p>
<p>-Campolameiro: 9 de decembro.</p>
<p>7. En cada centro de traballo a empresa exporá en lugar visible o calendario laboral pactado a nivel de convenio ou o pactado en cada centro de traballo.</p>
<p>8. E non habendo máis asuntos que tratar, levántase a sesión.</p>

