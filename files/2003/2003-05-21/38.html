---
date: '2003-05-21'
id: 1182A
page: 6
number: 97
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 23 de abril de 2003 pola que se autoriza a tansmisión inter vivos da
  concesión da batea Mesejo VII.
range: Orde
url: 'https://www.xunta.gal/dog/Publicados/2003/20030521/Anuncio1182A_gl.html'
---
<p>Visto o expediente instruído para efectos de transmisión da batea Mesejo VII e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito do 30-9-2002, Fernando Hermo Suárez solicitou autorización para a transmisión da concesión da batea Mesejo VII.</p>
<p>Segundo.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca e Asuntos Marítimos.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autoriza-la transmisión inter vivos, a favor de Francisco Javier Hermo Torrado (52453540-Q) e José Daniel Hermo Torrrado (76777416-N) da concesión que se indica a continuación:</p>
<p>Identificación:</p>
<p>Tipo: viveiro (batea).</p>
<p>Nome: Mesejo VII.</p>
<p>Situación:</p>
<p>Cuadrícula nº: 40.</p>
<p>Polígono: E.</p>
<p>Distrito: Caramiñal (A Coruña).</p>
<p>Especies autorizadas: mexillón (Mytilus galloprovinciales).</p>
<p>Título habilitante:</p>
<p>Orde de outorgamento: 26-4-1967 (BOE/DOG nº 132, do 3-6-1967).</p>
<p>Remate da vixencia: 3-6-2007.</p>
<p>Actual titular: Fernando Hermo Suárez (33112856-D).</p>
<p>Novos titulares: Francisco Javier Hermo Torrado</p>
<p>(52453540-Q) e José Daniel Hermo Torrado</p>
<p>(76777416-N).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación desta orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
<p>Terceira.-Os novos titulares da concesión quedan subrogados nos dereitos e obrigas do anterior, desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contencioso-administrativa, que se interporá no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 23 de abril de 2003.</p>
<p>P.D. (Orde 14-6-1999, DOG nº 120, do 24 de xuño)</p>
<p>Beatriz Mato Otero</p>
<p>Delegada territorial da Coruña</p>

