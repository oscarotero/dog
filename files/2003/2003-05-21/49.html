---
date: '2003-05-21'
id: '11856'
page: 6
number: 97
agency: UNIVERSIDADE DE SANTIAGO DE COMPOSTELA
section: VI. ANUNCIOS
title: >-
  Resolución do 12 de maio de 2003 pola que se ordena a publicación da
  desafectación do edificio e predio denominado Hospital Xeral de Galicia na rúa
  de Galeras de Santiago de Compostela (A Coruña).
range: Resolución
url: 'https://www.xunta.gal/dog/Publicados/2003/20030521/Anuncio11856_gl.html'
---
<p>Con data do 14 de xullo do ano 1993 (DOG do 11 de agosto), aprobáronse as normas de xestión</p>
<p>patrimonial da Universidade de Santiago de Compostela, elaboradas de acordo coa lexislación básica aplicable (Constitución española, L.R.U., Lei autonómica 5/1987, do 27 de maio, Lei do consello social da universidade, e leis do patrominio da Comunidade Autónoma galega e do Estado e demais disposicións de desenvolvemento).</p>
<p>O título segundo das citadas normas, no seu artigo 10 establece que o alleamento ou gravame dos bens inmobles, requerirá a declaración de alienabilidade por parte do consello de goberno da universidade, tralo informe do Rectorado ou órgano en que este delegase as funcións e xestión en materia de patrimonio.</p>
<p>O artigo 5 das citadas normas, indica que os acordos relativos á disposición dos bens de dominio público, así como os patrimonais, corresponderán ó consello social, por proposta da xunta de goberno, de acordo coa lexislación aplicable.</p>
<p>Resultando que o ben inmoble Hospital Xeral de Galicia, situado na rúa das Galeras, s/n, de Santiago de Compostela (A Coruña), deixou de estar destinado ós fins educativos e de investigación superiores propios da universidade.</p>
<p>De conformidade co previsto na disposición adicional 8ª da Lei autonómica 8/1999, do 30 de decembro de medidas fiscais e orzamentarias e da función pública e actuación administrativa que di textualmente «De acordo co previsto no punto 5 da disposición adicional vixésimo terceira da Lei 50/1984, do 30 de decembro, de orzamentos xerais do Estado para 1985, cando se produza o cesamento das actividades docentes e asistenciais na parte do inmoble ocupada polo Hospital Clínico Universitario (Santiago de Compostela) que lle foi transferida á Comunidade Autónoma polo Real decreto 1754/1987, do 18 de decembro, a dita parte do inmoble deixará de formar parte da rede sanitaria e quedará sen efecto a súa adscrición demanial á Administración sanitaria, pasando a integrarse no patrimonio da Universidade de Santiago de Compostela.</p>
<p>Considerando que o consello de goberno da universidade, na súa sesión do día 9 de abril de 2003, acordou aprobar e propoñer ó consello social a desafectación das parcelas de propiedade da USC en Galeras. Expediente de reparcelación OE-5, e tendo en conta que o Pleno do citado consello social desta universidade, na sesión celebrada o día 23 de abril de 2003, tomou entre outros, o acordo de aproba-la desafectación das parcelas antes indicadas.</p>
<p>Este rectorado en cumprimento da normativa antes exposta, resolve a publicación da desafectación ó servicio público da educación superior do predio e máis do ben inmoble referidos con anterioridade, coa conseguinte asunción da súa natureza patrimonial a favor desta universidade.</p>
<p>Santiago de Compostela, 12 de maio de 2003.</p>
<p>Senén Barro Ameneiro</p>
<p>Rector da Universidade de Santiago de Compostela</p>

