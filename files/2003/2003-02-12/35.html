---
date: '2003-02-12'
id: '59E6'
page: 1598
number: 30
agency: CONCELLO DE MUGARDOS
section: VI. ANUNCIOS
title: >-
  Anuncio da aprobación definitiva da modificación puntual número 3 ó Plan Xeral
  de Ordenación Municipal para a redefinición das ordenanzas e o seu ámbito de
  aplicación no Plan Especial de Reforma Interior (PERI) de Punta Promontoiro.
range: Anuncio
url: 'https://www.xunta.gal/dog/Publicados/2003/20030212/Anuncio59E6_gl.html'
---
<p>O Pleno do Concello, en sesión celebrada con data do 31 de xaneiro de 2003, aprobou definitivamente a modificación puntual nº 3 ó Plan Xeral de Ordenación Municipal para a redefinición das ordenanzas e o seu ámbito de aplicación no Plan Especial de Reforma Interior (PERI) de Puna Promontoiro, redactado polo arquitecto Fernando Casqueiro Barreiro, en data setembro de 2002, e tramitada por instancia de Regasificadora del Noroeste, S.A.</p>
<p>En cumprimento do disposto no artigo 92 da Lei 9/2002, do 30 de decembro, de ordenación urbanística e protección do medio rural de Galicia, publícase o presente anuncio e remitirase á Consellería de Política Territorial, Obras Públicas e Vivenda copia autenticada do expediente e dous exemplares do instrumento aprobado definitivamente, debidamente dilixenciados polo secretario do concello.</p>
<p>Contra o acordo de aprobación definitiva, que pon fin á vía administrativa, poderase interpor recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da publicación deste anuncio.</p>
<p>Mugardos, 3 de febreiro de 2003.</p>
<p>Ramón Toimil Saavedra</p>
<p>Alcalde</p>

