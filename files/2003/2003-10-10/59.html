---
date: '2003-10-10'
id: 1D03E
page: 12
number: 197
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 22 de xullo de 2003, do Xurado Provincial de Clasificación de Montes
  Veciñais en Man Común da Coruña, polo que se inicia a tramitación do
  expediente 385 de cualificación do monte Barrigoso, pertencente ó lugar de
  Casais Pequeno, parroquia de Vimianzo, concello de Vimianzo.
range: Edicto
url: 'https://www.xunta.gal/dog/Publicados/2003/20031010/Anuncio1D03E_gl.html'
---
<p>Perante este Xurado Provincial de Clasificación de Montes Veciñais en Man Común tramítase o expediente nº 385, de cualificación do monte que ten as características que se indican a continuación:</p>
<p>Expediente: 385.</p>
<p>Monte: Barrigoso.</p>
<p>Comunidade: lugar de Casais Pequeno.</p>
<p>Parroquia: Vimianzo.</p>
<p>Concello: Vimianzo.</p>
<p>Superficie: 27,31 ha.</p>
<p>Estremas:</p>
<p>Norte: muros e formais de pedra que delimitan predios do Arcebispado de Santiago de Compostela, predio Tras da Cruz, predios de Manuel Lavandeira, Nieves Rama e outros propietarios particulares. Leste: formais de pedra que delimitan predios de Teresa Martínez, Plácido Ramos e outros propietarios particulares. Sur: muros de pedra que delimitan os predios de Ermelinda Esmorís, Bonificación Pérez e outros propietarios particulares, camiño ó monte de Xan. Oeste: muros de pedra que delimitan predios de Francisco Gándara, Esperanza Torrado e outros propietarios particulares.</p>
<p>Corresponde coa parcela 136 do polígono 12 do plano catastral da zona de Vimianzo. No expediente consta plano do monte e coordenadas UTM de descrición das súas estremas.</p>
<p>En virtude do acordado polo xurado, e en cumprimento da orde do instructor, do 22 de xullo de 2003, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio deste edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesadas, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación deste edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 22 de xullo de 2003.</p>
<p>Ana María Díaz López</p>
<p>Secretaria do Xurado Provincial de Clasificación</p>
<p>de Montes Veciñais en Man Común da Coruña</p>
<p>Visto e prace</p>
<p>Alfonso Vázquez-Castro Garma</p>
<p>Instructor</p>

