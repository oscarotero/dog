---
date: '2003-10-10'
id: 1D042
page: 12
number: 197
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 19 de setembro de 2003, da Delegación Provincial de Ourense, polo
  que se notifican as propostas de resolución dos expedientes sancionadores de
  montes relacionados no anexo e de referencia OU-39/03 M e OU-40/03 M, devoltos
  polo servicio de correos.
range: Edicto
url: 'https://www.xunta.gal/dog/Publicados/2003/20031010/Anuncio1D042_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que no anexo se mencionan a proposta de resolución do expediente sancionador por presunta infracción á Lei de montes, do 8 de xuño de 1957, e do seu Regulamento, aprobado polo Decreto 485/1962, do 22 de febreiro, ó non ser posible a súa notificación a través do servicio de correos.</p>
<p>Para os efectos previstos na Lei de réxime xurídico das administracións públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación, desta noficación para que poidan examina-los expedientes nesta delegación provincial, sita na rúa do Paseo nº 18-5º andar, e achegar por escrito as alegacións e os documentos, informacións ou proposta de probas que consideren convenientes na defensa dos seus dereitos, participándolles que teñen á súa disposición o expediente para examinalo, de conformidade co establecido no Regulamento para o exercicio da potestade sancionadora, aprobado polo Real decreto 1398/1993, do 4 de agosto.</p>
<p>Para resolve-lo expediente é competente por razón da contía da multa o director xeral de Montes e Industrias Forestais desta consellería (Orde da Consellería de Medio Ambiente do 16 de xullo de 2003), de acordo co artigo 452 do Regulamento da Lei de montes.</p>
<p>O pagamento voluntario poderá implica-la terminación do procedemento sen prexuízo da posibilidade de interpoñe-los recursos procedentes (artigo 8.2º do Real decreto 1398/1993). O importe da sanción que en cada caso corresponda, farase efectiva na conta de recadación de multas e sancións da Xunta de Galicia empregando o impreso oficial que se facilitará na Delegación Provincial de Ourense, presentándoo en calquera entidade bancaria.</p>
<p>Ourense, 19 de setembro de 2003.</p>
<p>Miriam Areal López</p>
<p>Instructora</p>
<p>Visto e prace,</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Expediente, nº/ano: OU-039/03 Montes.</p>
<p>Denunciado: Maderas Acaf, S.L.L.</p>
<p>CIF: B-27280833.</p>
<p>Último enderezo coñecido: avenida de Galicia nº 52, Monforte de Lemos (Lugo).</p>
<p>Feito denunciado: superar con amplitude o prazo de vinte días sen ter acreditados os ingresos correspondentes ó aproveitamento do lote de madeira nº 32123, relativo ós montes Meda e Montouto 321/5585 adxudicado na poxa da data 17-2-2003.</p>
<p>Precepto infrinxido e sancionador: art. 423 do Regulamento de montes, aprobado polo Decreto 485/1962, do 22 de febreiro.</p>
<p>Sanción euros: 1.355,50 euros.</p>
<p>Expediente, nº/ano: OU-040/03 Montes.</p>
<p>Denunciado: Maderas Acaf, S.L.L.</p>
<p>CIF: B-27280833.</p>
<p>Último enderezo coñecido: avenida de Galicia nº 52, Monforte de Lemos (Lugo).</p>
<p>Feito denunciado: superar con amplitude o prazo de vinte días sen ter acreditado os ingresos correspondentes ó aproveitamento do lote de madeira nº 32124 relativo ó monte comunal de Rebordondo 321/55145 adxudicado na poxa de data 17-2-2003.</p>
<p>Precepto infrinxido e sancionador: artigo 423 do Regulamento de montes, aprobado polo Decreto 485/1962, do 22 de febreiro.</p>
<p>Sanción euros: 829,85 euros.</p>

