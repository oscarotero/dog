---
date: '2003-10-10'
id: 1CF6A
page: 12
number: 197
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 19 de xuño de 2003, da Delegación Provincial de Lugo, pola que
  se dispón a inscrición no rexistro e a publicación, no Diario Oficial de
  Galicia, da modificación dos artigos 4 e 7 do convenio colectivo de ámbito
  provincial para a empresa Alúmina Española, S.A. e Aluminio Español, S.A.
range: Resolución
url: 'https://www.xunta.gal/dog/Publicados/2003/20031010/Anuncio1CF6A_gl.html'
---
<p>Visto o acordo para a modificación dos artigos 4 e 7 no convenio colectivo da empresa Alúmina Española, S.A. e Aluminio Español, S.A. (código 2700062), no seu centro de traballo de San Cibrao, asinado o día 29 de maio de 2003, pola representación da mentada empresa e dos seus traballadores, e de conformidade co disposto no artigo 90 puntos 2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remiti-lo texto do mentado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Lugo, 19 de xuño de 2003.</p>
<p>Ana Chao Vázquez</p>
<p>Delegada provincial de Lugo</p>
<p>Acta da comisión negociadora do convenio colectivo para o centro de traballo de San Cibrao (Lugo)</p>
<p>Representantes dos traballadores:</p>
<p>José Luis Combarro Infantes.</p>
<p>Francisco Jiménez Corpas.</p>
<p>Jesús García García.</p>
<p>Manuel J. Fernández Rodríguez.</p>
<p>Representantes da dirección:</p>
<p>Emilio Marcos García.</p>
<p>Reunidos en San Cibrao, o día 29 de maio de 2003, as persoas arriba referenciadas, integrantes da comisión negociadora do 12ª convenio colectivo para o centro de traballo de San Cibrao, adoptan os seguintes acordos:</p>
<p>Primeiro.-Modifica-lo artigo 4 do 12º convenio colectivo, que queda redactado como segue:</p>
<p>Ámbito funcional.</p>
<p>Por razóns da función quedan excluídos das disposicións deste convenio, agás no disposto no artigo 7.2º del, os postos denominados función directiva.</p>
<p>Non obstante o anterior, calquera dos ocupantes dos postos de encargado disporán dun prazo de tres meses, a partir da sinatura deste convenio, para solicita-la súa inclusión nel. Ós ditos ocupantes seralles mantido o posto de traballo e a súa categoría profesional, adaptándose a súa retribución á liña marcada neste convenio.</p>
<p>Segundo.-Modifica-lo artigo 7, engadindo un novo punto 2, do 12º convenio colectivo, que queda redactado como segue:</p>
<p>Artigo 7.-Ingresos de persoal.</p>
<p>A selección e admisión do persoal será realizada pola dirección de empresa, que someterá ós solicitantes ás probas médicas, psicotécnicas e profesionais que considere necesarias.</p>
<p>En toda contratación deberán quedar garantidos os principios constitucionais de igualdade, mérito e capacidade, así como de publicidade.</p>
<p>O comité de empresa disporá de información, con antelación suficiente, dos procesos de selección que vaian ser convocados.</p>
<p>A dirección, consciente da responsabilidade social da empresa no contorno, comprométese, para a provisión autorizada de vacantes, a acudir preferentemente ás oficinas de emprego da zona, unha vez esgotadas as posibilidades de cobertura con persoal</p>
<p>do cadro de persoal do propio centro de traballo ou doutros centros do grupo Inespal.</p>
<p>En todo caso, a dita provisión realizarase dentro dun prazo de 2 meses, agás que medien circunstancias excepcionais que serán comunicadas ó comité de empresa.</p>
<p>O comité de empresa, recibirá mensualmente relación nominal das altas e baixas habidas no cadro de persoal, así como das previsións de cobertura que vaian producirse.</p>
<p>Durante a vixencia de convenio a dirección fomentará na medida do posible a suscrición de concertos con institucións o centros educativos, co obxecto de facilita-las accións de formación ou aprendizaxe.</p>
<p>7.1. Contrato de relevo.</p>
<p>Acórdase o establecemento de contratos de relevo nas seguintes condicións: réxense polo establecido no artigo 12.6 do Estatuto dos traballadores, así como o establecido no capítulo IV do Real decreto 144/1999, do 29 de xaneiro, e coas especificacións que se recollen a continuación:</p>
<p>Persoal afectado.</p>
<p>Afectará exclusivamente a aqueles empregados que se rexan integramente por convenio colectivo do centro Alúmina Española, S.A. e Aluminio Español S.A. en San Cibrao. O seu ofrecemento será obrigatorio para a empresa e a súa aceptación voluntaria para o traballador.</p>
<p>Calendario de aplicación.</p>
<p>Durante o ano 2001 ó persoal con 62 anos cumpridos ou máis.</p>
<p>Durante o ano 2002: 61 anos ou máis.</p>
<p>Durante o ano 2003: 60 anos.</p>
<p>Durante o ano 2004: 60 anos.</p>
<p>Consideraranse para estes efectos os coeficientes reductores de idade de xubilación que puidesen existir.</p>
<p>Condicións económicas para persoal substituído de convenio colectivo.</p>
<p>Sempre que se dean os requisitos legais para poder ter acceso á xubilación parcial, e desde o día do cesamento no traballo a xornada completa, o empregado substituído para a tempo pacial, ó 23% da súa xornada, cobrando os seus devengos por parte da empresa nesa proporción e cobrando a pensión de xubilación parcial correspondente. A empresa complementará a suma de tódalas prestacións que reciba o empregado ata acadar brutas o 78% da retribución bruta anual que lle correspondería de estar a tempo completo e ata o momento da extinción da pensión da xubilación parcial por calquera das causas previstas no artigo 15 do Real decreto 144/1999, do 29 de xaneiro.</p>
<p>Os beneficios sociais da persoa substituída, por estaren a tempo parcial, serán proporcionais.</p>
<p>Plan de pensións: a empresa realizará as achegas correspondentes como se o empregado se atopase traballando a tempo completo.</p>
<p>Condicións para o empregado relevista de convenio colectivo:</p>
<p>O empregado de novo ingreso de convenio colectivo, entrará nas seguintes condicións:</p>
<p>1. O contrato será a tempo completo, agás que por interese do novo empregado e co fin de axiliza-lo relevo, sexa a tempo parcial. Neste caso o contrato non poderá ser inferior ó 77 % da xornada ordinaria.</p>
<p>2. A duración do contrato de relevista será a que estableza a lexislación vixente para estes contratos.</p>
<p>Flexibilidade nos relevos.</p>
<p>O momento de saída do empregado substituído está condicionado á existencia do relevo adecuado, e para facilitalo, ámbalas partes acordan:</p>
<p>1. Unha vez formalizado o contrato de relevo, a dirección establecerá un período de solapamento para formación do relevista no posto por un período máximo de tres meses.</p>
<p>2. Permítese que o relevo do persoal de oficina sexa de producción/mantemento e viceversa.</p>
<p>3. O relevista non impedirá a promoción interna, entrando ó nivel máis baixo dentro de cada grupo profesional, cando a dita posibilidade sexa viable.</p>
<p>4. Os relevistas serán dentro da unidade de traballo que forman as sociedades Alúmina Española, S.A. e Aluminio Español, S.A., en San Cibrao, non sendo necesario que coincidan na mesma sociedade o relevista e o relevado.</p>
<p>7.2. Xubilación forzosa.</p>
<p>Dado o compromiso de rexuvenecemento de cadros de persoal que persegue a regulación do contrato de relevo, establécese como idade máxima de xubilación na empresa a de 65 anos, que operará como idade de xubilación forzosa para o traballador, sempre que reúna os requisitos para acceder á pensión da Seguridade Social.</p>
<p>Afectará a todo o persoal do centro de traballo de Aluminia Española, S.A. e Aluminio Español, S.A. en San Cibrao.</p>
<p>7.3. Vixencia.</p>
<p>As condicións aquí pactadas só serán de aplicación durante a vixencia deste convenio colectivo.</p>
<p>Terceiro.-As modificacións acordadadas entrarán con efectos da data de publicación do 12º convenio colectivo.</p>

