---
date: '2003-06-16'
id: 139EE
page: 7
number: 115
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 16 de maio de 2003, da Delegación Provincial de Pontevedra, pola
  que se notifica a proposta de resolución do expediente sancionador
  PO-EN-2002/31 (espacios naturais-Pontevedra).
range: Resolución
url: 'https://www.xunta.gal/dog/Publicados/2003/20030616/Anuncio139EE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona, a proposta de resolución dictada pola instructora no expediente que, por infracción á Lei 9/2001, do 21 de agosto, de conservación da natureza, se está a tramitar nesta delegación.</p>
<p>Para os efectos previstos no artigo 19 do Real decreto 1398/1993, do 4 de agosto, polo que se apro</p>
<p>ba o Regulamento do procedemento para o exercicio da potestade sancionadora, o denunciado disporá dun prazo de quince días hábiles, contados a partir do seguinte ó da publicación desta notificación, para examina-lo expediente, no Servicio de Medio Ambiente Natural, sito na r/ Benito Corbal, nº 47-5ª planta, e presenta-las alegacións que considere convenientes.</p>
<p>Pontevedra, 16 de maio de 2003.</p>
<p>José Antonio López Rodríguez</p>
<p>Delegado provincial de Pontevedra</p>
<p>ANEXO</p>
<p>Expediente: PO-EN-2002/31.</p>
<p>Denunciados: Carlos Eduardo Pais Freitas, con DNI: 11658088, enderezo: rúa Pereira Azevedo, nº 226 4415-081 de Perozinho-Vilanova de Gaia (Portugal); María Lourdes Mendes Rede, con DNI: 6904328, enderezo: rúa Castelo de Numao, nº 42-2º de Ramalde-Porto (Portugal); Daniel Silva Fernández, con DNI: 35570071-L, enderezo: A Ribeira, nº 72-Torneiros (Porriño) e Luis Alberto Barreiro Peixoto, con DNI: 77006316, enderezo: Vilas-Morgadáns (Gondomar).</p>
<p>Feitos denunciados: os denunciados, incumprindo as normas de planificación do parque, montaron a súa tenda nun dos lugares máis visitados do parque e a mantiveron ata o momento en que foi posible a súa identificación. No momento da denuncia alegaron que descoñecían a prohibición, pero segundo as indagacións oportunas ó caso, parece ser que na noite da súa chegada foron apercibidos da dita prohibición no bar-restaurante do Parque Natural do Monte Aloia.</p>
<p>Feitos denunciados o día 17 de agosto de 2002, ás 18.00 horas, no Parque Natural do Monte Aloia, no lugar de Pazos de Reis, do concello de Tui.</p>
<p>Data do acordo da incoación: 28-10-2002.</p>
<p>Precepto infrinxido: artigo 63.6º da Lei 9/2001, do 21 de agosto, de conservación da natureza, en relación co Decreto 274/2001, do 27 de setembro, polo que se aproba o Plan de ordenación dos recursos naturais do Parque Natural do Monte Aloia.</p>
<p>Precepto sancionador: artigo 71 da Lei 9/2001, do 21 de agosto, de conservación da natureza.</p>
<p>Sanción: 601,02 euros que deberán pagar conxunta e solidariamente os catro denunciados.</p>

