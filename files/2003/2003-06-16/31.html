---
date: '2003-06-16'
id: 1398A
page: 7
number: 115
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (211/2003).
range: Edicto
url: 'https://www.xunta.gal/dog/Publicados/2003/20030616/Anuncio1398A_gl.html'
---
<p>Eu, Agustín Ignacio Pena López, secretario do Xulgado do Social número un da Coruña, fago saber que nos autos nº 211/2003 seguidos por instancia de Pablo Buján Sande contra Savecín, S.L. Asociados y Cía., Sociedad Comunitaria sobre despedimento, a maxistrada-xuíza deste xulgado, Isabel Olmos Parés, dictou sentencia, con data do 2 de maio de 2003, coa seguinte parte dispositiva:</p>
<p>«Que debo estimar e estimo integramente as pretensións da demanda, e cualifico como improcedente o despedimento obxecto deste proceso e condeno a empresa Savecín, S.L. Asociados y Cía., Sociedad Comanditaria a que readmita inmediatamente a Pablo Buján Sande nas mesmas condicións que rexían antes de se produci-lo despedimento, ou ben, á elección do empresario, á extinción da relación</p>
<p>laboral con aboamento á parte demandante dunha indemnización de 2.585,45 euros.</p>
<p>A devandita opción deberá de exercitarse no termo dos 5 días desde a notificación desta sentencia, mediante escrito ou comparecencia diante deste xulgado. Transcorrido o dito termo sen que o empresario tivese optado, entenderase que procede a readmisión.</p>
<p>Calquera que fose a elección, condeno así mesmo á parte demandada a que satisfaga á demandante os salarios que non teña percibido desde a data do despedimento ata a notificación desta resolución, tomándose en consideración para tal efecto o salario que se estima acreditado no feito probado 1º, e tendo en conta a limitación que establece o artigo 57 do Estatuto dos traballadores e que ata esta data ascenden á cantidade de 4.300 euros a razón dun salario diario de 50 euros.</p>
<p>Notifíquese esta sentencia ás partes, facéndolles saber que, en contra dela, poden presentar recurso de suplicación, que deberá de anunciarse diante deste xulgado no termo dos cinco días desde a notificación desta sentencia, e que será resolto, se é o caso, e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá, así mesmo, acrditar ó anuncia-lo recurso, ter consignado o importe da condena na conta de consignacións deste xulgado aberta en Banesto, conta nº 5602-60, podendo substituírse polo aseguramento mediante aval bancario, constando a responsabilidade solidaria do avalista, máis outra cantidade de 150,25 euros na conta 5602-65 e en calidade de depósito nun impreso separado ó importe da condena.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación a Savecín, S.L. Asociados y Cía., Sociedad Comanditaria que tivo o seu último enderezo coñecido na rúa Compostela, 8-3º centro, 15004 A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña, 2 de maio de 2003.</p>
<p>O secretario xudicial</p>
<p>Rubricado</p>

