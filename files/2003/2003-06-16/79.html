---
date: '2003-06-16'
id: 13A4E
page: 7
number: 115
agency: DEPUTACIÓN PROVINCIAL DA CORUÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030616/Anuncio13A4E_gl.html'
---
<p>José Luis Almau Supervía, secretario xeral da Deputación Provincial da Coruña, certifica que na sesión plenaria ordinaria celebrada o día vinteoito de febreiro de dous mil tres, se adoptou, entre outros, o seguinte acordo:</p>
<p>4. Ampliación da delegación de competencias en materia tributaria por diversos concellos da provincia, 2º grupo.</p>
<p>Acepta-la ampliación de competencias delegadas en materia tributaria acordada por diversos concellos da provincia, tocante coas materias e concellos seguintes.</p>
<p>Recadación voluntaria e executiva das sancións municipais por infraccións da Lei sobre tráfico, circulación de vehículos de motor e seguridade vial, incluíndo a colaboración previa cos concellos para identifica-los propietarios dos vehículos cos que se cometeran infraccións: concellos de Cariño, Cerceda, A Laracha, Malpica de Bergantiños, Oroso e Outes.</p>
<p>A aceptación destas competencias realízase a expensas de que os correspondentes acordos municipais sexan elevados a definitivos.</p>
<p>O exercicio das competencias delegadas obxecto de aceptación, que se levará a cabo nos termos establecidos nas bases para a prestación de servicios tributarios para os concellos da provincia, aprobadas para o efecto por esta corporación provincial, producirá efectos o día 2 de xaneiro de 2003.</p>
<p>E para que conste, estendo este anuncio na Coruña o seis de xuño de dous mil tres.</p>
<p>José Luis Almau Supervía</p>
<p>Secretario da Deputación Provincial da Coruña</p>
<p>Visto e prace</p>
<p>José Luis Torres Colomer</p>
<p>Presidente da Deputación Provincial da Coruña</p>

