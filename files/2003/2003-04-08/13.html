---
date: '2003-04-08'
id: CDA2
page: 4
number: 69
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: IV. OPOSICIÓNS E CONCURSOS
title: >-
  Orde do 31 de marzo de 2003 pola que se resolve definitivamente a convocatoria
  pública para a provisión, polo sistema de libre designación, de seis postos de
  traballo vacantes na Consellería de Xustiza, Interior e Administración Local
  anunciada por Orde do 10 de febreiro de 2003.
range: Orde
url: 'https://www.xunta.gal/dog/Publicados/2003/20030408/AnuncioCDA2_gl.html'
---
<p>Convocada por Orde do 10 de febreiro de 2003 (DOG nº 36, do 20 de febreiro) a provisión, polo sistema de libre designación, de seis postos de traballo vacantes na Consellería de Xustiza, Interior e Administración Local, e xa resolta parcialmente por Orde do 11-3-2003 (DOG nº 54, do 18 de marzo), de conformidade co previsto no artigo 27.2º da Lei 4/1988, do 26 de maio, da función pública de Galicia, na súa nova redacción dada polas leis 4/1991, do 8 de marzo, e 3/1995, do 10 de abril, e nos artigos 16 e 17 do Decreto 93/1991, do 20 de marzo, e no uso das facultades conferidas polo artigo 15.4º da devandita lei, esta consellería</p>
<p>DISPÓN:</p>
<p>Primeiro.-Adxudicarlle destino, no posto de traballo que se indica, ó persoal que se relaciona no anexo desta orde.</p>
<p>Segundo.-O persoal mencionado deberá tomar posesión no prazo sinalado no artigo 14 do Decreto 93/1991, do 20 de marzo.</p>
<p>Terceiro.-Contra esta orde, que pon fin á vía administrativa, os interesados poderán interpor recurso contencionso-administrativo perante o Xulgado do Contencioso-Administrativo competente no prazo de dous meses contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 31 de marzo de 2003.</p>
<p>Antonio Pillado Montero</p>
<p>Conselleiro de Xustiza, Interior e Administración Local</p>
<p>ANEXO</p>
<p>NRP o DNI: 3497441613A2207.</p>
<p>Apelidos e nome: Vila Pérez, Diego Ramón.</p>
<p>Grupo: D.</p>
<p>Corpo/escala: auxiliar.</p>
<p>Código do posto: XUC020000015770001.</p>
<p>Denominación: secretario/a do secretario xeral.</p>
<p>Nivel: 18.</p>
<p>Dependencia: Secretaría Xeral.</p>
<p>Localidade: Santiago de Compostela.</p>

