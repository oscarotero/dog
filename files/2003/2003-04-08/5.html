---
date: '2003-04-08'
id: CD7E
page: 4
number: 69
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de febreiro de 2003, da Dirección Xeral de Relacións
  Laborais, pola que se dispón a inscrición no rexistro e a publicación, no
  Diario Oficial de Galicia, da revisión salarial do convenio colectivo de
  editoriais para o ano 2002.
range: Resolución
url: 'https://www.xunta.gal/dog/Publicados/2003/20030408/AnuncioCD7E_gl.html'
---
<p>Visto o texto para a revisión salarial do convenio colectivo de editoriais, que subscribiu a comisión mixta paritaria do referido convenio o 10 de febreiro</p>
<p>de 2003, e de conformidade co disposto no artigo 90.2º e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta Dirección Xeral de Relacións Laborais</p>
<p>ACORDA:</p>
<p>Primeiro.-Ordena-la inscrición da devandita revisión salarial no rexistro xeral de convenios desta dirección xeral.</p>
<p>Segundo.-Remiti-lo texto orixinal ó correspondente servicio deste centro directivo.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Santiago de Compostela, 27 de febreiro de 2003.</p>
<p>Pilar Cancela Rodríguez</p>
<p>Directora xeral de Relacións Laborais</p>
<p>En Vigo, na sede da Asociación Galega de Editores sendo as 17 horas do día 10 de febreiro de 2003, coa asistencia de Fabiola Sotelo Sotelo, Pilar Sampil Sánchez e José Manuel Fernández Cadahía, en representación da Asociación Galega de Editores e de Manuel Martínez Barreiro, Fernando Fernández González e Jesús Costa Argibay, en representación do sindicato Confederación Intersindical Galega (CIG), celébrase a reunión da comisión mixta paritaria do convenio galego de editoriais coa seguinte orde do día:</p>
<p>1º Cláusula de revisión salarial do ano 2002.</p>
<p>2º Táboa salarial do ano 2003.</p>
<p>Adóptanse os seguintes acordos:</p>
<p>1º Actualización das retribucións salariais do ano 2002, motivada pola diferencia entre o aumento do 3% realizado no ano 2002, e o IPC real do ano 2002 calculado para Galicia polo Instituto Nacional de Estatística, 4,3%.</p>
<p>Consonte os artigos 7.3º 1. e 7.3º 2. do convenio colectivo galego de editoriais establécese que:</p>
<p>Co efecto retroactivo o 1 de xaneiro de 2002, a comisión mixta paritaria acorda proceder á actualización do salario base e do complemento lineal do convenio, consonte a táboa salarial anexa I.</p>
<p>2º Para o período comprendido entre o 1 de xaneiro e o 31 de decembro de 2003, a porcentaxe de aumento da contía do salario base e o complemento lineal é do 2,5%.</p>
<p>Consonte os artigos 7.3º 1. e 7.3º 2. do convenio colectivo galego de editoriais establécese que:</p>
<p>Co efecto retroactivo o 1 de xaneiro de 2003, a comisión mixta paritaria acorda proceder á actualización do salario base e do complemento lineal do convenio, consonte a táboa salarial anexa II.</p>

