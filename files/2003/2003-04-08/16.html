---
date: '2003-04-08'
id: CDAE
page: 4
number: 69
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: IV. OPOSICIÓNS E CONCURSOS
title: >-
  Orde do 28 de marzo de 2003 pola que se resolve a convocatoria para a
  provisión, polo sistema de libre designación, de catro postos de traballo
  vacantes na Consellería de Asuntos Sociais, Emprego e Relacións Laborais,
  anunciada por orde desta consellería do 12 de febreiro de 2003 (Diario Oficial
  de Galicia número 39, do 25 de febreiro).
range: Orde
url: 'https://www.xunta.gal/dog/Publicados/2003/20030408/AnuncioCDAE_gl.html'
---
<p>Convocada a provisión, polo sistema de libre designación, de catro postos de traballo vacantes na Consellería de Asuntos Sociais, Emprego e Relacións Laborais, mediante Orde do 12 de febreiro de 2003 (DOG nº 39, do 25 de febreiro), de conformidade</p>
<p>co establecido nas bases quinta e sexta da referida orde, esta consellería</p>
<p>RESOLVE:</p>
<p>Primeiro.-Adxudicar destino, nos postos de traballo que se indican, ós funcionarios que se expresan no anexo desta orde, seleccionados conforme o establecido nas bases da convocatoria, realizada por orde desta consellería do 12 de febreiro de 2003.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>Se na data na que debe cesar no seu destino o funcionario está gozando un período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo dos tres días seguintes ó do cesamento, de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-O xefe do centro no que cause baixa o funcionario, así como o daquel no que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante esta consellería, no prazo dun mes contado desde o día seguinte ó da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 28 de marzo de 2003.</p>
<p>María José Cimadevila Cea</p>
<p>Conselleira de Asuntos Sociais,</p>
<p>Emprego e Relacións Laborais</p>
<p>ANEXO</p>
<table><tbody><tr><td></td></tr>
<tr><td>DNI ou NRP</td><td>Grupo</td><td>Apelidos e nome</td><td>Código do posto</td><td>Denominación</td><td>Nivel</td><td>Centro de destino</td><td>Localidade</td></tr>
<tr><td></td></tr>
</tbody></table>
<table><tbody><tr><td>3497176646 A2059</td><td>D</td><td>Gutiérrez Álvarez, Angelina Isabel</td><td>AS.C01.00.000.15770.001</td><td>Xefe de secretaría
do/a conselleiro/a</td><td>20</td><td>Gabinete
do conselleiro/a</td><td>Santiago de Compostela</td></tr>
<tr><td></td></tr>
<tr><td>3329691846 A2059</td><td>D</td><td>Fandiño Viqueira, María Isabel</td><td>AS.C02.00.000.15770.001</td><td>Secretario/a
do/a secretario/a xeral</td><td>18</td><td>Secretaría Xeral</td><td>Santiago de Compostela</td></tr>
<tr><td></td></tr>
<tr><td>7651972635 A2051</td><td>B</td><td>García Vaamonde, Concepción</td><td>XU.C04.00.001.15770.004</td><td>Xefe de Servicio
de Relacións Laborais</td><td>28</td><td>Subdirección Xeral
de Traballo</td><td>Santiago de Compostela</td></tr>
<tr><td></td></tr>
<tr><td>3383706424 A2060</td><td>A</td><td>Peña Cebreiro, María Luisa</td><td>XU.C07.00.000.15770.020</td><td>Secretario/a do Consello Galego
de Relacións Laborais</td><td>30</td><td>Consello Galego
de Relacións Laborais</td><td>Santiago de Compostela</td></tr>
<tr><td></td></tr></tbody></table>

