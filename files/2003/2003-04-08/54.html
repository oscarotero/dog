---
date: '2003-04-08'
id: CE4E
page: 4
number: 69
agency: CONCELLO DA CORUÑA
section: VI. ANUNCIOS
title: Anuncio (EDD 10/2002).
range: Anuncio
url: 'https://www.xunta.gal/dog/Publicados/2003/20030408/AnuncioCE4E_gl.html'
---
<p>O Pleno do Concello, en sesión realizada o día 10 de marzo de 2003, adoptou, entre outros, o seguinte acordo:</p>
<p>Primeiro.-Aprobar definitivamente o estudio de detalle para reaxustamento de aliñacións e rasantes e ordenación de volumes do polígono H10.02 rúa Abegondo, promovido pola Comisión Xestora constituída para a execución do polígono.</p>
<p>Segundo.-Publica-lo presente acordo no Diario Oficial de Galicia e no BOP e comunica-la aprobación ó conselleiro de Política Territorial, Obras Públicas e Vivenda, dándolle traslado dunha copia autenticada do expediente administrativo e de dous exemplares do instrumento aprobado definitivamente, todo iso para facer efectivo o previsto no artigo 48 da Lei 1/1997, do 24 de marzo, do solo de Galicia.</p>
<p>Terceiro.-Notifica-lo acordo de aprobación definitiva á Comisión Xestora do polígono.</p>
<p>Este acordo pon fin á vía administrativa, podendo interpor contra este, con carácter potestativo, recurso de reposición perante o órgano que o dictou, no prazo dun mes, ou directamente recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, ámbolos dous prazos contados a partir do día seguinte a aquel no que se practicou a notificación ou, se é o caso, a publicación; todo iso de conformidade cos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, en relación co artigo 46 da Lei da xurisdicción contencioso-administrativa, do 13 de xullo de 1998, sen prexuízo de calquera outro que estime pertinente.</p>
<p>O que se publica para xeral coñecemento e para produci-los efectos previstos neste acordo.</p>
<p>A Coruña, 13 de marzo de 2003.</p>
<p>Salvador Fernández Moreda</p>
<p>Concelleiro delegado de Urbanismo</p>

