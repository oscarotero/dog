---
date: '2003-07-09'
id: '167E2'
page: 9
number: 132
agency: 'REGASIFICADORA DEL NOROESTE, S.A.'
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030709/Anuncio167E2_gl.html'
---
<p>1.Entidade adxudicadora: Regasificadora del Noroeste, Sociedad Anónima (Reganosa), A Cruz de Meá, 23, 15620 Mugardos, A Coruña (España).</p>
<p>reganosa*reganosa.com.</p>
<p>Número de teléfono: 0034-981 47 17 20.</p>
<p>Número de fax: 0034-981 14 17 21.</p>
<p>2. Natureza do contrato: construcción da rede de gasoductos de Reganosa.</p>
<p>3. Lugar e entrega de execución: a execución dos traballos realizaranse nos lugares polos que pase o gasoducto, sendo os principais municipios os seguintes: ramal norte: Mugardos (A Coruña), As Pontes de García Rodríguez (A Coruña), Guitiriz (Lugo) e para o ramal sur: Mugardos (A Coruña), Betanzos (A Coruña), Abegondo (A Coruña) e Arteixo (A Coruña).</p>
<p>4. Obxecto do contrato.</p>
<p>a) Contrato de subministración, construcción, posta en servicio e probas na modalidade chave en man agás o proxecto e máis os terreos, que serán achegados por Reganosa, para a rede de gasoductos que se realizará nas provincias da Coruña e de Lugo, incluíndo amoreamento e subministración de tódolos materiais, construcción, montaxe, probas, posta en gas e elaboración dos manuais de operación e mantemento, ademais de toda a documentación soporte necesaria para a correcta construcción e posta en servicio da rede de gasoductos.</p>
<p>A rede estará constituída por un gasoducto que conectará, polo norte, desde a planta de GNL en Mugardos (A Coruña) ata a conexión coa rede básica en Guitiriz, e, polo sur, desde a planta de GNL ata a conexión á rede básica en Abegondo e ramal a Sabón.</p>
<p>b) Para efectos de contratación, a rede dividirase en 5 lotes, que poderán ser licitados parcialmente ou no seu conxunto:</p>
<p>b.1. Tramo Mugardos-Cabanas, de 10 km de lonxitude, constituído por dous tubos independentes de 26'' e 9,5 mm de espesor, en aceiro ó carbono de calidade API 5L X-70, con revestimento de polietileno. Estación de válvulas e trampas de rascadores.</p>
<p>b.2. Tramo Cabanas-Abegondo. Constituído por un tubo das mesmas características ó anterior, 29 km, dúas estacións de válvulas, unha estación de medida e unha trampa de rascadores.</p>
<p>b.3. Tramo Abegondo-Sabón. Un tubo 41 km de lonxitude e 16'' de diámetro, 7,1 mm de espesor calidade API 5L X-60 similar ós anteriores, 4 estacións de válvulas e dúas trampas de rascadores.</p>
<p>b.4. Tramo Cabanas-As Pontes de García Rodríguez. Un tubo de 29 km, de iguais características ca b.1 e 3 posicións de válvulas.</p>
<p>b.5. Tramo As Pontes de García Rodríguez-Guitiriz. Un tubo de 13 km, e iguais características có anterior, unha posición de válvulas, trampa de rascadores e estación de medida.</p>
<p>Cada tramo levará implícitos os sistemas de comunicación, control, protección catódica e tódalas instalacións auxiliares necesarias para o seu correcto funcionamento.</p>
<p>c) A construcción da rede de gasoductos realizarase baseándose no proxecto constructivo da rede de gasoductos asociados á planta de regasificación Mugardos, realizado por Reganosa.</p>
<p>5. Servicios: os indicados no número 4.</p>
<p>6. Variantes: non se admiten.</p>
<p>7. Exención do uso das especificacións europeas: as exencións, de se-lo caso, fundamentaranse na aplicación dos supostos previstos no artigo 14.1º, apartados a) e c), da Lei 48/1998.</p>
<p>8. Prazo de entrega: o prazo máximo de execución será de 23 meses desde a data de notificación da adxudicación do contrato.</p>
<p>Data do comezo dos traballos: aproximadamente no 4º trimestre do ano 2003.</p>
<p>9. Forma xurídica do oferente: de maneira preferente, a adxudicación realizarase a unha soa empresa, aínda que poderán admitirse, cando existan razóns obxectivas, agrupacións de interese económico ou agrupacións europeas de interese económico, consonte a lexislación española ou outra forma consorcial, sempre coa responsabilidade conxunta e solidaria das empresas participantes.</p>
<p>Os empresarios que asuman o compromiso de consitituírse en agrupación deberán nomear na súa solicitude de participación un dos empresarios ou representante como interlocutor e apoderado único diante da entidade adxudicataria durante a totalidade da execución do contrato.</p>
<p>10. Prazo de recepción de solicitudes.</p>
<p>a) Data límite de recepción das solicitudes de participación: vintedous días naturais (22), desde a data de envío deste anuncio.</p>
<p>b) Enderezo ó que debe remitirse: ve-lo indicado no 1.</p>
<p>c) Idioma: español.</p>
<p>11. Fianza de oferta: segundo se recolla no prego de condicións.</p>
<p>Fianza de contrato: logo de adxudicado o contrato, o contratista achegará unha fianza dunha porcentaxe que se determinará sobre a suma final do contrato, cun valor do 10 por 100.</p>
<p>12. Modalidade de pagamento: o prezo que se oferte deberá ser fixo e non revisable baixo ningún concepto ata o remate da obra e a entrega da instalación con tódalas probas e a documentación final.</p>
<p>A oferta será válida por un período mínimo de doce meses a partir da data de presentación.</p>
<p>13. Situación do contratista e condicións mínimas de carácter técnico e económico ás que debe axustarse: experiencia probada na realización de redes de gasoductos de transporte en alta presión B, de características similares á licitada, na modalidade de chave en man.</p>
<p>Na comunicación por parte dos candidatos, incluirase confirmación de interese nesta adxudicación e unha relación da experiencia acumulada en proxectos semellantes ó desta licitación.</p>
<p>Capacidade financeira para afrontar e respaldar un contrato deste importe e natureza, que se acreditará segundo o previsto na lexislación de contratos das administracións públicas.</p>
<p>14. Criterios de adxudicación: mellor oferta técnico-económica negociada.</p>
<p>15. Oferentes preseleccionados: non procede.</p>
<p>16. Data de publicación do anuncio no Diario Oficial das Comunidades Europeas: non procede.</p>
<p>17. Información complementaria: a adxudicación efectuarase polo procedemento negociado consonte o título IV da Lei 34/1998, do 30 de decembro.</p>
<p>A entidade contratante ten a intención de convidar a presentar ofertas a un mínimo de 3 e un máximo de 5 empresas.</p>
<p>18. Referencia publicación anuncio xornal: non aplica.</p>
<p>19. Data de envío do anuncio pola entidade contratante: 2 de xullo de 2003.</p>
<p>20. Data de recepción do anuncio:</p>
<p>Mugardos, 2 de xullo de 2003.</p>
<p>Mauro Arias Villa</p>
<p>Conselleiro delegado</p>

