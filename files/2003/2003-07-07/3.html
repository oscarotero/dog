---
date: '2003-07-07'
id: 159FA
page: 9
number: 130
agency: 'CONSELLERÍA DE FAMILIA, XUVENTUDE, DEPORTE E VOLUNTARIADO'
section: III. OUTRAS DISPOSICIÓNS
title: >-
  Orde do 2 de xullo de 2003 pola que se modifica a Orde do 7 de marzo de 2003,
  pola que se convocan e aproban as bases polas que se regula a concesión de
  axudas para levar a cabo programas de educación familiar que desenvolverán as
  corporacións locais.
range: Orde
url: 'https://www.xunta.gal/dog/Publicados/2003/20030707/Anuncio159FA_gl.html'
---
<p>A Orde do 7 de marzo de 2003 da Consellería de Familia, Xuventude, Deporte e Voluntariado, publicada no DOG número 53, do 17 de marzo de 2003, sinala na súa exposición de motivos que nos orzamentos xerais da Consellería de Familia, Xuventude, Deporte e Voluntariado para o exercicio 2003 existe na aplicación orzamentaria 14.02.212A.460.0 un crédito de 657.086,53 euros consignado para as axudas que se establecen nela, o cal poderá verse incrementado coas achegas doutras administracións públicas para o mesmo fin.</p>
<p>Recibida unha achega do Ministerio de Traballo e Asuntos Sociais e existindo por outra parte un remanente</p>
<p>de crédito na devandita aplicación que se considerou conveniente afectar a estes fins, acórdase incrementa-lo crédito que a Consellería de Familia, Xuventude, Deporte e Voluntariado tiña previsto destinar ó financiamento dos programas de educación familiar que desenvolverán as corporacións locais, polo que se fai necesario modifica-la orde de axudas no que respecta ó dito punto.</p>
<p>De acordo con todo o anterior, e no exercicio das facultades que me confire o artigo 34 da Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.-Modifica-lo parágrafo terceiro da exposición de motivos da Orde do 7 de marzo de 2003 pola que se convocan e aproban as bases polas que se regula a concesión de axudas para levar a cabo programas de educación familiar que desenvolverán as corporacións locais, o cal quedará redactado na forma seguinte:</p>
<p>«Nos orzamentos xerais da Consellería de Familia, Xuventude, Deporte e Voluntariado para o exercicio 2003 existe na aplicación orzamentaria 14.02.212A.460.0 para as axudas que se establecen no articulado desta orde, un crédito de 1.435.587,74 euros».</p>
<p>Disposicións derradeiras</p>
<p>Primeira.-Autorízase a directora xeral de Familia para dictar, no ámbito das súas competencias, as resolucións e instruccións necesarias para o desenvolvemento e execución desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 2 de xullo de 2003.</p>
<p>Pilar Rojo Noguera</p>
<p>Conselleira de Familia, Xuventude, Deporte</p>
<p>e Voluntariado</p>

