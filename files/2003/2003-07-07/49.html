---
date: '2003-07-07'
id: 15ABE
page: 9
number: 130
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 18 de xuño de 2003, da Dirección Xeral de Innovación e
  Desenvolvemento Pesqueiro, pola que se acorda ratifica-la adaptación dos
  estatutos da Confraría de Pescadores da Coruña, inscribila no Rexistro de
  Confrarías e das súas federacións e ordena-la súa publicación no Diario
  Oficial de Galicia.
range: Resolución
url: 'https://www.xunta.gal/dog/Publicados/2003/20030707/Anuncio15ABE_gl.html'
---
<p>Examinada a adaptación dos estatutos da Confraría de Pescadores da Coruña ó Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións, realizada en cumprimento da súa disposición transitoria primeira.</p>
<p>Comprobado que se cumpre o requisito que establece o artigo 4 do Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións, de aprobación pola xunta xeral da confraría, na súa reunión do 6 de febreiro de 2003, e de conformidade co disposto nos artigos 2 e 14 da Lei 9/1993, do 8 de xullo, de confrarías de pescadores de Galicia, e cos artigos 112 a), 113 e 114 do decreto citado, relativos ó rexistro de confrarías e das súas federacións.</p>
<p>A directora xeral de Innovación e Desenvolvemento Pesqueiro da Consellería de Pesca e Asuntos Marítimos, en representación desta, acorda ratifica-la adaptación dos estatutos da Confraría de Pescadores da Coruña, que consta de 94 artigos, unha disposición adicional, unha derrogatoria, e unha derradeira (62 folios), inscribila no Rexistro de Confrarías e das súas federacións no folio 43 do libro 1º e ordena-la súa publicación no Diario Oficial de Galicia, adquirindo desde este momento a eficacia xurídica que lle recoñecen as normas legais de aplicación.</p>
<p>Santiago de Compostela, 18 de xuño de 2003.</p>
<p>Rosa Mª Quintana Carballo</p>
<p>Directora xeral de Innovación e Desenvolvemento</p>
<p>Pesqueiro</p>

