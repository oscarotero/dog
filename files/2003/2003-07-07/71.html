---
date: '2003-07-07'
id: 15B16
page: 9
number: 130
agency: CONCELLO DE VERÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030707/Anuncio15B16_gl.html'
---
<p>A asemblea xeral de propietarios integrados na xunta compensación do polígono único do solo urbanizable do Plan Xeral de Ordenación Municipal de Verín, que tivo lugar o 1 de maio de 2003, aprobou inicialmente o proxecto de compensación do citado polígono, elaborado por instancia do propietario maioritario da devandita xunta de compensación Primosca, S.L.</p>
<p>Así mesmo, acordouse instar do Concello a aplicación do procedemento de ocupación directa da parcela de dominio e uso público de titularidade do Estado español (propietario non incorporado á xunta de compensación) de acordo co disposto no artigo 134 da Lei 1/1997, do 24 de marzo.</p>
<p>En cumprimento do disposto no artigo 133.8 da Lei 1/1997, do 24 de marzo, do solo de Galicia, en relación co artigo 102 da mesma norma, e disposición transitoria novena da Lei 9/2002, do 30 de decembro, de ordenación urbanística e protección do medio rural de Galicia, acórdase o sometemento a información pública do citado proxecto de compensación, así como da ocupación directa da parcela titularidade do Estado español como propietario non adherido á xunta de compensación do polígono único do solo urbanizable do PXOM de Verín, polo prazo de 20 días hábiles que se contarán a partir do día seguinte ó da publicación deste anuncio no Diario Oficial de Galicia, prazo durante o que o expediente poderá ser consultado no Servicio de Urbanismo deste concello para os efectos de que calquera persoa interesada formule as alegacións que considere oportunas.</p>
<p>Requisitos da ocupación directa.</p>
<p>Relación de terreos e propietarios afectados: parcela de forma irregular, de 474,8 m de superficie, que comprende o espacio libre de protección da estrada nacional 532; pertencente ó Ministerio de Fomento a título de expropiación forzosa.</p>
<p>Lindeiros:</p>
<p>Ó norte, sur e oeste coa parcela achegada nº 1, propiedade de Primosca, S.L.</p>
<p>Ó leste coa estrada nacional 532.</p>
<p>Aproveitamento urbanístico correspondente: 1,016% do aproveitamento total do polígono.</p>
<p>Polígono onde farán efectivo o seu dereito: no mesmo polígono obxecto do proxecto de compensación.</p>
<p>Verín, 30 de maio de 2003.</p>
<p>O alcalde</p>
<p>Rubricado</p>

