---
date: '2003-07-07'
id: 159F6
page: 9
number: 130
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 24 de xuño de 2003 pola que se declara de interese galego a Fundación
  Lucus Augusti e se ordena a súa inscrición no Rexistro de Fundacións, sección
  da Consellería da Presidencia, Relacións Institucionais e Administración
  Pública.
range: Orde
url: 'https://www.xunta.gal/dog/Publicados/2003/20030707/Anuncio159F6_gl.html'
---
<p>Con data do 23 de xuño de 2003 publicouse no Diario Oficial de Galicia a orde de clasificación da Consellería da Presidencia, Relacións Institucionais e Administración Pública do 11 de xuño de 2003, pola que se clasifica como mixta a Fundación Lucus Augusti e se adscribe á Consellería da Presidencia, Relacións Institucionais e Administración Pública, que terá que exercer plenamente o protectorado sobre ela.</p>
<p>A fundación foi constituída en escritura pública outorgada en Lugo, o día trece de xaneiro de dous mil tres, ante o notario Mario Alfonso Calvo Alonso, co número centro trinta e un do seu protocolo, por Hipólito Trinidad Losada, que intervén no seu propio nome e dereito, e que o fai, ademais, en nome e representación da Asociación Provincial de Empresarios de la Construcción de Lugo. Esta escritura foi emendada por outra posterior do 20 de maio de 2003, outorgada ante o mesmo notario e con número de protocolo mil novecentos cincuenta e sete.</p>
<p>Segundo consta no artigo 4 dos seus estatutos, o obxecto da fundación é a promoción de actividades culturais, comerciais, industriais, sociais, actividades formativas, calquera tema de interese autonómico galego, e outros</p>
<p>que teñan por obxecto a promoción e o desenvolvemento do sector da construcción e o seus derivados na provincia de Lugo especialmente.</p>
<p>Por todo iso, e en virtude das competencias que me confire o artigo 34.12º da Lei 1/1983, do 22 de febreiro, reguladora da Xunta de Galicia e do seu presidente, e segundo o establecido no artigo 8 da Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, e 32.3º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego,</p>
<p>DISPOÑO:</p>
<p>Artigo único.</p>
<p>1. Declarar de interese galego a Fundación Lucus Augusti ó cumpriren os seus estatutos as prescricións que para tal efecto sinala a vixente lexislación en materia de fundacións de interese galego.</p>
<p>2. Ordena-la inscrición da Fundación Lucus Augusti no Rexistro de Fundacións de Interese Galego, sección da Consellería da Presidencia, Relacións Institucionais e Administración Pública, para os efectos constitutivos que sinala la Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 24 de xuño de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>CONSELLERÍA DE FAMILIA, XUVENTUDE, DEPORTE E</p>
<p>VOLUNTARIADO</p>

