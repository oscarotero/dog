---
date: '2003-05-15'
id: 10BAA
page: 6
number: 93
agency: CONSELLERÍA DE SANIDADE
section: VI. ANUNCIOS
title: >-
  Cédula do 29 de abril de 2003, da Delegación Provincial de Lugo, pola que se
  notifica a resolución do expediente sancionador S-82/2002, por infraccións en
  materia sanitaria.
range: Cédula
url: 'https://www.xunta.gal/dog/Publicados/2003/20030515/Anuncio10BAA_gl.html'
---
<p>Con data do 7 de marzo de 2003, o delegado provincial da Consellería de Sanidade de Lugo dictou resolución do expediente sancionador nº S-82/2002 incoado na Delegación Provincial da Consellería de Sanidade de Lugo a Cervecería Mayor (Ramiro Veiga Pérez).</p>
<p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio da presente cédula, e segundo o disposto no número 5 do referido artigo, notifícase a Cervecería Mayor (Ramiro Veiga Pérez) o contido da referida resolución que figura como anexo, para que poida ter coñecemento dela.</p>
<p>Así mesmo, fáiselle sabe-lo dereito que o asiste para interpor recurso de alzada ante o conselleiro de Sanidade no prazo dun mes, contado desde o seguinte á publicación da presente cédula, segundo establece o artigo 115 da Lei 30/1992, do 26 de novembro, lembrándolle o seu dereito a consulta-lo expediente, depositado nas dependencias desta delegación, sita na rúa Montevideo nº 9 de Lugo, e obter, se é o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
<p>En caso de conformidade con esta resolución, deberá facer efectiva a multa no prazo de 15 días hábiles, mediante ingreso que debe efectuar en calquera oficina de Caixa Galicia, cta. contable 840-código 001 ou en Caixanova-Recadación Xunta: modelo XTAX e, empregando os impresos normalizados que lle serán facilitados nas dependencias desta delegación provincial. O pagamento voluntario porá fin ó expediente. De non facelo así, procederase ó seu cobramento pola vía de constrinximento.</p>
<p>A presente cédula expídese para que conste e lle sirva de notificación ó interesado, en cumprimento do disposto no artigo 59.5º da Lei 30/1992, do 26 de novembro.</p>
<p>Lugo, 29 de abril de 2003.</p>
<p>Dámaso López Rodríguez</p>
<p>Delegado provincial de Lugo</p>
<p>ANEXO</p>
<p>1. Nº expediente: S-82/2002.</p>
<p>2. Denunciado: Cervecería Mayor (Ramiro Veiga Pérez).</p>
<p>3. DNI/NIF: 33321678-Z.</p>
<p>4. Último enderezo coñecido: rúa Monte Pena Maior nº 3, 27004 Lugo.</p>
<p>5. Feitos imputados: infraccións das normas de hixiene para a elaboración, distribución e comercio de comidas preparadas e das relativas ós manipuladores de alimentos.</p>
<p>6. Preceptos infrinxidos: artigo 35 a) da Lei 14/1986, do 25 de abril, xeral de sanidade; artigo 2.1º.1. do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da producción agroalimentaria; artigo 1.1º c) do Decreto 157/1985, do 11 de xullo, da Xunta de Galicia, polo que se regulan as infraccións e sancións en materia sanitaria; artigos 3.4º e 12 do Real decreto 3484/2000, do 29 de decembro, polo que se establecen as normas de hixiene para a elaboración, distribución e comercio de comidas preparadas; artigo 4.1º do Decreto 239/1986, do 24 de xullo, da Xunta de Galicia, polo que se aproba o Regulamento de manipuladores de alimentos; artigo 7 do Real decreto 202/2000, polo que se establecen as normas relativas ós manipuladores de alimentos.</p>
<p>7. Tipificación: de acordo co artigo 35 a) da Lei 14/1986, do 25 de abril, xeral de sanidade, a infracción debe cualificarse como leve, e pode ser sancionada, de acordo co artigo 36.1º a) da citada lei, con multa de ata tres mil cinco euros con seis céntimos (3.005,06 A).</p>
<p>8. Sanción imposta: 150,25 A (cento cincuenta euros con vintecinco céntimos).</p>

