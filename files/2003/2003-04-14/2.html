---
date: '2003-04-14'
id: DA0E
page: 4
number: 73
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Decreto 215/2003, do 3 de abril, polo que se modifica o artigo 4 do Decreto
  1/1991, do 11 de xaneiro, que regula a concesión da Medalla de Galicia.
range: Decreto
url: 'https://www.xunta.gal/dog/Publicados/2003/20030414/AnuncioDA0E_gl.html'
---
<p>O elevado número de candidatos que se veñen propoñendo para a concesión da Medalla de Galicia por moi diversos sectores da sociedade galega, concorrendo en moitos deles méritos abondos para seren galardoados con tan importante distinción, fai necesario adapta-lo artigo 4 do Decreto 1/1991, do 11 de xaneiro, ás novas circunstancias.</p>
<p>Polo tanto, por proposta do conselleiro da Presidencia, Relacións Institucionais e Administración Pública, logo de deliberación do Consello da Xunta de Galicia, na súa reunión do día tres de abril de dous mil tres,</p>
<p>DISPOÑO:</p>
<p>Artigo único.-Queda modificado o artigo 4 do Decreto 1/1991, do 11 de xaneiro, polo que se regula a concesión da Medalla de Galicia, dándoselle a redacción seguinte:</p>
<p>«Artigo 4º</p>
<p>Anualmente poderanse conceder como máximo tres medallas de Galicia na súa categoría de ouro, dez de prata e vinte de bronce. Non se computarán neste número as medallas de Galicia que se outorguen, se é o caso, por razóns de cortesía ou reciprocidade.</p>
<p>Tampouco se computarán no número de medallas sinaladas no parágrafo anterior as que sexan concedidas a institucións, fundacións, asociacións e persoas xurídicas ou morais en xeral».</p>
<p>Disposición derrogatoria</p>
<p>Queda derrogado o Decreto 166/1995, do 16 de xuño, polo que se modifica o artigo 4 do Decreto 1/1991, do 11 de xaneiro, que regula a concesión da Medalla de Galicia.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, tres de abril de dous mil tres.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

