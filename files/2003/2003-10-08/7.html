---
date: '2003-10-08'
id: 1C47E
page: 12
number: 195
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 25 de setembro de 2003 pola que se convoca un curso sobre
  transportes.
range: Resolución
url: 'https://www.xunta.gal/dog/Publicados/2003/20031008/Anuncio1C47E_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2003, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dun curso sobre transportes, segundo o previsto no artigo 23 da Lei 3/1992, do 23 de marzo, de coordinación das policías locais, que deberá desenvolverse conforme as seguintes bases:</p>
<p>Obxectivos.</p>
<p>-Actualiza-los membros dos corpos e forzas de seguridade nos coñecementos e normativa necesarios que lles poidan ser útiles no desempeño posterior do seu labor profesional.</p>
<p>Destinatarios.</p>
<p>O curso vai dirixido ós membros dos corpos de Policía Local de Galicia e os membros da Unidade do CNP adscrita á Comunidade Autónoma de Galicia; e no caso de quedaren prazas vacantes, ós membros do Corpo Nacional de Policía e Garda Civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>Sen límite.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 28 de outubro de 2003, ás 14.00 horas.</p>
<p>3. As instancias deberán enviarse á Academia Galega de Seguridade; avenida da Cultura, s/n, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>O curso desenvolverase do 3 ó 7 de novembro de 2003.</p>
<p>O horario será de 16.00 a 20.00 horas.</p>
<p>Contido.</p>
<p>No curso desenvolveranse os seguintes módulos:</p>
<p>-I. Ámbito e normativa de aplicación. Clasificación. Títulos habilitantes. Distintivos.</p>
<p>-II. Transporte de mercadorías perigosas.</p>
<p>-III. Aparato de control tacógrafo. Tempos de conducción e descanso.</p>
<p>-IV. Prestación de servicios: transporte escolar, mercadorías perecedoiras, taxis, etc.</p>
<p>-V. Práctica de inspección e procedemento sancionador. Documentos de control.</p>
<p>Relación de admitidos.</p>
<p>A relación de admitidos publicarase o mesmo día 30 de outubro a partir das 14.00 horas, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Sede da Academia Galega de Seguridade, sita na avda. da Cultura, s/n, no concello da Estrada.</p>
<p>Certificado de aproveitamento.</p>
<p>Ó remate do curso entregaráselles un certificado de aproveitamento a aquelas persoas que acrediten a súa participación continuada a el e que superen as correspondentes probas de coñecementos.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 25 de setembro de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

