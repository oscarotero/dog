---
date: '2003-12-09'
id: 2302E
page: 15
number: 238
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 5 de novembro de 2003, da Dirección Xeral de Industria, Enerxía
  e Minas, pola que se somete a información pública o estudio de impacto
  ambiental e o plan de restauración do proxecto de pase a concesión de
  explotación derivada de permiso de investigación Faro, fracción 4ª, número
  4615.4, da provincia de Ourense e promovida por Minera de Rocas, S.L.
range: Resolución
url: 'https://www.xunta.gal/dog/Publicados/2003/20031209/Anuncio2302E_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25 de setembro), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de trinta días hábiles, contados a partir da publicación desta resolución, o estudio de impacto ambiental e o plan de restauración do proxecto de pase a concesión de explotación derivada de permiso de investigación Faro, fracción 4ª, nº 4615.4, situada en terreos do concello de Melón, provincia de Ourense e solicitado por Minera de Rocas, S.L.</p>
<p>Para os efectos informativos porase á disposición dos administrados que o soliciten un exemplar del para consulta nas oficinas desta dirección xeral así como nas dependencias da delegación provincial da Consellería de Innovación, Industria e Comercio correspondente e as alegacións formularanse durante o prazo sinalado nas mesmas oficinas.</p>
<p>Santiago de Compostela, 5 de novembro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

