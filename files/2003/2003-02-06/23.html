---
date: '2003-02-06'
id: 4B6A
page: 1
number: 26
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de xaneiro de 2002, da Dirección Xeral de Industria, Enerxía
  e Minas, pola que se autorizan as instalacións electromecánicas e se aproba o
  proxecto de execución do aproveitamento hidroeléctrico no río Tronceda, Salto
  de Cabana, concello de Mondoñedo, provincia de Lugo.
range: Resolución
url: 'https://www.xunta.gal/dog/Publicados/2003/20030206/Anuncio4B6A_gl.html'
---
<p>Visto o escrito presentado por Francisco Vázquez Fernández, na súa calidade de administrador da entidade Sociedad Española de Generación Eléctrica-Segel, S.L., con CIF B-27249788 e con enderezo rúa San Roque, nº 4, 5º A, 27002 Lugo, solicitando autorización administrativa e aprobación do proxecto de execución do aproveitamento hidroeléctrico no río Tronceda, Salto de Cabana, no termo municipal de Mondoñedo, provincia de Lugo, resultan os seguintes antecedentes de feito:</p>
<p>Primeiro.-Por resolución do presidente de Aguas de Galicia, con data do 19 de decembro de 2000, otorgouse a favor da Sociedad Española de Generación Eléctrica-Segel, S.L. unha concesión para aproveitar 2.600 l/s de agua do río Tronceda, no termo municipal de Mondoñedo (Lugo), con destino a producción de enerxía eléctrica.</p>
<p>Segundo.-Con data do 27 de xullo de 2001, a Sociedad Española de Generación Eléctrica-Segel, S.L., solicita a autorización administrativa e a aprobación do proxecto de execución das instalacións electromecánicas da central hidroeléctrica do río Tronceda, Salto de Cabana, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, de aplicación a este expediente en virtude do disposto na disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Real decreto 916/1985, do 25 de maio, modificado por Real decreto 249/1988, do 18 de marzo.</p>
<p>Terceiro.-As instalacións electromecánicas da central hidroeléctrica do río Tronceda, Salto de Cabana, segundo o proxecto de execución, asinado pola enxeñeira de camiños Nuria González González e polo enxeñeiro industrial Jorge Núñez Ares teñen as seguintes características:</p>
<p>-Azude de derivación e toma.</p>
<p>-Caudal máximo derivado: 2.600 l/s.</p>
<p>-Salto bruto: 53,55 m (entre cotas 128,0 e 77,6 m.s.n.m.).</p>
<p>-Dúas turbinas tipo Francis de eixo horizontal de 750 e 1.000 r.p.m., e de 1.900 e 700 l/s respectivamente.</p>
<p>-Dous xeradores asíncronos de 1.100 e 500 kVA de potencia e tensión de xeración de 0,69 kV.</p>
<p>-Un transformador de potencia de 2 MVA e relación de transformación 0,69/20 kV.</p>
<p>-Instalacións de mando, control, protección e medida.</p>
<p>Cuarto.-A Delegación Provincial da Consellería de Industria e Comercio de Lugo emitiu informe favorable, propoñendo a autorización administrativa e aprobación do proxecto de execución.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Real decreto 1995/2000, do 1 de decembro e o Real decreto 916/1985, do 25 de maio, modificado por Real decreto 249/1988, do 18 de marzo.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>-Autorizar administrativamente o aproveitamento hidroeléctrico do río Tronceda, Salto de Cabana, termo municipal de Mondoñedo, provincia de Lugo.</p>
<p>-Aproba-lo proxecto de execución das instalacións electromecánicas da citada central hidroeléctrica.</p>
<p>Queda obrigada a empresa titular da instalación a notifica-lo comezo e remate das obras para a súa inspección e posta en marcha, podendo a Administración autonómica deixar sen efecto esta resolución, despois do oportuno expediente, no momento que observe incumprimento dos regulamentos, condicionantes técnicos e de seguridade e medidas correctoras establecidas polos organismos e entidades que constan no expediente deste aproveitamento hidroeléctrico.</p>
<p>Contra esta resolución, que non é definitiva en vía administrativa, poderá interpoñer recurso de alzada, ante o conselleiro de Industria e Comercio da Xunta de Galicia, no prazo dun mes contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 29 de xaneiro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

