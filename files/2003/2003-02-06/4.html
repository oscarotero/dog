---
date: '2003-02-06'
id: 4B12
page: 1
number: 26
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 16 de xaneiro de 2003 pola que se declara de interese galego a
  Fundación Centro Tecnolóxico da Pizarra e se ordena a súa inscrición no
  Rexistro de Fundacións de Interese Galego.
range: Orde
url: 'https://www.xunta.gal/dog/Publicados/2003/20030206/Anuncio4B12_gl.html'
---
<p>Con data do 13 de decembro de 2002 publicouse no Diario Oficial de Galicia a orde da Consellería da Presidencia, Relacións Institucionais e Administración Pública do 28 de novembro de 2002 pola que se clasifica como de interese industrial a Fundación Centro Tecnolóxico da Pizarra, adscribíndoa á Consellería da Industria e Comercio, que terá que exercer plenamente o protectorado sobre ela.</p>
<p>A fundación foi constituída en escritura pública outorgada en Santiago de Compostela, o día 11 de marzo de 1999, ante o notario Manuel Julio Reigada Montoto, co número mil cento noventa e tres do seu protocolo, pola Fundación para o Fomento de Calidade Industrial e Desenvolvemento Tecnolóxico de Galicia e pola Asociación Galega de Pizarristas.</p>
<p>Esta fundación, ó abeiro do establecido no artigo 4 dos seus estatutos, ten por obxecto principal destinar e afecta-lo seu patrimonio á realización de fins xerais de interese galego, no ámbito sectorial e territorial a que a súa denominación e fins se contraen. En xeral son fins desta fundación o apoio ó sector mineiro de Galicia, e en particular ó sector da lousa, mediante o desenvolvemento da investigación tecnolóxica de procesos e productos e o seu control de calidade, co fin de fomenta-la actividade, mellorando o rendemento das explotacións situadas en Galicia, de mellora-la súa competitividade e promociona-la súa comercialización. En concreto a fundación xestionará o Centro Tecnolóxico da Pizarra, co seu Laboratorio Tecnolóxico integrado no dito centro, e a Escola Técnica de Colocadores de Pizarra.</p>
<p>Por todo iso, e en virtude das competencias que me confire o artigo 34.12º da Lei 1/1983, do 22 de febreiro, reguladora da Xunta e do seu presidente, e segundo o establecido nos artigos 8 da Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, e 32.3º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego,</p>
<p>DISPOÑO:</p>
<p>Artigo único.</p>
<p>1. Declarar de interese galego a Fundación Centro Tecnolóxico da Pizarra ó cumpriren os seus estatutos</p>
<p>as prescricións que para tal efecto sinala a vixente lexislación en materia de fundacións de interese galego.</p>
<p>2. Ordena-la inscrición da Fundación Centro Tecnolóxico da Pizarra no Rexistro de Fundacións de Interese Galego, sección da Consellería de Industria e Comercio, para os efectos constitutivos que sinala a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 16 de xaneiro de 2003.</p>
<p>Juan Rodríguez Yuste</p>
<p>Conselleiro de Industria e Comercio</p>

