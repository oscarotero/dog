---
date: '2003-02-06'
id: 4B2A
page: 1
number: 26
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 20 de xaneiro de 2003 pola que se convoca concurso de méritos para
  cubrir postos de asesores e/ou asesoras especialistas no Servicio de Formación
  do Profesorado.
range: Orde
url: 'https://www.xunta.gal/dog/Publicados/2003/20030206/Anuncio4B2A_gl.html'
---
<p>A Xunta de Galicia, a través do Decreto 245/1999, do 29 de xullo (DOG do 1 de setembro), regula a formación permanente do profesorado que imparte ensinanzas de niveis non universitarios en centros docentes públicos e privados concertados da Comunidade Autónoma de Galicia e establece, no punto 2º do seu artigo 1, que a dita formación permanente se desenvolverá a través do Servicio de Formación do Profesorado e dos Centros de Formación e Recursos.</p>
<p>Para poder levar a cabo as súas funcións no Servicio de Formación do Profesorado existe un equipo de asesores especialistas de área ou materia, familia profesional, ensinanzas de réxime especial, educación infantil e orientación educativa, sendo competencia da Consellería de Educación e Ordenación Universitaria determina-lo perfil profesional deles, o cadro de asesores, o procedemento para o acceso a esta función e o proceso de avaliación do exercicio dela.</p>
<p>O perfil profesional dos candidatos e candidatas para desempeñar postos de asesores ou asesoras especialistas no Servicio de Formación do Profesorado deberá responder ó dun profesional do ensino de niveis educativos non universitarios capaz de colaborar no desenvolvemento das funcións que o Decreto 245/1999, no seu artigo 3, lle atribúe á Dirección Xeral de Ordenación Educativa e Formación Profesional. E, polo tanto, é importante que posúa unha sólida formación sobre a epistemoloxía, a estructura e a didáctica da área ou materia, así como un amplo coñecemento sobre os distintos elementos que conforman o currículo.</p>
<p>Neste sentido, consideraranse as destrezas básicas no manexo das tecnoloxías da información e da</p>
<p>comunicación aplicadas ó ensino, os fundamentos e as estratexias de avaliación e a capacidade de innovación e producción de materiais didácticos.</p>
<p>Debido á existencia de vacantes no cadro de asesores ou asesoras especialistas do Servicio de Formación do Profesorado, cómpre proceder a realiza-la oferta pública destas prazas.</p>
<p>En consecuencia, e en uso das atribucións que ten conferidas, esta consellería</p>
<p>DISPÓN:</p>
<p>Artigo 1º.-Obxecto.</p>
<p>Convócase concurso público de méritos para cubri-los postos de asesores e/ou asesoras especialistas no Servicio de Formación do Profesorado que se especifican no anexo I desta orde.</p>
<p>Artigo 2º.-Concursantes.</p>
<p>Poderán participar neste concurso os funcionarios de carreira dos corpos docentes que imparten ensinanzas de niveis non universitarios, con destino en centros dependentes da Consellería de Educación e Ordenación Universitaria, que reúnan os requisitos xerais fixados no artigo 3º desta orde.</p>
<p>Artigo 3º.-Requisitos.</p>
<p>Os profesores e as profesoras solicitantes deberán reuni-los seguintes requisitos con data do 31 de agosto de 2003:</p>
<p>1. Encontrarse en situación de servicio activo, ou servicios especiais, na Comunidade Autónoma de Galicia.</p>
<p>2. Contar cun mínimo de 3 anos de experiencia docente como funcionario de carreira. Para estes efectos computarase o presente curso académico.</p>
<p>Artigo 4º.-Instancias e documentación.</p>
<p>1. Instancias.</p>
<p>A. Os participantes no concurso deberán presenta-la súa solicitude mediante instancia axustada ó modelo que se publica no anexo II desta convocatoria, indicando as prazas que se solicitan por orde de preferencia.</p>
<p>B. A instancia, así como a documentación á que se alude no artigo 4º.2. da presente convocatoria, poderán presentarse no rexistro xeral da Consellería de Educación e Ordenación Universitaria (edificio administrativo de San Caetano, 15781 Santiago de Compostela), nos rexistros das delegacións provinciais da consellería ou en calquera das dependencias que sinala o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común e dirixiranse á directora xeral de Ordenación Educativa e Formación Profesional.</p>
<p>No caso de que se presentase a solicitude nunha oficina de correos, farase en sobre aberto, para que sexa datada e selada polo funcionario de correos antes de ser certificada.</p>
<p>2. Á instancia xuntarase a seguinte documentación:</p>
<p>A. Folla de alegacións e autobaremación, axustada ó modelo que se publica no anexo IV desta convocatoria.</p>
<p>B. Documentación á que se refire o anexo III desta convocatoria, para acreditar tódolos servicios e méritos alegados así como unha relación numerada, datada e asinada, dos documentos presentados seguindo a orde que aparece no citado anexo. Aqueles méritos alegados e non xustificados documentalmente non serán tidos en conta.</p>
<p>C. Proxecto de traballo como asesor ou asesora especialista no Servicio de Formación do Profesorado, cunha extensión máxima de 20 páxinas, tamaño DIN-A4, a unha soa cara, a dobre espacio e tamaño de letra de 12 puntos.</p>
<p>Na valoración dos proxectos terase en conta o carácter innovador na súa formulación, así como a capacidade para organizar, orientar e dar resposta ás situacións coas que poidan atoparse no desenvolvemento das súas funcións.</p>
<p>Artigo 5º.-Prazo de presentación.</p>
<p>1. O prazo de presentación de instancias e documentos será dun mes contado a partir do día seguinte ó da publicación desta orde no Diario Oficial de Galicia.</p>
<p>2. Os méritos alegados fóra do prazo de presentación das solicitudes non se terán en conta nin serán valorados.</p>
<p>Artigo 6º.-Comisión de selección.</p>
<p>1. O presente concurso será resolto por unha comisión de valoración formada polos seguintes membros:</p>
<p>-Presidente: o secretario xeral, ou persoa en quen delegue.</p>
<p>-Vocais: ata un máximo de catro vocais, con categoría de subdirector xeral, xefe de servicio ou membros da Inspección Educativa.</p>
<p>-Un funcionario da Consellería de Educación e Ordenación Universitaria, que actuará como secretario, con voz e sen voto.</p>
<p>-Os sindicatos integrantes da mesa sectorial de persoal docente non universitario poderán nomear un representante para asistir ás sesións da comisión.</p>
<p>-A comisión poderá solicita-la incorporación ós seus traballos de asesores especialistas, limitándose os devanditos asesores a prestaren a súa colaboración.</p>
<p>2. A comisión poderá dispoñe-la constitución dunha subcomisión técnica especializada para colaborar na valoración daqueles méritos e/ou proxectos de traballo que coiden pertinentes. Cada un dos sindicatos da Mesa Sectorial Docente poderá nomear un representante para a asistencia ás sesións da subcomisión con voz e sen voto.</p>
<p>3. Os membros da comisión e da subcomisión estarán suxeitos ás causas de abstención e recusación establecidas nos artigos 28 e 29 da Lei de réxime xurídico das administracións públicas e do procedemento administrativo común, e terán dereito a percibir asistencias e axudas de custo por concorreren ás sesións, conforme o Decreto 144/2001, do 7 de xuño, estando cualificadas na categoría primeira.</p>
<p>Artigo 7º.-Selección.</p>
<p>O proceso de selección constará de dúas fases. Unha primeira na que se valorarán os méritos ale</p>
<p>gados e mailo proxecto, e unha segunda na que se realizará unha entrevista ós aspirantes que superen a primeira fase.</p>
<p>Artigo 8º.-Primeira fase da selección.</p>
<p>1. A comisión fará públicas as puntuacións provisionais asignadas a cada un dos aspirantes, como resultado da aplicación do baremo que figura no anexo III. Estas listas publicaranse nos taboleiros de anuncios da Consellería de Educación e Ordenación Universitaria e das delegacións provinciais, así como na páxina web da Consellería de Educación e Ordenación Universitaria da Xunta de Galicia.</p>
<p>2. Os aspirantes poderán presenta-las alegacións que coiden convenientes contra a lista provisional, dirixidas ó presidente da comisión, no prazo de dez días naturais contados a partir do seguinte ó da súa publicación, por calquera dos procedementos recollidos no artigo 4º.1 b) desta orde.</p>
<p>3. Unha vez estudiadas e resoltas as alegacións presentadas, a comisión publicará a lista definitiva das puntuacións nos epígrafes de méritos e proxecto de traballo, nos taboleiros de anuncios dos servicios centrais e das delegacións provinciais da Consellería de Educación e Ordenación Universitaria, así como na páxina web da Consellería de Educación e Ordenación Universitaria da Xunta de Galicia.</p>
<p>Artigo 9º.-Segunda fase da selección.</p>
<p>1. Tódolos aspirantes que obteñan unha puntuación mínima de 4 puntos no proxecto serán convocados pola comisión de selección á realización dunha entrevista para apreciar mellor as circunstancias que concorren neles, e que versará sobre o proxecto presentado e sobre o desenvolvemento das funcións de asesoría.</p>
<p>2. Aqueles aspirantes que non acaden unha puntuación mínima de 4 puntos no proxecto e de 4 puntos na entrevista non poderán ser propostos pola comisión, e serán seleccionados aqueles aspirantes que obtendo as puntuacións mínimas sinaladas acaden as maiores puntuacións no total dos epígrafes previstos no baremo establecido no anexo III, para a praza que solicitan.</p>
<p>3. No caso de producirse empates no total de puntuacións outorgadas, estes resolveranse atendendo sucesivamente e por esta orde á maior puntuación nos puntos 7, 2.1, 1.1, 1.2 e 5.</p>
<p>Artigo 10º.-Proposta de nomeamento.</p>
<p>1. A relación provisional dos concursantes preseleccionados farase pública nos taboleiros de anuncios dos servicios centrais e das delegacións provinciais da Consellería de Educación e Ordenación Universitaria, así como na páxina web da Consellería de Educación e Ordenación Universitaria da Xunta de Galicia. Establecerase un prazo de dez días naturais contados a partir do seguinte ó da súa publicación, para que os interesados poidan efectua-las posibles reclamacións ou renuncias ás prazas adxudicadas provisionalmente.</p>
<p>2. Unha vez resoltas as reclamacións, admitidas as posibles renuncias e superado un proceso de formación por parte dos seleccionados, a comisión remi</p>
<p>tiralle ó conselleiro de Educación e Ordenación Universitaria a proposta de resolución desta convocatoria, xunto coa acta definitiva coa expresión das valoracións outorgadas a cada un dos candidatos, así como a relación final das persoas seleccionadas con mención do posto que se lle adxudicará a cada unha delas.</p>
<p>Artigo 11º.-Resolución da convocatoria.</p>
<p>1. Unha vez realizado todo o proceso anterior, a comisión de selección proporalle ó conselleiro de Educación e Ordenación Universitaria a adxudicación de postos, que será obxecto de publicación no Diario Oficial de Galicia, e pola que se entenderán notificados, para tódolos efectos, os concursantes ós que lles afecte.</p>
<p>Contra esta resolución, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes contado a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro) de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>2. As prazas adxudicadas son irrenunciables. Os funcionarios e funcionarias docentes que resulten seleccionados por esta convocatoria quedarán adscritos ós postos adxudicados a partir da data que se indique na resolución definitiva, e permanecerán neles en réxime de comisión de servicios, con reserva do posto de traballo de orixe, por un período dun ano, renovable ano a ano ata un máximo de seis no suposto de superación do proceso de avaliación do exercicio da súa actividade (artigo 15 do Decreto 245/1999).</p>
<p>Artigo 12º.-Devolución da documentación presentada.</p>
<p>Unha vez transcorridos tres meses desde a data de publicación da resolución definitiva, os interesados, ou os seus representantes legais, poderán retira-la documentación ante o presidente da comisión.</p>
<p>Artigo 13º.-Aplicación e desenvolvemento.</p>
<p>A presente disposición entrará en vigor o día seguinte ó da súa publicación no DOG.</p>
<p>Santiago de Compostela, 20 de xaneiro de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<p>POSTOS DE ASESORES E/OU ASESORAS ESPECIALISTAS DO SERVICIO</p>
<p>DE FORMACIÓN DO PROFESORADO</p>
<table><tbody><tr><td></td></tr>
<tr><td></td></tr>
<tr><td>Asesoría de:</td><td>Nº de prazas</td></tr>
<tr><td></td></tr>
</tbody></table>
<table><tbody><tr><td>Bibliotecas escolares</td><td>1</td></tr>
<tr><td></td></tr>
<tr><td>Matemáticas</td><td>1</td></tr>
<tr><td></td></tr>
<tr><td>Orientación</td><td>1</td></tr>
<tr><td></td></tr></tbody></table>
<p>ANEXO II</p>
<p>BAREMO</p>
<table><tbody><tr><td></td></tr>
<tr><td></td></tr>
<tr><td>Méritos</td><td>Puntos por curso, actividade, etc.</td><td>Total
puntos
máximo</td><td>Documentos xustificativos</td></tr>
<tr><td></td></tr>
</tbody></table>
<table><tbody><tr><td>1. Méritos específicos relacionados co posto ó que aspira.</td><td></td><td></td><td>Fotocopias cotexadas das certificacións acreditativas.</td></tr>
<tr><td>1.1. Dirección ou coordinación de actividades de formación do profesorado organizadas ou homologadas polas administracións educativas, así como as organizadas polas universidades. Non se valorarán as actividades realizadas durante o período de desempeño da súa función nas estructuras de formación.</td><td>Ata 25 horas: 0,05
De 26 a 50 horas: 0,10
De 51 a 100 horas: 0,15
Máis de 100 horas: 0,20</td><td>1</td><td></td></tr>
<tr><td>1.2. Participación como relator/a en actividades de formación do profesorado organizadas ou homologadas polas administracións educativas, así como as organizadas polas universidades. Non se valorarán as actividades realizadas durante o período de desempeño da súa función nas estructuras de formación.</td><td>Ata 5 horas: 0,05
De 6 a 10 horas: 0,10
Máis de 10 horas: 0,15</td><td>1</td><td></td></tr>
<tr><td>1.3. Participación en programas europeos.</td><td>0,25 por actividade</td><td>0,5</td><td></td></tr>
<tr><td>1.4. Participación en programas ou actividades de investigación e innovación educativa relacionadas coa especialidade á que se opta e que sexan convocados ou recoñecidos pola Administración.</td><td>0,50 por actividade</td><td>2</td><td></td></tr>
<tr><td>1.5. Participación en programas ou actividades de investigación e innovación educativa de carácter xeral e que sexan convocados ou recoñecidos pola administración.</td><td>0,50 por actividade</td><td>1</td><td></td></tr>
<tr><td>1.6. Por cada ano de servicio nas estructuras de formación do profesorado.</td><td>0,50 por ano</td><td>2</td><td></td></tr>
<tr><td></td></tr>
</tbody></table>
<table><tbody><tr><td>2. Asistencia a actividades de formación.</td><td></td><td></td><td>Fotocopias cotexadas das certificacións acreditativas.</td></tr>
<tr><td>Por asistencia a actividades de formación do profesorado organizadas ou homologadas polas Administracións educativas, así como as organizadas polas universidades:</td><td>Ata 25 horas: 0,05
De 26 a 50 horas: 0,10
De 51 a 100 horas: 0,15
Máis de 100 horas: 0,20</td><td></td><td></td></tr>
<tr><td>2.1. Actividades sobre aspectos curriculares, metodolóxicos e de avaliación propios da especialidade á que opta.</td><td></td><td>2</td><td></td></tr>
<tr><td>2.2. Actividades relacionadas con aspectos curriculares, metodolóxicos e de avaliación, de carácter xeral.</td><td></td><td>1</td><td></td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Méritos</td><td>Puntos por curso, actividade, etc.</td><td>Total
puntos
máximo</td><td>Documentos xustificativos</td></tr>
<tr><td></td></tr>
</tbody></table>
<table><tbody><tr><td>2.3. Actividades relacionadas coas tecnoloxías da información e da comunicación.</td><td></td><td>1</td><td></td></tr>
<tr><td>2.4. Actividades relacionadas cos idiomas, cos temas transversales do currículo ou coa atención á diversidade.</td><td></td><td>0,5</td><td></td></tr>
<tr><td></td></tr>
<tr><td>3. Publicacións.</td><td></td><td></td><td>Exemplares correspondentes con ISBN ou ISSN.</td></tr>
<tr><td>3.1. Publicacións de carácter científico, pedagóxico e didáctico relacionadas coa especialidade á que opta.</td><td>Por libro: ata 1
Por artigo: ata 0,25
Por vídeo, casette, CD, disquete e outras similares: ata 0,25</td><td>2</td><td></td></tr>
<tr><td>3.2. Publicacións educativas de carácter xeral.</td><td></td><td>1</td><td></td></tr>
<tr><td></td></tr>
<tr><td>4. Titulacións académicas.</td><td></td><td></td><td>Fotocopias cotexadas dos títulos ou certificacións de estudios.</td></tr>
<tr><td>4.1. Polo título de doutor.</td><td>1</td><td></td><td></td></tr>
<tr><td>4.2. Por cada titulación universitaria de grao superior distinta á alegada para o ingreso no corpo desde o que participa.</td><td>0,50</td><td>2</td><td></td></tr>
<tr><td>4.3. Por cada titulación universitaria de grao superior en ciencias da educación (sección de ciencias da educación), pedagoxía ou psicopedagoxía, distinta á alegada para o ingreso no corpo desde o que participa.</td><td>0,75</td><td></td><td></td></tr>
<tr><td>4.4. Por cada titulación universitaria de grao medio ou diplomatura distinta á alegada para o acceso ó corpo desde o que participa.</td><td>0,25</td></tr>
<tr><td>4.5. Outros estudios de postgrao (cursos do programa de doutoramento, títulos propios da universidade, mestrados, etc.)</td><td>0,1</td><td></td><td></td></tr>
<tr><td></td></tr>
<tr><td>5. Antigüidade.
Por cada ano de servicio como funcionario/a de carreira (non se computarán os esixidos como requisito).</td><td>0,20</td><td>3</td><td>Folla de alegación e autobaremación.
Fotocopia cotexada do nomeamento como funcionario de carreira.</td></tr>
<tr><td></td></tr>
<tr><td>6. Cursos de lingua galega.</td><td>Iniciación: 0,50
Perfeccionamento: 1</td><td>1</td><td>Fotocopias cotexadas.</td></tr>
<tr><td></td></tr>
<tr><td>7. Proxecto de traballo como asesor/a especialista de formación permanente do profesorado e entrevista.
(Puntuación mínima esixida para este epígrafe: 4 puntos para o proyecto e 4 puntos para a entrevista)</td><td>Proxecto: 6
Entrevista: 6</td><td>12</td><td>Proxecto (máximo 25 páxinas).</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Concepto</td><td>Puntuacións
parciais
(máximo)</td><td>Puntuación
total</td></tr>
<tr><td></td></tr>
</tbody></table>
<table><tbody><tr><td>1. Méritos específicos relacionados co posto ó que aspira.</td><td></td><td></td></tr>
<tr><td>1.1. Dirección ou coordinación de actividades de formación do profesorado.</td><td>1</td><td></td></tr>
<tr><td>1.2. Participación como relator/a en actividades de formación do profesorado.</td><td>1</td><td></td></tr>
<tr><td>1.3. Participación en programas europeos.</td><td>0,5</td><td></td></tr>
<tr><td>1.4. Participación en programas ou actividades de investigación e innovación educativa relacionados coa especialidade á que se opta.</td><td>2</td><td></td></tr>
<tr><td>1.5. Participación en programas ou actividades de investigación e innovación educativa de carácter xeral.</td><td>1</td><td></td></tr>
<tr><td>1.6. Por cada ano de servicio nas estructuras de formación do profesorado.</td><td>2</td><td></td></tr>
<tr><td></td></tr>
<tr><td>2. Asistencia a actividades de formación.</td><td></td><td></td></tr>
<tr><td>Por asistencia a actividades de formación do profesorado:</td><td></td><td></td></tr>
<tr><td>2.1. Actividades sobre aspectos curriculares, metodolóxicos e de evaluación propios da especialidade á que opta.</td><td>2</td><td></td></tr>
<tr><td>2.2. Actividades relacionadas con aspectos curriculares, metodolóxicos e de evaluación, de carácter xeral.</td><td>1</td><td></td></tr>
<tr><td>2.3. Actividades relacionadas coas tecnoloxías da información e da comunicación.</td><td>1</td><td></td></tr>
<tr><td>2.4. Actividades relacionadas cos idiomas, cos temas transversais do currículo ou coa atención á diversidade.</td><td>0,5</td><td></td></tr>
<tr><td></td></tr>
<tr><td>3. Publicacións.</td><td></td><td></td></tr>
<tr><td>3.1. Publicacións de carácter científico, pedagóxico e didáctico relacionadas coa especialidade á que opta.</td><td>2</td><td></td></tr>
<tr><td>3.2. Publicacións educativas de carácter xeral.</td><td>1</td><td></td></tr>
<tr><td></td></tr>
<tr><td>4. Titulacións académicas (máximo 2 puntos).</td><td></td><td></td></tr>
<tr><td>4.1. Polo título de doutor.</td><td>1</td><td></td></tr>
<tr><td>4.2. Por cada titulación de grao superior distinta á alegada para o ingreso no corpo desde o que participa.</td><td>0,5</td><td></td></tr>
<tr><td>4.3. Por cada titulación de grao superior en ciencias da educación distinta á alegada para o ingreso no corpo desde o que participa.</td><td>0,75</td><td></td></tr>
<tr><td>4.4. Por cada titulación de grao medio ou diplomatura distinta á alegada para o ingreso no corpo desde o que participa.</td><td>0,25</td></tr>
<tr><td>4.5. Outros estudios de posgrao.</td><td>0,10</td><td></td></tr>
<tr><td></td></tr>
<tr><td>5. Antigüidade (máximo 3 puntos).
Por cada ano de servicio como funcionario/a de carreira (non se computarán os esixidos como requisito).</td><td>0,20</td><td></td></tr>
<tr><td></td></tr>
<tr><td>6. Cursos de lingua galega (máximo 1 punto)
Iniciación
Perfeccionamento</td><td>0,5
1</td><td></td></tr>
<tr><td></td></tr></tbody></table>
<p>(Lugar, data e sinatura)</p>

