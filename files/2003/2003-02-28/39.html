---
date: '2003-02-28'
id: 7F46
page: 2
number: 42
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 3 de febreiro de 2003 pola que se sinala a data para o
  levantamento das actas previas á ocupación -trámite de urxencia-, para a
  expropiación dos bens e dereitos afectados polas obras do proxecto sectorial
  Parque Arqueolóxico da Arte Rupestre (Campo Lameiro, Pontevedra).
range: Resolución
url: 'https://www.xunta.gal/dog/Publicados/2003/20030228/Anuncio7F46_gl.html'
---
<p>O artigo 28 do vixente Estatuto de autonomía de Galicia establece no seu número 2º a competencia da Comunidade Autónoma de Galicia para o desenvolvemento lexislativo e a execución da lexislación do Estado en materia de expropiación forzosa.</p>
<p>Con data do 26 de xullo de 2001, o Consello da Xunta de Galicia acordou declara-lo proxecto sectorial do Parque Arqueolóxico da Arte Rupestre (Campo Lameiro, Pontevedra), como de incidencia supramunicipal para os efectos previstos na Lei 10/1995, do 23 de novembro, de ordenación do territorio.</p>
<p>Con data do 18 de xullo de 2002, procédese á aprobación definitiva do referido proxecto sectorial, declarándose de utilidade pública para os efectos previstos na Lei 10/1995, de ordenación do territorio.</p>
<p>Con data do 17 de outubro de 2002, o Consello da Xunta de Galicia acordou declara-la prevalencia da utilidade pública do proxecto do Parque Arqueolóxico da Arte Rupestre (Campo Lameiro, Pontevedra), sobre os montes veciñais en man común de Paredes e Praderrei, do concello de Campo Lameiro.</p>
<p>Con data do 22 de novembro de 2002, polo Decreto 324/2002 procédese á urxente ocupación dos bens e dereitos afectados pola execución das obras do proxecto sectorial do Parque Arqueolóxico da Arte Rupestre (Campo Lameiro, Pontevedra).</p>
<p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954 e 1956 e seguintes do regulamento para a súa aplicación, este servicio, no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados, para que comparezan no lugar, data e hora que se citan para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, e os prexuízos derivados da rápida ocupación, sen prexuízo de se trasladar ó lugar dos predios se o consideran necesario.</p>
<p>Casa do Concello de Campo Lameiro.</p>
<p>Día: 18 de marzo de 2003.</p>
<p>Horario: de 10.30 horas a 11.30 horas.</p>
<p>De: C.C.M.M. de Paredes.</p>
<p>A: Silva Caneda, Abel.</p>
<p>A relación de titulares cos bens e dereitos afectados, así como os planos parcelarios correspondentes estarán expostos no Concello de Campo Lameiro, e na Consellería de Cultura, Comunicación Social e Turismo da Xunta de Galicia (edif. administrativo San Caetano-bloque 3) 15771 Santiago de Compostela.</p>
<p>A este acto deberán acudi-los titulares afectados, persoalmente ou ben representados pola persoa debidamente autorizada para actuar no seu nome, e presenta-los documentos acreditativos da súa titularidade, documento nacional de identidade, e último recibo da contribución, podendo acompañarse pola súa conta, se o consideran oportuno, dos seus peritos e notario.</p>
<p>Así mesmo, e no cumprimento do establecido no artigo 56 do Regulamento da Lei de expropiación forzosa ábrese información pública durante o prazo de 15 días hábiles, contados a partir do seguinte ó da publicación desta resolución no Boletín Oficial del Estado ou ata o momento do levantamento das actas previas á ocupación correspondente, co fin de que os interesados poidan formular por escrito, na Consellería de Cultura, Comunicación Social e Turismo da Xunta de Galicia (edif. adtvo. San Caetano-bloque 3), 15771 Santiago de Compostela, as alegacións que coiden pertinentes co obxecto de emendar posibles erros padecidos ó relaciona-los bens afectados pola urxente ocupación.</p>
<p>Santiago de Compostela, 3 de febreiro de 2003.</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

