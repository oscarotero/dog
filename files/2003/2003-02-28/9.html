---
date: '2003-02-28'
id: 7EC2
page: 2
number: 42
agency: 'CONSELLERÍA DE INNOVACIÓN, DE INDUSTRIA E COMERCIO'
section: III. OUTRAS DISPOSICIÓNS
title: >-
  Resolución do 29 de xaneiro de 2003, da Dirección Xeral de Tecnoloxía e
  Desenvolvemento Sectorial, pola que se lle dá publicidade á resolución de
  adhesión da certificadora Entidad de Certificación y Aseguramiento, S.A. (ECA)
  ó convenio aberto de colaboración entre a Consellería de Industria e Comercio
  e as empresas avaliadoras da conformidade para o fomento da certificación dos
  sistemas de xestión da calidade no tecido empresarial galego.
range: Resolución
url: 'https://www.xunta.gal/dog/Publicados/2003/20030228/Anuncio7EC2_gl.html'
---
<p>Con data do 18 de xuño de 2002 subscribiuse entre a Consellería de Industria e Comercio e as empresas avaliadoras da conformidade un convenio aberto de colaboración para o fomento da certificación dos sistemas de xestión da calidade no tecido empresarial galego que foi publicado no DOG nº 132, do 10 de xullo de 2002.</p>
<p>Na cláusula terceira do convenio recóllese a posibilidade de adherirse a este aquelas certificadoras que o soliciten e reúnan os requisitos esixidos no convenio. Conforme o establecido na cláusula a certificadora Entidad de Certificación y Aseguramiento, S.A (ECA) presentou solicitude de adhesión ó dito convenio aberto.</p>
<p>Vista a documentación remitida pola certificadora, o conselleiro de Innovación, de Industria e Comercio resolveu adherir a Entidad de Certificación y Aseguramiento, S.A., con CIF: A-81358855, representada por José María Griera Soláns, ó convenio aberto de colaboración entre a Consellería de Industria e Comercio e as empresas avaliadoras da conformidade para o fomento dos sistemas de xestión da calidade no tecido empresarial galego do 18 de xuño de 2002.</p>
<p>Cumprida a tramitación regulamentaria procede a publicación no Diario Oficial de Galicia da devandita adhesión co fin de darlle publicidade a este feito.</p>
<p>O que se fai público para os efectos oportunos.</p>
<p>Santiago de Compostela, 29 de xaneiro de 2003.</p>
<p>José Manuel González González</p>
<p>Director xeral de Tecnoloxía</p>
<p>e Desenvolvemento Sectorial</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

