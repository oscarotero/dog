---
date: '2003-02-28'
id: 7F32
page: 2
number: 42
agency: 'CONSELLERÍA DE INNOVACIÓN, DE INDUSTRIA E COMERCIO'
section: VI. ANUNCIOS
title: >-
  Resolución do 24 de xaneiro de 2003, da Dirección Xeral de Industria, Enerxía
  e Minas, pola que se autorizan as instalacións electromecánicas, se aproba o
  proxecto de execución e se recoñece a condición de instalación acollida ó
  réxime especial do parque eólico denominado Álabe-Terral. (Expediente
  059/EOL).
range: Resolución
url: 'https://www.xunta.gal/dog/Publicados/2003/20030228/Anuncio7F32_gl.html'
---
<p>Examinado o expediente instruído por pedimento de Acciona Eólica de Galicia, S.A. con enderezo para efectos de notificacións en parque empresarial La Moraleja, avda. de Europa nº 18, 28108 Alcobendas-Madrid, sobre autorización de instalacións e utilidade pública do parque eólico denominado Álabe-Terral; resultan os seguintes antecedentes de feito:</p>
<p>Primeiro.-O 28 de xuño de 2000, Juan Antonio Alonso Comerma, en nome e representación de Acciona Eólica de Galicia, S.A., solicitou a autorización administrativa, aprobación de proxecto de execución, recoñecemento da condición de instalación acollida ó réxime especial de producción de enerxía eléctrica, declaración de utilidade pública, en concreto, e aprobación do proxecto sectorial do parque eólico denominado Álabe-Terral, de 27,75 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente en virtude do disposto na disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía </p>
<p>eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, de aplicación ó presente expediente en virtude do disposto na disposición transitoria terceira do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-O proxecto someteuse a información pública para os efectos previstos no Decreto 442/1990, do 13 de setembro, de avaliación de impacto ambiental para Galicia, Decreto 327/1991, do 4 de outubro, de avaliación de efectos ambientais para Galicia, artigos 53 e 54 da Lei 54/1997, do 27 de novembro, do sector eléctrico; decretos 2167/1966 e 2619/1966, xa mencionados, artigo 25 da Lei 10/1995, de ordenación do territorio de Galicia e o Decreto 205/1995, polo que se regula o aproveitamento da enerxía eólica en Galicia, mediante resolución da Delegación Provincial de Lugo do 4 de setembro de 2000, publicada no BOP de Lugo do 20 de setembro de 2000, no DOG do 22 de setembro (e corrección de erros do citado anuncio o día 2 de outubro), o diario El Progreso do 20 de setembro, diario La Voz de Galicia do 22 de setembro, BOE do 20 de setembro de 2000 e nos taboleiros de anuncios dos concellos de Abadín e Mondoñedo e deuse coñecemento ós afectados mediante a oportuna notificación individual.</p>
<p>Durante o período de información pública presentáronse as seguintes alegacións:</p>
<p>1. Manuel Fernández Blanco, en representación de Cubiertas de Pizarra Reunidas y Agrupadas de Exportacion, S.A. (Cupire-Padesa) manifesta:</p>
<p>a) Oponse á autorización administrativa, declaración de utilidade pública, aprobación do proxecto de execución e proxecto sectorial das instalacións do parque que afecten ó permiso de investigación Tojiza 5531 do que é cotitular xunto coa empresa Revestimientos Naturales, S.L.</p>
<p>b) Indica que debe ser efectuado polos organismos afectados e dependentes da consellería, un estudio técnico que determine o risco que se podería ocasionar pola instalación do parque no lugar proposto se non respectase as distancias áticas respecto á zona de investigación e posterior explotación mineira.</p>
<p>c) En caso de que se concedese a declaración de utilidade pública, se denegue a urxente ocupación para os efectos de expropiación forzosa, seguíndose o procedemento xeral da Lei de expropiación forzosa, así como a inclusión do permiso de investigación na relación de bens e titulares afectados.</p>
<p>2. Aquilino Botana González, en representación do Monte Veciñal en Mano Común de Estelo, Braña e Toxiza manifesta que o parque eólico producirá efectos negativos sobre o ecosistema dos seus montes e sobre a rendibilidade silvícola destes e solicita que se exclúan da declaración de utilidade pública.</p>
<p>3. Rosa Vallejo González en representación da Asociación de Veciños de Vilaoriente da parroquia dos Remedios de Mondoñedo (Lugo) reclama que se lle solicite á empresa beneficiaria memoria complementaria da subestación de evacuación e que se teña ós seus representados como interesados en todo o que afecte ó monte de Estelo.</p>
<p>Terceiro.-O 22 de agosto de 2000 a Delegación Provincial da Consellería de Industria e Comercio de Lugo emitiu informe favorable sobre o citado proxecto, coas seguintes características básicas:</p>
<p>Situación e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Álabe-Terral</td><td>Abadín e Mondoñedo</td><td>X</td><td>Y</td></tr>
<tr><td></td></tr>
<tr><td></td><td></td><td>0.624.203,00</td><td>4.811.671,00</td></tr>
<tr><td></td></tr>
<tr><td></td><td></td><td>0.625.077,00</td><td>4.811.395,00</td></tr>
<tr><td></td></tr>
<tr><td></td><td></td><td>0.625.060,00</td><td>4.810.802,00</td></tr>
<tr><td></td></tr>
<tr><td></td><td></td><td>0.625.999,00</td><td>4.810.071,00</td></tr>
<tr><td></td></tr>
<tr><td></td><td></td><td>0.624.857,00</td><td>4.809.147,00</td></tr>
<tr><td></td></tr>
<tr><td></td><td></td><td>0.623.067,00</td><td>4.810.160,00</td></tr>
<tr><td></td></tr>
<tr><td></td><td></td><td>0.622.169,00</td><td>4.811.124,00</td></tr>
<tr><td></td></tr>
<tr><td></td><td></td><td>0.622.179,00</td><td>4.811.220,00</td></tr>
<tr><td></td></tr>
<tr><td></td><td></td><td>0.622.315,00</td><td>4.811.374,00</td></tr>
<tr><td></td></tr>
<tr><td></td><td></td><td>0.623.578,00</td><td>4.810.802,00</td></tr>
<tr><td></td></tr></tbody></table>
<p>Nº de aeroxeradores37</p>
<p>Potencia unitaria por aeroxerador750 kW</p>
<p>XeradoresNEG-MICON NM750/44 e NM750/48</p>
<p>Potencia total instalada27,75 MW</p>
<p>Producción anual estimada73.350 MWh/ano</p>
<p>Investimento previsto22.226.150 euros</p>
<p>Características técnicas da infraestructura eléctrica de transformación e interconexión:</p>
<p>-37 centros de transformación de 1.000 kVA de potencia unitaria e relación de transformación 0,69/20 kV, instalados unitariamente en interior de torre de aeroxerador coa súa correspondente paramenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de transformación e centros de recollida de media tensión.</p>
<p>-5 centros de recollida de media tensión para optimización de transporte de enerxía dotados cada un de transformador para servicios auxiliares e da súa correspondente paramenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de transformación e centros de recollida de media tensión e subestación transformadora 20/132 kV.</p>
<p>-Subestación transformadora 20/132 kV para evacuación de enerxía producida no parque eólico Álabe-Terral, composta por un transformador principal 20/132 kV de 30 MVA ONAF de potencia nominal e un transformador para servicios auxiliares 20/0,4 kV de 100 kVA de potencia nominal cos correspondentes equipos de control, seccionadores, manobra, medida e protección.</p>
<p>Cuarto.-O 23 de agosto de 2001 o promotor presentou escrito na Delegación Provincial de Lugo solicitando a modificación do proxecto do citado parque eólico, reformando o sistema de recollida de enerxía eléctrica de media tensión, eliminando os centros de media tensión e reducindo as afeccións ás propiedades nas que se asentaban, modificándose con iso o orzamento de investimento previsto ó novo importe de 21.830.431 euros.</p>
<p>Quinto.-O 23 de novembro de 2001, a Dirección Xeral de Calidade e Avaliación Ambiental resolveu formula-la declaración de impacto ambiental do citado parque eólico, no cal se fixan as posicións de 32 aeroxeradores quedando a posición dos aeroxeradores T-1201, T-1202, T-1203, T-1204 e T-1205 pendentes de relocalización e posterior informe.</p>
<p>Sexto.-O expediente incluíuse de forma automática dentro do conxunto de solicitudes presentadas á primeira convocatoria anual do artigo 15 do Decreto 302/2001. Por Resolución do 19 de abril de 2002 desta consellería acordouse que proseguise a tramitación administrativa de autorización deste parque eólico.</p>
<p>Sétimo.-O 15 de abril 2002, o promotor presentou documento na Dirección Xeral de Industria, Enerxía e Minas propoñendo novas medidas correctoras, adaptadas ás esixencias da declaración de impacto ambiental, e solicitando o informe favorable da Dirección Xeral de Patrimonio Cultural ás obras de implantación dos aeroxeradores T-1201 a T-1205 e infraestructuras asociadas.</p>
<p>Oitavo.-O 14 de xuño de 2002, a Dirección Xeral de Patrimonio Cultural informou permitindo a execución das obras de implantación dos aeroxeradores T-1201 a T-1205 cunha serie de condicionantes que se van incluír na declaración de impacto ambiental.</p>
<p>Noveno.-O 1 de xullo 2002, a Dirección Xeral de Calidade e Avaliación Ambiental resolveu modifica-la declaración de impacto ambiental do proxecto de parque eólico Álabe-Terral, permitindo executa-las obras proxectadas dos aeroxeradores T-1201 a T-1205 e as súas infraestructuras asociadas, cunha serie de condicionantes.</p>
<p>Fundamentos de dereito</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro e o Decreto 15/2002, do 24 de xaneiro e Decreto 8/2003, do 18 de xaneiro en relación co Real decreto 1955/2000, do 1 de decembro, Decreto 302/2001, do 25 de outubro, e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada a elas por parte da empresa pro</p>
<p>motora e do resto de documentación existente no expediente, queda de manifesto que:</p>
<p>1. Non se toman en conta as alegacións relativas á utilidade pública, estas serán tidas en conta cando se proceda á súa declaración.</p>
<p>2. Con respecto á alegación dos veciños de Vilaoriente (Mondoñedo), a liña eléctrica de evacuación de enerxía do parque eólico é obxecto dun proxecto específico e independente e en relación á titularidade do Monte Veciñal en Mano Común de Estelo, cabe dicir que a empresa beneficiaria tomará razón destas, non obstante, será durante o levantamento de actas ó que será oportunamente convocado, o momento no que pode demostra-la súa titularidade, achegando a documentación acreditativa necesaria, unha vez que sexa declarada a utilidade pública.</p>
<p>3. En relación coa alegación formulada por Manuel Fernández Blanco, en representación de Cubiertas de Pizarra Reunidas y Agrupadas de Exportación, S.A. (Cupire-Padesa), cabe manifestar que a prevalencia ou compatibilidade do permiso de investigación denominado Tojiza 5531, resolverase cando se declare a utilidade pública do parque eólico Álabe-Terral.</p>
<p>Terceiro.-No expediente instruído para o efecto cumpríronse os trámites regulamentarios. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>1. Autorizar a Acciona Eólica de Galicia, S.A., a instalación dos equipos electromecánicos do parque eólico denominado Álabe-Terral, que se van situar nos concellos de Abadín e Mondoñedo.</p>
<p>2. Aproba-lo proxecto de execución da dita instalación.</p>
<p>3. Recoñecer a esa instalación, a condición de instalación acollida ó réxime especial do R.D. 2818/1998, e incluíla no grupo b.2) do artigo 2 do dito real decreto.</p>
<p>Todo iso de acordo coas condicións seguintes:</p>
<p>Primeira.-Acciona Eólica de Galicia, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza de 436.608,62 euros, importe do 2% do orzamento que figura no expediente, para garanti-lo cumprimento das súas obrigas, conforme o disposto no artigo 19 do citado Decreto 302/2001, do 25 de outubro.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, punto 39 do Decreto 1775/1967, do 22 de xullo, e será devolta unha vez se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 21.830.431 euros.</p>
<p>Terceira.-Para introducir modificacións nas instalacións que afecten a datos básicos do proxecto será necesaria a previa autorización desta Dirección Xeral de Industria, Enerxía e Minas. Así mesmo, a Delegación Provincial de Innovación, de Industria e Comercio de Lugo poderá autoriza-las modificacións de detalle do proxecto que resulten procedentes, debendo comunicarlle a esta dirección xeral tódalas resolucións que dicte en aplicación da dita facultade. Queda condicionado o inicio das obras dos aeroxeradores T-1201 a T-1205 á elaboración dun proxecto arqueolóxico que deberá ser autorizado pola Dirección Xeral de Patrimonio Cultural.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Innovación, de Industria e Comercio de Lugo inspeccionará a totalidade das obras e montaxes efectuadas e verificará o cumprimento dos compromisos contraídos por Acciona Eólica de Galicia, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribir esta no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema de captación e procesamento de datos de producción enerxética de Galicia regulado por Orde do 29 de xullo de 2002 (DOG do 13 de agosto).</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución, na declaración de impacto ambiental do 23 de novembro de 2001 e na modificación da declaración de impacto ambiental do 1 de xullo 2002, así como aquelas que no seu día se emitan conforme o disposto no artigo 7.1º do Decreto 442/1990, do 13 de setembro, de avaliación de impacto ambiental para Galicia.</p>
<p>Sétima.-A Administración reserva para si o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Innovación, de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que consideren pertinente.</p>
<p>Santiago de Compostela, 24 de xaneiro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>
<p>CONSELLERÍA DE POLÍTICA AGROALIMENTARIA E</p>
<p>DESENVOLVEMENTO RURAL</p>

