---
date: '2003-02-28'
id: 7EDA
page: 2
number: 42
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 3 de xaneiro de 2003, da Delegación Provincial da Coruña, pola
  que se dispón o depósito e a publicación, no Diario Oficial de Galicia, do
  acordo de prórroga do convenio colectivo da empresa Stolt Sea Farm, S.A.
range: Resolución
url: 'https://www.xunta.gal/dog/Publicados/2003/20030228/Anuncio7EDA_gl.html'
---
<p>Visto o expediente do acordo de prórroga do convenio colectivo da empresa Stolt Sea Farm, S.A., que tivo entrada nesta delegación provincial o día 2-1-2003, subscrito en representación da parte económica pola empresa, e, da parte social, polo comité de empresa o día 18-12-2002, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, que consta nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo depósito do citado acordo no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 3 de xaneiro de 2003.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Acta final.</p>
<p>Convenio colectivo de Stolt Sea Farm.</p>
<p>En Lira-Carnota, ás 10 horas do día 18 de decembro de 2002, reúnense na sala de xuntas da empresas Stolt Sea Farm, S.A. a comisión negociadora do convenio colectivo da mesma empresa, os seguintes membros desta:</p>
<p>Por la parte social:</p>
<p>Juan M. Saborido Rama.</p>
<p>Leopoldo Fernández Lariño.</p>
<p>Víctor Pena Caamaño.</p>
<p>Esteban Martínez Fondo.</p>
<p>Pedro Pazos Redonda.</p>
<p>Domingos Ramos Pérez.</p>
<p>Pedro Chouza Martínez.</p>
<p>Francisco Javier Fernández García.</p>
<p>Por la parte empresarial:</p>
<p>Pablo García Rodríguez.</p>
<p>As partes acordan, por unanimidade, prorrogar, ata o 31 de decembro de 2003, o convenio colectivo en tódolos seus termos, incluídos os artigos 12 e 30 que fan referencia a revisión salarial e táboas salariales respectivamente. É, polo tanto, o incremento salarial para o 2003 igual ó IPC real do ano anterior máis un por cento (1%) e aplicarase sobre tódolos conceptos salariais.</p>
<p>Asínase este para a súa posterior remisión a autoridade laboral para efectos do seu rexistro e publicación no BOP.</p>
<p>Non habendo máis puntos que tratar dáse por rematada a reunión, ás 11.30 horas da data arriba indicada.</p>

