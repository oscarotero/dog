---
date: '2003-02-17'
id: '5E46'
page: 1
number: 33
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de xaneiro de 2003, da Delegación Provincial de Pontevedra,
  de autorización administrativa, declaración, en concreto, de utilidade pública
  e a necesidade da urxente ocupación que leva implícita, así como a aprobación
  do proxecto de execución da instalación eléctrica que se cita. (Expediente
  IN407A 02/236-4).
range: Resolución
url: 'https://www.xunta.gal/dog/Publicados/2003/20030217/Anuncio5E46_gl.html'
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución da instalación eléctrica que a continuación se cita:</p>
<p>Solicitante: Unión Fenosa Distribución, S.A.</p>
<p>Domicilio social: trav. de Vigo 204, 36207 Vigo.</p>
<p>Denominación: L.M.T., C.T. e R.B.T. Rubiós I-Rabelo.</p>
<p>Situación: Concello das Neves.</p>
<p>Descricións técnicas: L.M.T., aérea, a 20 kV, de 190 m de lonxitude, con conductor tipo LA-56, desde o apoio nº 173 da L.M.T. Salvaterra-Taboexa-Batalláns, ata enlazar coa L.M.T. subterránea que se proxecta ó C.T. Rabelo, no concello das Neves. L.M.T., subterránea, a 20 kV, de 20 m de lonxitude, con conductor tipo R.H.V., desde o apoio nº 2 da L.M.T. aéra anterior, ata o C.T. que se proxecta no Rabelo, de 250 kVA, R.T. 20 KV-380/220 V. R.B.T., aérea, de 2.011 m de lonxitude, con conductor tipo R.Z., desde o C.T. do Rabelo.</p>
<p>Realizada a información pública e a comunicación individual ó único afectado pola instalación, este</p>
<p>non presentou alegacións no prazo establecido para iso.</p>
<p>Vistos e cumpridos os trámites ordenados na Lei 54/1997, do 27 de novembro, e nos capítulos II e V do R.D. 1955/2000, esta delegación provincial resolve:</p>
<p>Autorizar, declarar, en concreto, a utilidade pública da instalación e a necesidade da urxente ocupación que leva implícita os bens afectados, así como a aprobación do proxecto de execución das devanditas instalacións, nas que as características se axusturán en tódolas súas partes ás que figuran nel e as condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan nos expedientes.</p>
<p>O prazo de posta en marcha da instalación, de acordo co artigo 131 do R.D. 1955/2000, será de doce meses a partir da recepción da presente resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
<p>Contra esta resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que se considere pertinente.</p>
<p>Pontevedra, 13 de xaneiro de 2003.</p>
<p>Carmen Bianchi Valcarce</p>
<p>Delegada provincial de Pontevedra</p>

