---
date: '2003-02-17'
id: '5E16'
page: 1
number: 33
agency: XULGADO DE PRIMEIRA INSTANCIA E INSTRUCCIÓN NÚMERO SEIS DE LUGO
section: V. ADMINISTRACIÓN DE XUSTIZA
title: Edicto (359/2000).
range: Edicto
url: 'https://www.xunta.gal/dog/Publicados/2003/20030217/Anuncio5E16_gl.html'
---
<p>Nos autos de referencia dictouse a seguinte resolución:</p>
<p>Sentencia nº 572.</p>
<p>No nome de El-Rei.</p>
<p>Na cidade de Lugo o dez de decembro de dous mil dous.</p>
<p>Eu, Ana Belén Sánchez González, xuíza do Xulgado de Primeira Instancia e Instrucción número seis de Lugo, vendo os precedentes autos de separación 359/2000 seguidos neste xulgado por instancia da procuradora Rodil Martínez, en nome e representación de Montserrat Iglesias Cabanas, coa asistencia letrada de Víctor Muñoz Meilán, contra Francisco Gándara Peña, en situación procesual de rebeldía, con intervención do Ministerio Fiscal.</p>
<p>Resolvo.</p>
<p>Que, estimando a demanda presentada pola procuradora Rodil Martínez, en nome e representación de Montserrat Iglesias Cabanas, contra Francisco Gándara Peña, debo declarar e declaro a separación do matrimonio formado polos litigantes, adoptando como medidas de tal situación, ademais das que se producen por ministerior da lei, as que seguen:</p>
<p>1. Outórgaselle á esposa a garda e custodia dos fillos comúns sen prexuízo da patria potestade compartida de ámbolos dous proxenitores, e do dereito de visitas que con carácter mínimo e en defecto de acordo, ó que se insta os esposos por ser sen dúbida o máis aconsellable para os menores, se fixa nas fins de semana alternas desde as 20 horas do venres ata as 20 horas do domingo, así como a metade das vacacións de Nadal, Semana Santa e verán, correspóndelle á nai a elección dos anos pares e ó pai os impares.</p>
<p>2. Atribúeselles á esposa e ós fillos o uso da vivenda familiar sen prexuízo de que o esposo poida retirar dela os seus obxectos e efectos de uso persoal.</p>
<p>3. Fíxase a cantidade de 2.240 euros como obriga de alimentos ós fillos por conta do pai, quen os</p>
<p>deberá satisfacer mensualmente na conta designada para o efecto pola nai e dentro dos cinco primeiros días de cada mes, e que se actualizará anualmente conforme varía o IPC publicado polo INE ou organismo que o susbstitúa.</p>
<p>Todo isto sen expresa imposición de custas.</p>
<p>Notifíquese ó Rexistro Civil onde conste inscrito o matrimonio dos litigantes.</p>
<p>Contra esta sentencia cabe interpoñer recurso de apelación conforme o disposto no artigo 456 e seguintes da Lei de axuizamento civil (LAC).</p>
<p>E, para que lle sirva de notificación a Francisco Gándara Peña, expídese este edicto en Lugo o trece de xaneiro de dous mil tres.</p>
<p>O/A secretario/a</p>
<p>Rubricado</p>

