---
date: '2003-02-17'
id: 5DB6
page: 1
number: 33
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 158/2003, do 31 de xaneiro, polo que se acorda a mutación demanial dun
  inmoble situado no lugar de Roxos, parroquia de Villestro, no termo municipal
  de Santiago de Compostela.
range: Decreto
url: 'https://www.xunta.gal/dog/Publicados/2003/20030217/Anuncio5DB6_gl.html'
---
<p>Con data do 18 de decembro de 2002, a Consellería de Familia e Promoción do Emprego, Muller e Xuventude manifestou o seu interese en que lle sexa adscrito o inmoble situado en Roxos, parroquia de Villestro, coñecido como a antiga residencia do presidente da Xunta de Galicia, para ser destinada a centro de reeducación de menores.</p>
<p>Con data 22 de xaneiro de 2003, a Secretaría Xeral e do Patrimonio emitiu informe favorable da mutación demanial do dito inmoble.</p>
<p>Ó abeiro do artigo 12 da Lei 3/1985, do 12 de abril, do patrimonio da Comunidade Autónoma de Galicia, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día trinta e un de xaneiro de dous mil tres,</p>
<p>DISPOÑO:</p>
<p>Artigo único.-Acórdase a mutación de destino dun inmoble situado en Roxos, parroquia de Villestro, termo municipal de Santiago de Compostela, composto por unha casa e terreo, que ocupan unha superficie de 2.245 m, e que a Consellería de Familia, Xuventude e Voluntariado destinará a centro de reeducación de menores.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, trinta e un de xaneiro de dous mil tres.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

