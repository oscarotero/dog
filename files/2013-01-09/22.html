---
date: '2013-01-09'
id: CA02-051212-0001
page: 844
number: 6
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 29 de novembro de 2012, da Secretaría Xeral de Calidade e
  Avaliación Ambiental, polo que se somete a información pública a solicitude de
  renovación da autorización ambiental integrada presentada por Leche Celta,
  S.L.U. para unha planta de produción de leite e outros produtos lácteos
  localizada no concello de Pontedeume (expediente de renovación
  2012-IPPC-M-67).
range: Anuncio
url: >-
  https://www.xunta.gal/dog/Publicados/2013/20130109/AnuncioCA02-051212-0001_gl.html
---
<p>Con data do 24 de marzo de 2008 outorgouse a Leche Celta, S.L.U. a autorización ambiental integrada nº 2007/0002_NAA/IPPC_064 para unha planta de produción de leite localizada no concello de Pontedeume (A Coruña). Nesta autorización estableceuse unha vixencia de cinco anos, contados a partir do día seguinte ao da súa notificación ao titular. </p>
    <p>O artigo 25 da Lei 16/2002, do 1 de xullo, de prevención e control integrados da contaminación estipula que, transcorrido o prazo de vixencia da autorización, esta debe ser renovada e, se é o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada polo solicitante para a renovación da autorización ambiental integrada, constituída polos documentos titulados:</p>
    <p>– Documento técnico para a tramitación do expediente de renovación da autorización ambiental integrada da planta de produción de leite de Leche Celta, S.L.U., en Pontedeume (A Coruña). Setembro de 2012.</p>
    <p>– Resumo non técnico para a tramitación do expediente de renovación da autorización ambiental integrada da planta de produción de leite de Leche Celta, S.L.U., en Pontedeume (A Coruña). Setembro de 2012.</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes, os anteditos documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Xefatura Territorial da Coruña da Consellería de Medio Ambiente, Territorio e Infraestruturas (r/ Vicente Ferrer, nº 2, 15008 A Coruña).</p>
    <p>– Concello de Pontedeume (rúa Real, nº 17, 15600 Pontedeume, A Coruña).</p>
    <p>Santiago de Compostela, 29 de novembro de 2012</p>
    <footer><p>Justo de Benito Basanta <br>Secretario xeral de Calidade e Avaliación Ambiental</p></footer>

