---
date: '2013-01-09'
id: G1994-181212-0004
page: 829
number: 6
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (5477/2010).
range: Edicto
url: >-
  https://www.xunta.gal/dog/Publicados/2013/20130109/AnuncioG1994-181212-0004_gl.html
---
<p>Francisco Javier Gamero López-Peláez, secretario xudicial da Sala Segunda do Social do Tribunal Superior de Xustiza de Galicia, fago saber que no procedemento de recurso suplicación 5477/2010 seguido por instancia de Manuela Crujeiras Ventoso contra o Instituto Nacional da Seguridade Social, Tesouraría Xeral da Seguridade Social e Hija de Emilio Colomer, S.L. (Pérez Colomer Hermanos) sobre xubilación, se ditou con data 14 de decembro do ano en curso sentenza que copiada nos particulares necesarios di así: </p>
    <p>«Decidimos: estimando o recurso articulado polo Instituto Nacional da Seguridade Social contra a sentenza do Xulgado do Social número 2 de Pontevedra, de data do 30 de setembro de 2010, en autos número 348/09, sobre vellez - SOVI, instados por Manuela Crujieras Ventoso fronte ao Instituto Nacional da Seguridade Social, a Tesouraría Xeral da Seguridade Social e a empresa Hija de Emilio Colomer, S.L. (Pérez Colomer Hermanos), revogamos esta resolución declarando que non procede o anticipo da prestación por parte da entidade xestora, mantendo no demais a sentenza de instancia.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia, e fágaselles saber que, contra ela, só cabe recurso de casación para unificación de doutrina que se preparará por escrito ante esta sala do social, dentro dos dez días seguintes á notificación desta sentenza e de acordo con disposto nos artigos 218 e seguintes da Lei de procedemento laboral. Se a recorrente non estiver exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no banco Banesto, número 1552 0000 80 (nº recurso) (dúas últimas cifras do ano).</p>
    <p>– O depósito de 600 euros na c/c desta sala número 1552 0000 37 (nº recurso) (dúas últimas cifras do ano)».</p>
    <p>E, para que así conste para os efectos da súa publicación no <em>Diario Oficial de Galicia</em>, co fin de que sirva de notificación en forma a Hija de Emilio Colomer, S.L. (Pérez Colomer Hermanos) actualmente en ignorado paradoiro, con último domicilio coñecido en r/ Portugal, 1, Ribeira, A Coruña, coa advertencia de que as seguintes comunicacións se farán en estrados, salvo as que deban revestir forma de auto ou sentenza ou se trate de emprazamento, expido e asino este edicto. </p>
    <p>A Coruña, 14 de decembro de 2012</p>
    <footer><p>O secretario xudicial</p></footer>

