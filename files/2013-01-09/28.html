---
date: '2013-01-09'
id: CA04-191212-0002
page: 854
number: 6
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 12 de decembro de 2012, da Xefatura Territorial de Lugo, pola
  que se autoriza e se aproba o proxecto de execución dunha instalación
  eléctrica no concello de Lugo (expediente IN407A 2012/34-2, 8003 AT).
range: Resolución
url: >-
  https://www.xunta.gal/dog/Publicados/2013/20130109/AnuncioCA04-191212-0002_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: BEGASA.</p>
    <p>Domicilio social: rúa Cidade de Viveiro, 4, 1º, 27002 Lugo.</p>
    <p>Denominación: novas saídas ST Lamas de Prado: LMTS Abella 1 e LMTS Abella 2 e o seu anexo.</p>
    <p>Situación: concello de Lugo.</p>
    <p>Características técnicas: </p>
    <p>LMT Abella 1 e Abella 2 a 20 kV en canalización proxectada, con orixe en dúas celas da ST Lamas de Prado e final en dous empalmes situados nunha arqueta proxectada no linde da ST Lamas de Prado, cada unha das liñas ten unha lonxitude de 114 metros de condutor tipo RHZ1 12/20 kV 2OL (S) 1×240 AI + H16.</p>
    <p>Cumpridos os trámites ordenados na Lei 54/1997, do 27 de novembro e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 12 de decembro de 2012</p>
    <footer><p>José Manuel Vázquez Leirado <br>Xefe territorial de Lugo</p></footer>

