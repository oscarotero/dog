---
date: '1998-07-20'
id: F76A
page: 8
number: 138
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 28 de maio de 1998, da Dirección Xeral de Industria, pola que se
  lle autoriza a instalación dunha planta de coxeración de enerxía eléctrica á
  empresa Sogama, S.A., no concello de Cerceda (A Coruña). (Expediente 97/16).
range: Resolución
url: 'https://www.xunta.gal/dog/Publicados/1998/19980720/AnuncioF76A_gl.html'
---
<p>Visto o escrito presentado con data do 16 de outubro de 1997 pola empresa Sogama, S.A., con enderezo para efectos de notificacións en Morzós 10 baixo, As Encrobas-San Román, 15187 Cerceda (A Coruña), no que solicita a autorización administrativa dunha planta de coxeración que se vai instalar no concello de Cerceda, esta dirección xeral ten en conta os seguintes feitos:</p>
<p>Primeiro.-Con data 24 de outubro de 1997, a planta de coxeración de enerxía eléctrica prevista pola empresa Sogama, S.A. foi incluída no réxime especial creado polo Real decreto 2366/1994, do 9 de decembro, sobre producción de enerxía eléctrica con instalacións hidráulicas, de coxeración e outras abastecidas por recursos ou fontes de enerxía renovables, dictada en desenvolvemento da Lei 82/1980 de 30 de decembro, sobre conservación de enerxía.</p>
<p>Segundo.-As características básicas da planta de coxeración prevista serán as seguintes:</p>
<p>-Catro motores ciclo Otto, alimentados por gas natural, de 5.590 kW cada un.</p>
<p>-Catro xeradores síncronos trifásicos de 6.744 kVS c/u; tensión de xeración 11 kV, cosº=0,85, potencia activa total 21.580 kw.</p>
<p>-Instalacións de interconexión coa liña eléctrica da compañía distribuidora e instalacións complementarias de aproveitamento de calor e de protección eléctrica, mando, sinalización e medida.</p>
<p>Terceiro.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 40/1994, do 30 de decembro, do sistema eléctrico nacional, a Delegación Provincial da Consellería de Industria e Comercio de A Coruña dictou Resolución do 23 de outubro de 1997 pola que se someteu a información pública a autorización administrativa da instalación de referencia, que se publicou no DOG do 1-12-1997, no BOP da Coruña do 28-11-1997, no BOE do 8-12-1997 e no xornal El Ideal Gallego</p>
<p>do 20-12-1997 sen que se presentase no período legalmente establecido para iso ningunha alegación.</p>
<p>Carto.-O proxecto recibiu informe favorable pola Delegación Provincial da Consellería de Industria e Comercio de A Coruña e cumpre coas exixencias regulamentarias fixadas no Decreto 2617/1966, do 20 de outubro, e coas demais que lle son de aplicación.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, sobre autorización de instalacións eléctricas e o Real decreto 2366/1994, do 9 de decembro.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Autorizarlle a instalación dunha planta de coxeración á empresa Sogama, S.A que se vai situar nas súas instalacións do termo municipal de Cerceda, na provincia da Coruña.</p>
<p>Calquera modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>Como requisito necesario para a aplicación á citada instalación do réxime especial, o promotor deberá inscribir esta no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14-7-1995), para o que acreditará o cumprimento das condicións previstas no artigo 11 do Real decreto 2366/1994, presentando a documentación que figure nas instruccións que dicte esta dirección xeral en desenvolvemento de a dita orde.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpor recurso ordinario perante o conselleiro de Industria e Comercio da Xunta de Galicia, no prazo dun mes contado a partir da data da súa publicación.</p>
<p>Santiago de Compostela, 28 de maio de 1998.</p>
<p>Joaquín del Moral Crespo</p>
<p>Director xeral de Industria</p>
<p>6454</p>

