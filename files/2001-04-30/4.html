---
date: '2001-04-30'
id: 70C6
page: 5
number: 83
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 20 de abril de 2001 pola que se prorrogan e se modifica a contía das
  bolsas para formación en temas de investigación mariña de técnicos
  especialistas en formación profesional de segundo grao e ciclos formativos de
  grao superior convocadas no anexo V da Orde do 6 de marzo de 2000 (Diario
  Oficial de Galicia do 13 de marzo).
range: Orde
url: 'https://www.xunta.gal/dog/Publicados/2001/20010430/Anuncio70C6_gl.html'
---
<p>A orde conxunta da Consellería da Presidencia e Administración Pública e da Consellería de Pesca, Marisqueo e Acuicultura do 6 de marzo de 2000, pola que se aproban as bases que rexerán as convocatorias de axudas e de bolsas correspondentes ó Programa de Investigación Mariña do Plan galego de Investigación e Desenvolvemento Tecnolóxico, no seu anexo V convocaba bolsas para formación en temas de investigación mariña de técnicos especialistas en formación profesional de segundo grao e ciclos formativos de grao superior.</p>
<p>Na base 3.2º do anexo V da mencionada orde establécese que as bolsas poderán ser prorrogadas automaticamente por un novo período de doce meses.</p>
<p>Con base niso,</p>
<p>DISPONSE:</p>
<p>Artigo 1º</p>
<p>Prorróganse por un novo período de 12 meses, comprendidos entre maio de 2001 e abril de 2002, as bolsas concedidas polas resolucións conxuntas da Secretaría Xeral de Investigación e Desenvolvemento e da Dirección Xeral de Formación Pesqueira e Investigación do 9 de maio de 2000 (DOG do 24 de maio) e do 20 de xullo de 2000 ( DOG do 16 de agosto).</p>
<p>Artigo 2º</p>
<p>O importe das bolsas incluirá:</p>
<p>-Unha asignación total dun millón vinte mil pesetas (1.020.000 pesetas) aboables en 12 mensualidades de oitenta e cinco mil pesetas (85.000 pesetas) cada unha, nas que se aplicará a correspondente retención fiscal.</p>
<p>-Seguro de asistencia médica e seguro combinado de accidentes que se imputará á mesma aplicación orzamentaria que as bolsas.</p>
<p>Artigo 3º</p>
<p>Para estas bolsas destinarase ata un máximo de dez millóns oitenta mil pesetas (10.080.000 pesetas) con cargo á aplicación orzamentaria 12.04.432.A.480.0 dos orzamentos xerais da Comunidade Autónoma dos anos 2001 e 2002 (6.720.000 pesetas no ano 2001 e 3.360.000 ptas no ano 2002).</p>
<p>Disposición derradeira</p>
<p>Primeira.-A estas bolsas seranlles de aplicación as restantes normas relacionadas no anexo V da Orde do 6 de marzo de 2000.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 20 de abril de 2001.</p>
<p>Jaime Pita VarelaAmancio Landín Jaráiz</p>
<p>Conselleiro da PresidenciaConselleiro de Pesca,</p>
<p>e Administración PúblicaMarisqueo e Acuicultura</p>

