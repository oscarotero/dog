---
date: '2001-04-30'
id: 70CA
page: 5
number: 83
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 4 de abril de 2001 pola que se autoriza a transformación e cambio de
  denominación dos centros públicos específicos de educación permanente de
  adultos de réxime especial, en centros privados de educación de persoas
  adultas, que no anexo se relacionan.
range: Orde
url: 'https://www.xunta.gal/dog/Publicados/2001/20010430/Anuncio70CA_gl.html'
---
<p>Examinado o expediente iniciado pola representante da Congregación Relixiosas de María Inmaculada, polo que solicita a transformación e cambio de denominación dos centros públicos, de réxime especial, de educación permanente de adultos María Inmaculada da Coruña, Santiago de Compostela, Lugo e Vigo en centros privados específicos de educación de persoas adultas.</p>
<p>Vistos a Lei orgánica 1/1990, do 3 de outubro (BOE do 4), de ordenación xeral do sistema educativo; Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos mínimos dos centros; Orde do 18 de xullo de 1997 (DOG do 31), pola que se autoriza a impartición de ensinanzas básicas iniciais (niveis I e II) en centros docentes de educación das persoas adultas na Comunidade Autónoma de Galicia; Orde do 18 de xullo de 1997 (DOG do 31), pola que se autoriza a determinados centros docentes públicos de educación de persoas adultas a imparti-las ensinanzas de educación secundaria para persoas adultas conducentes ó título de graduado en educación secundaria.</p>
<p>Tendo en conta que os mencionados centros contaban coa correspondente autorización para imparti-las ensinanzas de educación permanente de adultos, referida ás ensinanzas establecidas na Lei 14/1970, do 14 de agosto, xeral de educación e financiamento da reforma educativa, esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la transformación e cambio de denominación dos centros públicos, de réxime especial, María Inmaculada da Coruña, Santiago de Compostela, Lugo e Vigo en centros privados, específicos de educación de persoas adultas, segundo os datos que figuran no anexo da presente orde.</p>
<p>Segundo.-Contra a presente disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 4 de abril de 2001.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: Santiago de Compostela, 1 bis.</p>
<p>Denominación: López y Vicuña II.</p>
<p>Código do centro: 15023983.</p>
<p>Titular: Congregación Relixiosas de María Inmaculada.-Composición resultante:</p>
<p>Educación básica de adultos:</p>
<p>Nivel I: 2 unidades.</p>
<p>Nivel II: 2 unidades.</p>
<p>Provincia: A Coruña.</p>
<p>Concello: Santiago de Compostela.</p>
<p>Localidade: Santiago de Compostela.</p>
<p>Enderezo: Rúa Nova, 9.</p>
<p>Denominación: López y Vicuña.</p>
<p>Código do centro: 15024100.</p>
<p>Titular: Congregación Relixiosas de María Inmaculada.-Composición resultante:</p>
<p>Educación básica de adultos:</p>
<p>Nivel I: 1 unidade.</p>
<p>Nivel II: 1 unidade.</p>
<p>Nivel III: 2 unidades.</p>
<p>Provincia: Lugo.</p>
<p>Concello: Lugo.</p>
<p>Localidade: Lugo.</p>
<p>Enderezo: Teniente Coronel Teijeiro, 4.</p>
<p>Denominación: López y Vicuña.</p>
<p>Código do centro: 27015190.</p>
<p>Titular: Congregación Relixiosas de María Inmaculada.-Composición resultante:</p>
<p>Educación básica de adultos:</p>
<p>Nivel I: 2 unidades.</p>
<p>Nivel II: 2 unidades.</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Vázquez Varela, 57.</p>
<p>Denominación: López y Vicuña.</p>
<p>Código do centro: 36016905.</p>
<p>Titular: Congregación Relixiosas de María Inmaculada.-Composición resultante:</p>
<p>Educación básica de adultos:</p>
<p>Nivel I: 2 unidades.</p>
<p>Nivel II: 2 unidades.</p>

