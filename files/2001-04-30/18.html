---
date: '2001-04-30'
id: '7102'
page: 5
number: 83
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 17 de abril de 2001, da División de Recursos Humanos, pola que
  se aproba a resolución definitiva da primeira fase do concurso de traslados
  para a cobertura de postos de traballo de persoal sanitario funcionario
  incluído baixo o ámbito de aplicación da Lei 17/1989, do 23 de outubro,
  pertencentes ás clases de inspectores médicos, inspectores farmacéuticos e
  subinspectores sanitarios.
range: Resolución
url: 'https://www.xunta.gal/dog/Publicados/2001/20010430/Anuncio7102_gl.html'
---
<p>Por Resolución do 14 de marzo de 2001 (DOG nº 61, do 27 de marzo), apróbase a resolución provisional do concurso de traslados para a cobertura de postos de traballo de persoal sanitario funcionario incluído baixo o ámbito de aplicación da Lei 17/1989, do 23 de outubro, pertencentes ás clases de inspectores médicos, inspectores farmacéuticos e subinspectores sanitarios, convocado por Resolución do 29 de xaneiro de 2001 (DOG nº 26, do 6 de febreiro). Transcorrido o prazo de dez días naturais contados a partir do seguinte ó da publicación da dita resolución provisional, e vista a proposta da Comisión de Valoración sobre as reclamacións achegadas contra esta, este centro directivo</p>
<p>ACORDA:</p>
<p>Primeiro.-Declarar resolto definitivamente o concurso de traslados para a cobertura de postos de traballo de persoal sanitario funcionario incluído baixo o ámbito de aplicación da Lei 17/1989, do 23 de outubro, pertencentes ás clases de inspectores médicos, inspectores farmacéuticos e subinspectores</p>
<p>sanitarios convocado por Resolución do 29 de xaneiro de 2001 (DOG nº 26, do 6 de febreiro), adxudicándolles ós participantes a puntuación definitiva acadada e, se é o caso, o destino definitivo, que aparecen reflectidos no anexo I desta resolución, téndose en conta a virtualidade da posible adxudicación por resultas.</p>
<p>De conformidade coa base sétima da convocatoria, as reclamacións achegadas entenderanse estimadas, se é o caso, ou desestimadas nesta resolución definitiva do concurso.</p>
<p>Segundo.-O cesamento no seu actual destino do persoal afectado producirase no prazo de tres días hábiles contados desde o seguinte ó da publicación da resolución á que se fai referencia no punto catro da base décima da citada convocatoria.</p>
<p>O prazo para tomar posesión do novo destino será de tres días hábiles se o posto de traballo se atopa na mesma localidade, ou dun mes se radica en localidade distinta. Estes prazos comezarán a contarse a partir do día seguinte hábil ó do cesamento.</p>
<p>Terceiro.-Contra esta resolución, que pon fin á vía administrativa, poderase interpoñer recurso contencioso-administrativo ante o xulgado competente, no prazo de dous meses contados a partir da súa publicación no Diario Oficial de Galicia. Potestativamente, no prazo dun mes, poderá interpoñerse recurso de reposición ante este centro directivo.</p>
<p>Santiago de Compostela, 17 de abril de 2001.</p>
<p>Valeriano Martínez García</p>
<p>Director xeral da División de Recursos Humanos</p>
<p>ANEXO I</p>
<p>Listaxe definitiva de puntuacións e adxudicación de destinos</p>
<table><tbody><tr><td></td></tr>
<tr><td></td></tr>
<tr><td>DNI</td><td>Apelidos e nome</td><td>Puntos</td><td>Código do posto</td><td>Localidade</td></tr>
<tr><td></td></tr>
</tbody></table>
<table><tbody><tr><td>Inspector médico</td></tr>
<tr><td></td></tr>
<tr><td>6.541.735</td><td>Arroyo García, Mª Teresa</td><td>18.20</td><td>SGS991000715001018</td><td>A Coruña</td></tr>
<tr><td></td></tr>
<tr><td>45.273.091</td><td>Bellver Moreira, Isabel</td><td>12.40</td><td>SGS991000715001022</td><td>A Coruña</td></tr>
<tr><td></td></tr>
<tr><td>35.546.784</td><td>Brañas Tato, Pedro</td><td>13.50</td><td></td><td></td></tr>
<tr><td></td></tr>
<tr><td>33.144.393</td><td>Couceiro Taboada, José Manuel</td><td>19.40</td><td>SGS991010115770001</td><td>Santiago de Compostela</td></tr>
<tr><td></td></tr>
<tr><td>34.911.297</td><td>Mosquera Álvarez, Rocío</td><td>11</td><td></td><td></td></tr>
<tr><td></td></tr>
<tr><td>33.182.031</td><td>Sastre Vázquez, José Luis</td><td>20</td><td>SGS991010115770004</td><td>Santiago de Compostela</td></tr>
<tr><td></td></tr>
<tr><td>35.278.297</td><td>Seco Otero, José Andrés</td><td>15.80</td><td>SGS991000736560021</td><td>Vigo</td></tr>
<tr><td></td></tr>
<tr><td>34.927.731</td><td>Troncoso Casares, José Fermín</td><td>12.80</td><td>SGS991000732001011</td><td>Ourense</td></tr>
<tr><td></td></tr></tbody></table>
<p>Subinspector sanitario</p>
<p>32.622.307Prieto Gondell, Dolores12.35SGS991000727001020Lugo</p>

