---
date: '2001-04-30'
id: 70CE
page: 5
number: 83
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 88/2001, do 6 de abril, polo que se crea o Colexio Oficial de
  Decoradores de Galicia.
range: Decreto
url: 'https://www.xunta.gal/dog/Publicados/2001/20010430/Anuncio70CE_gl.html'
---
<p>Por Decreto 893/1972, do 24 de marzo, creouse o Colexio Nacional Sindical de Decoradores, suxeito á lexislación de colexios profesionais segundo o disposto no R.D. 1303/1977, do 10 de xuño.</p>
<p>En reunión da Xunta de Goberno do colexio nacional, que tivo lugar o 18 de decembro de 1981, tomouse o acordo, ratificado pola xunta xeral, de proceder á súa transformación en colexios autonómicos e á creación dun consello xeral. O 23 de setembro de 1996 adoptouse o acordo de acepta-la tramitación de segregación de todas aquelas delegacións territoriais que o solicitasen para proceder á constitución dos seus respectivos colexios autonómicos.</p>
<p>A Xunta Xeral Extraordinaria da Delegación Territorial de Galicia do Colexio Nacional de Decoradores, que tivo lugar o 15 de xullo de 2000, referendou por unanimidade o acordo de segregación do colexio tomado polo colexio nacional, co visto e prace do Ministerio de Fomento, presentándose a solicitude de creación do Colexio Oficial de Decoradores de Galicia ante a Consellería de Xustiza, Interior e Relacións Laborais con data do 28 de xullo de 2000.</p>
<p>Na súa virtude, de acordo co establecido no artigo 36 da Constitución española, ó abeiro do establecido no artigo 27.29º do Estatuto de autonomía de Galicia, na Lei orgánica 16/1995, do 27 de decembro, de transferencia de competencias á Comunidade Autónoma de Galicia, no Real decreto 1643/1996, do 5 de xullo, de traspaso de funcións e servicios da Administración do Estado en materia de colexios oficiais ou profesionais, no Decreto 337/1996, do 13 de setembro, sobre asunción de funcións e competencias ás que se refire o real decreto citado, e no Decreto 161/1997, do 5 de xuño, polo que se regulan os consellos galegos de colexios profesionais e se crea o Rexistro de Colexios Profesionais e os seus Consellos; por proposta do conselleiro de Xustiza, Interior e Relacións Laborais e logo de deliberación do Consello da Xunta de Gali</p>
<p>cia na súa reunión do día seis de abril de dous mil un,</p>
<p>DISPOÑO:</p>
<p>Artigo 1º</p>
<p>Créase o Colexio Oficial de Decoradores de Galicia, por segregación do Colexio Nacional de Decoradores.</p>
<p>Artigo 2º</p>
<p>O ámbito territorial do colexio será o da Comunidade Autónoma de Galicia.</p>
<p>Artigo 3º</p>
<p>Será requisito para a incorporación ó colexio estar en posesión do título de graduado en artes aplicadas correspondente ós estudios regulados polo Decreto 2127/1963, do 24 de xullo, ou os declarados equivalentes.</p>
<p>Disposición transitoria</p>
<p>Primeira.-A Xunta de Goberno da Delegación Territorial de Galicia do Colexio Nacional de Decoradores quedará constituída en comisión xestora do novo colexio, debendo aprobar no prazo de seis meses a partir da entrada en vigor deste decreto uns estatutos provisionais do Colexio Oficial de Decoradores de Galicia, nos que se regulará a asemblea colexial constituínte, coa previsión da forma da convocatoria, que deberá ser anunciada, como mínimo, con vinte días de antelación no Diario Oficial de Galicia e nun xornal dos de maior difusión de Galicia, e do procedemento do desenvolvemento dela.</p>
<p>Segunda.-A asemblea colexial constituínte deberá:</p>
<p>a) Elaborar e aproba-los estatutos do colexio.</p>
<p>b) Elixi-los membros dos seus órganos colexiais de goberno.</p>
<p>Terceira.-Os estatutos, logo de seren aprobados, xunto coa acta da asemblea constituínte, remitiránselle á consellería competente en materia de colexios profesionais para a cualificación da súa legalidade e, se é o caso, a súa publicación no Diario Oficial de Galicia.</p>
<p>Disposición derradeira</p>
<p>Este decreto entrará en vigor ós vinte días da súa publicación no Diario Oficial de Galicia.</p>
<p>San Clodio (Leiro), seis de abril de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

