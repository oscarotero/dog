---
date: '2012-03-16'
id: G1096-020312-12923
page: 9556
number: 54
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 28 de febreiro de 2012, da Axencia de Protección da Legalidade
  Urbanística, pola que se notifica a resolución do expediente de reposición da
  legalidade urbanística IU3/91/2010, devolta polo órgano notificador por
  resultar o seu destinario ausente na repartición.
range: Cédula
url: >-
  https://www.xunta.gal/dog/Publicados/2012/20120316/AnuncioG1096-020312-12923_gl.html
---
<p>A directora da Axencia de Protección da Legalidade Urbanística ditou, o 26 de xaneiro de 2012, resolución pola que se declara que as obras realizadas en solo rústico, sen autorización urbanística autonómica, consistentes na construción dunha vivenda unifamiliar vinculada a explotación agropecuaria no lugar de Randín, no concello de Calvos de Randín, poderían ser legalizables por ser compatibles co ordenamento urbanístico.</p>
    <p>Ao non poderse realizar a notificación persoal daquela resolución a Francisco Correa Rodríguez, en calidade de copropietario dunha das parcelas en que se construíu a antedita vivenda, mediante esta cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícase ao interesado a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícase ao interesado que o texto íntegro da resolución que se notifica se atopa ao seu dispor nas dependencias da Axencia de Protección da Legalidade Urbanística sitas no edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo a notificación entenderase producida.</p>
    <p>Contra a devandita resolución, que pon fin á vía administrativa, o interesado pode interpoñer recurso de reposición no prazo dun mes, contado a partir do día seguinte a aquel en que se produza a notificación, ante a directora da Axencia de Protección da Legalidade Urbanística, ou ben, se non exerce o seu dereito de presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 28 de febreiro de 2012.</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

