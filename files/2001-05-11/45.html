---
date: '2001-05-11'
id: 7E1A
page: 6
number: 91
agency: CONCELLO DE CEDEIRA
section: VI. ANUNCIOS
title: Anuncio de concurso con procedemento aberto.
range: Anuncio
url: 'https://www.xunta.gal/dog/Publicados/2001/20010511/Anuncio7E1A_gl.html'
---
<p>Obxecto.</p>
<p>É a contratación por concurso con procedemento aberto da obra que se indica a seguir, incluída no Plan de Obras e Servicios (POS)-2001, da deputación provincial:</p>
<p>Obra: acondicionamento de camiño entre Veciñeira e monte de Ouzal II.</p>
<p>Orzamento: 12.479.305 pesetas.</p>
<p>Fianza provisional: 2% do tipo de licitación.</p>
<p>Fianza definitiva: 4% do prezo de adxudicación.</p>
<p>Pregos e proxectos.</p>
<p>Rexerá o prego tipo de cláusulas administrativas particulares aprobado polo Pleno da deputación provincial na sesión do día 30 de marzo de 2001, publicado no BOP nº 78, do 4 de abril, que pode ser examinado conxuntamente co proxecto na secretaría do concello, durante o prazo de presentación de proposicións e en horas de oficina.</p>
<p>Presentación de proposicións.</p>
<p>No Rexistro Xeral de Entrada de Documentos do concello, en horas de nove a trece, dentro do prazo dos vinteseis días naturais seguintes, contados a partir do día seguinte ó da última publicación do presente anuncio no BOP ou no Diario Oficial de Galicia, en dous sobres pechados, que poderán ser lacrados e precintados, asinados polo licitador/a ou persoa que o represente, e coa documentación esixida na cláusula 12 do prego de condicións.</p>
<p>Apertura de proposicións.</p>
<p>En acto público, ás 18 horas do primeiro mércores hábil seguinte á data en que remate o prazo de presentación de proposicións.</p>
<p>Proposicións: presentaranse axustadas ó seguinte modelo:</p>
<p>Don/Dª..., con domicilio en..., rúa..., número..., teléfono..., con DNI (ou pasaporte ou documento que o/a substitúa) número..., actuando en nome propio (ou en representación de..., DNI ou CIF número..., e con domicilio en..., número..., teléfono...), toma parte no concurso con procedemento aberto para a adxudicación da execución das obras comprendidas no proxecto de acondicionamento de camiño entre Veciñeira e Monte de Ouzal II, e para tales efectos fai constar:</p>
<p>1º Que ofrece o prezo de..., que significa unha baixa de... en relación co tipo de licitación.</p>
<p>2º Que coñece e acepta cantas obrigas deriven dos pregos de cláusulas administrativas particulares do presente contrato.</p>
<p>3º Que achega a documentación esixida no prego de cláusulas administrativas particulares.</p>
<p>En..., ... de... de 2000.</p>
<p>O/A licitador/a (asinado e rubricado)</p>
<p>Modelo de sobre.</p>
<p>Proposición para tomar parte na contratación das obras de acondicionamento de camiño entre Veciñeira e monte de Ouzal II, presentada por...</p>
<p>En..., ... de... de 2000.</p>
<p>Os gastos derivados do presente anuncio serán por conta do adxudicatario.</p>
<p>Cedeira, 19 de abril de 2001.</p>
<p>Xoán Xosé Rodríguez Pérez</p>
<p>Alcalde</p>

