---
date: '2001-05-11'
id: 7D66
page: 6
number: 91
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 11 de abril de 2001 pola que se autoriza o centro privado Nuestra
  Señora de Lourdes, da Estrada (Pontevedra) para imparti-las ensinanzas
  correspondentes ós niveis I, II e III, modalidade presencial, da educación
  básica de adultos.
range: Orde
url: 'https://www.xunta.gal/dog/Publicados/2001/20010511/Anuncio7D66_gl.html'
---
<p>Visto o expediente sobre autorización para imparti-las ensinanzas correspondentes ós niveis I, II e III, modalidade presencial, da educación básica de adultos, en quenda de tarde-noite, no centro privado Nuestra Señora de Lourdes, da Estrada (Pontevedra); iniciado ó abeiro do artigo 5 do Decreto 133/1995, do 10 de maio (DOG do 22), sobre autorización de</p>
<p>centros docentes privados para impartir ensinanzas de réxime xeral non universitarias e do punto primeiro.1 da Orde do 20 de setembro de 1995 (DOG do 15 de decembro) pola que se desenvolve o antedito decreto.</p>
<p>Considerando que o dito centro conta con autorización definitiva, por Orde do 26 de xullo de 2000 (DOG do 4 de setembro), para imparti-la educación secundaria obrigatoria.</p>
<p>A Consellería de Educación e Ordenación Universitaria, en virtude do establecido no artigo 14 do Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos mínimos dos centros e a proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Concede-la autorización para imparti-las ensinanzas correspondentes ós niveis I, II e III, modalidade presencial, da educación básica de adultos, en quenda de tarde-noite, ó centro privado Nuestra Señora de Lourdes, da Estrada (Pontevedra), cos datos que se relacionan no anexo da presente orde.</p>
<p>Segundo.-Contra a presente disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 11 de abril de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: A Estrada.</p>
<p>Localidade: A Estrada.</p>
<p>Enderezo:-Educación infantil e primaria: O Cruceiro, nº 32.-Educación secundaria e educación básica de adultos: Santa Baia-Matalobos, 42.</p>
<p>Denominación: Nuestra Señora de Lourdes.</p>
<p>Código do centro: 36002323.</p>
<p>Titular: J. Enrique Otero Fernández.</p>
<p>Composición resultante:</p>
<p>a) Educación infantil: 3 unidades.</p>
<p>b) Educación primaria: 6 unidades.</p>
<p>c) Educación secundaria obrigatoria: 4 unidades.</p>
<p>d) Educación básica de adultos (quenda de tarde-noite):</p>
<p>Nivel I: 1 unidade.</p>
<p>Nivel II: 1 unidade.</p>
<p>Nivel III: 2 unidades.</p>

