---
date: '2020-02-07'
id: G0426-280120-0002
page: 8366
number: 26
agency: Consellería do Medio Rural
section: III. Outras disposicións.
title: >-
  RESOLUCIÓN do 13 de xaneiro de 2020 pola que se dá publicidade das axudas
  concedidas ao abeiro da Orde do 7 de maio de 2019 pola que se establecen as
  bases reguladoras das axudas destinadas ao fomento da utilización de
  instalacións e equipamentos en común en réxime asociativo, cofinanciadas co
  Fondo Europeo Agrícola de Desenvolvemento Rural (Feader) no marco do Programa
  de desenvolvemento rural (PDR) de Galicia 2014-2020, e se convocan para o ano
  2019 (código de procedemento MR323C).
range: Resolución
url: >-
  https://www.xunta.gal/dog/Publicados/2020/20200207/AnuncioG0426-280120-0002_gl.html
---
<p>De conformidade co establecido no artigo 15 da Lei 9/2007, do 13 de xuño, de subvencións de Galicia, e no artigo 17, punto b) da Lei 1/2016, do 18 de xaneiro, de transparencia e bo goberno, os órganos administrativos concedentes publicarán no Diario Oficial de Galicia as subvencións concedidas con expresión da convocatoria, o programa e crédito orzamentario a que se imputen, a finalidade da subvención, o beneficiario e a cantidade concedida.</p>
    <p>Finalidade da subvención: o desenvolvemento de proxectos de explotación conxunta de instalacións e equipamentos de carácter agropecuario en réxime asociativo.</p>
    <p>Estas axudas encádranse dentro da medida 4 (investimentos en activos físicos), submedida 4.1 (apoio aos investimentos nas explotacións agrícolas) do PDR de Galicia 2014-2020, que ten como finalidade:</p>
    <p>1. Mellorar os resultados económicos das explotacións agrarias e facilitar a súa reestruturación e modernización, en particular, co obxecto de incrementar a súa participación e orientación cara ao mercado, así como a diversificación agrícola.</p>
    <p>2. Reducir as emisións dos gases efecto invernadoiro e de amoníaco procedentes da agricultura.</p>
    <p>O financiamento das axudas recollidas na presente orde, cofinanciadas nun 7,5 % pola Administración xeral do Estado, nun 17,5 % pola Xunta de Galicia e nun 75 % con fondos Feader, efectuarase con cargo á aplicación orzamentaria dos orzamentos da Comunidade Autónoma de Galicia 14.04.712B 772.0. Por tanto,</p>
    <h2>RESOLVE:</h2>
    <p>Publicar no Diario Oficial de Galicia as axudas concedidas (anexo) ao abeiro da Orde do 7 de maio de 2019 pola que se establecen as bases reguladoras das axudas destinadas ao fomento da utilización de instalacións e equipamentos en común en réxime asociativo, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se convocan para o ano 2019.</p>
    <p>Santiago de Compostela, 13 de xaneiro de 2020</p>
    <footer><p>O conselleiro do Medio Rural<br>P.D. (Orde do 17.11.2015; DOG núm. 223, do 23 de novembro)<br>Silvestre José Balseiros Guinarte<br>Director xeral de Gandaría, Agricultura e Industrias Agroalimentarias</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>CIF</td>
       <td>Nome/razón social</td>
       <td>Axuda aprobada</td>
      </tr>
      <tr>
       <td>4122019000001</td>
       <td>F15025810</td>
       <td>Cusoviame S. Coop. G</td>
       <td>97.238,72 €</td>
      </tr>
      <tr>
       <td>4122019000003</td>
       <td>F32172322</td>
       <td>Cooperativa A Ponte S. Coop. G</td>
       <td>674.400,05 €</td>
      </tr>
      <tr>
       <td>4122019000004</td>
       <td>F32172322</td>
       <td>Cooperativa A Ponte S. Coop. G</td>
       <td>1.074.607,01 €</td>
      </tr>
      <tr>
       <td>4122019000005</td>
       <td>F32390593</td>
       <td>Sociedad Cooperativa Unimiño S. Coop. G</td>
       <td>1.285.303,61 €</td>
      </tr>
      <tr>
       <td>4122019000006</td>
       <td>F32390593</td>
       <td>Sociedad Cooperativa Unimiño S. Coop. G</td>
       <td>295.496,65 €</td>
      </tr>
      <tr>
       <td>4122019000007</td>
       <td>F36030518</td>
       <td>Conejos Gallegos Cogal S. Coop.</td>
       <td>378.294,50 €</td>
      </tr>
      <tr>
       <td>4122019000008</td>
       <td>F36030518</td>
       <td>Conejos Gallegos Cogal S. Coop.</td>
       <td>150.726,50 €</td>
      </tr>
      <tr>
       <td>4122019000009</td>
       <td>F70183074</td>
       <td>Ganadería de Pazos S. Coop. G</td>
       <td>529.750,00 €</td>
      </tr>
      <tr>
       <td>4122019000010</td>
       <td>F27317593</td>
       <td>Aira S. Coop. G</td>
       <td>263.767,20 €</td>
      </tr>
      <tr>
       <td>4122019000011</td>
       <td>F15000177</td>
       <td>Cooperativa Agraria Provincial de A Coruña, S. Coop. G</td>
       <td>250.000,00 €</td>
      </tr>
     </tbody>
    </table>

