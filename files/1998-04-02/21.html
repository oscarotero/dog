---
date: '1998-04-02'
id: FC7A
page: 3
number: 63
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 18 de febreiro de 1998, da Dirección Xeral de Industria, pola
  que se lle autoriza a instalación dunha planta de coxeración de enerxía
  eléctrica e se aproba o proxecto de execución da empresa Cerámica el Castelo,
  S.A., no concello de Monforte de Lemos, provincia de Lugo. (Expediente 4727
  A.T.).
range: Resolución
url: 'https://www.xunta.gal/dog/Publicados/1998/19980402/AnuncioFC7A_gl.html'
---
<p>Visto o escrito presentado pola empresa Cerámica El Castelo, S.A., con enderezo para efectos de notificacións en Avda. de Valdés, 43, 24400 Ponferrada (León), e tendo en conta os seguintes feitos:</p>
<p>Primeiro.-No citado escrito, presentado na delegación provincial desta consellería en Lugo o día 14 de abril de 1997 a referida empresa, dedicada á fabricación de productos cerámicos, solicita a autorización administrativa e a aprobación do proxecto de execución dunha planta de coxeración de enerxía eléctrica, co obxecto de acollerse ós beneficios previstos no Real decreto 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, dictada en desenvolvemento da Lei 82/1980, do 30 de decembro, sobre conservación de enerxía.</p>
<p>As características básicas da planta de coxeración serán as seguintes:</p>
<p>-Dous motores alimentados por gasóleo, de 760 kW cada un; dous xeradores síncronos trifásicos de 760 kVA c/u; tensión de xeración 400 V; un centro de</p>
<p>transformación r/t 0,4/15, montado en interior, cunha potencia total de 1,6 MVA; instalacións de interconexión coa liña eléctrica da compañía distribuidora e instalacións complementarias de aproveitamento de calor e de protección eléctrica, mando, sinalización e medida.</p>
<p>Segundo.-De conformidade co establecido no Decreto 22617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 54/1997, do 27 de novembro, do sector eléctrico, a Delegación Provincial da Consellería de Industria e Comercio de Lugo dictou Resolución do 19 de maio de 1997 pola que se someteu á información pública a autorización administrativa da instalación de referencia, que se publicou no DOG do 28-7-1997, no BOP de Lugo do 10-7-1997, sen que se presentase no período legalmente establecido alegación ningunha.</p>
<p>Terceiro.-O 24 de xuño de 1997 esta dirección xeral resolveu recoñecer á citada planta de coxeración a condición de instalación acolida ó rexime especial do Real decreto 2366/1994, e incluíla no grupo d) do artigo 2 do dito real decreto.</p>
<p>Cuarto.-O proxecto está informado favorablemente pola Delegación Provincial da Consellería de Industria e Comercio de Lugo e cumpre coas esixencias regulamentarias fixadas no Decreto 2617/1966, do 20 de outubro, e coas demais que lle son de aplicación.</p>
<p>Fundamentos de dereito</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 209/1990, do 15 de marzo, polo que se establece a estructura orgánica da Consellería de Industria e Comercio, modificado polos decretos 140/1991, do 2 de maio, 292/1995, do 3 de novembro e 187/1997, do 3 de xullo, en relación co Decreto 2617/1966, do 20 de outubro, sobre autorización de instalacións eléctricas e o Real decreto 2366/1994, do 9 de decembro.</p>
<p>Segundo.-No expediente incluído para ó efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Autoriza-la instalación dunha planta de coxeración á empresa Cerámica El Castelo, S.A., que se situará nas súas instalacións do termo municipal de Monforte de Lemos, na provincia de Lugo.</p>
<p>Segundo.-Aproba-lo proxecto da execución da dita planta de coxeración.</p>
<p>Calqueira modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>Como requisito necesario para a aplicación á citada instalación, do réxime especial, o promotor, deberá inscribila no Rexistro de Instalacións de Producción de Enerxía Eléctrica en Réxime Especial da Comu-</p>
<p>nidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14-7-1995), para o que acreditará o cumprimento das condicións previstas no Art 11 do R.D. 2366/1994, presentando a documentación que figure nas instruccións que dicte esta dirección xeral en desenvolvemento da dita orde.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpoñer recurso ordinario perante o conselleiro de Industria e Comercio da Xunta de Galicia, no prazo dun mes contado a partir do día da súa publicación.</p>
<p>Santiago de Compostela, 18 de febreiro de 1998.</p>
<p>Joaquín del Moral Crespo</p>
<p>Director xeral de Industria</p>

