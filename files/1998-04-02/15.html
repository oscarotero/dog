---
date: '1998-04-02'
id: FC5E
page: 3
number: 63
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 11 de marzo de 1998, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, da revisión salarial e calendario laboral para o ano 1998 do convenio
  colectivo da empresa Stolt Sea Farm, S.A.
range: Resolución
url: 'https://www.xunta.gal/dog/Publicados/1998/19980402/AnuncioFC5E_gl.html'
---
<p>Visto o expediente da revisión salarial e calendario laboral para o ano 1998 do convenio colectivo da</p>
<p>empresa Stolt Sea Farm, S.A. que tivo entrada nesta delegación provincial da Consellería de Xustiza, Interior e Relacións Laborais o día 4-3-1998, subscrito en representación da parte económica pola empresa e da parte social polo comité de empresa o día 20-1-1998, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 11 de marzo de 1998.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>ACTA</p>
<p>Asistentes:</p>
<p>-Pola parte empresarial:</p>
<p>Pablo García Rodríguez.</p>
<p>-Pola parte social:</p>
<p>Esteban Martínez Fondo.</p>
<p>Pedro Pazos Redonda.</p>
<p>Manuel A. Fernández Pérez.</p>
<p>Jesús García Grille.</p>
<p>En Lira-Carnota, sendo as 16 horas do día 20 de xaneiro de 1998, reúnense as persoas que arriba se relacionan, co obxecto de realizaren a revisión salarial das táboas salariais para o ano 1998 de acordo co convenio colectivo de Stolt Sea Farm, S.A.</p>
<p>Ámbalas partes recoñécense mutuamente capacidade legal para revisaren as táboas salariais do convenio colectivo de Stolt Sea Farm, S.A.</p>
<p>Confecciónanse as novas táboas salariais para o ano 1998, aplicando o criterio establecido no artigo 27 do convenio colectivo, as cales se xuntan como anexo I a esta acta.</p>
<p>Apróbase o calendario laboral para 1998, o cal se xunta como anexo II a esta acta.</p>
<p>Así mesmo, acórdase autorizar a Esteban Martínez Fondo para a presentación e rexistro das ditas táboas salariais.</p>

