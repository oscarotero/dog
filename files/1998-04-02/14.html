---
date: '1998-04-02'
id: FC5A
page: 3
number: 63
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de marzo de 1998, da Delegación Provincial de Ourense, pola
  que se dispón a inscrición e a publicación da acta levantada sobre o acordo de
  adhesión da empresa de ámbito provincial, As Burgas, Cooperativa de
  Ambulancias Orensanas, ó convenio colectivo nacional do sector, publicado no
  BOE número 218 do 9 de setembro de 1996.
range: Resolución
url: 'https://www.xunta.gal/dog/Publicados/1998/19980402/AnuncioFC5A_gl.html'
---
<p>Visto o texto da acta levantada sobre o acordo de adhesión da empresa de ámbito provincial, As Burgas, Cooperativa de Ambulancias Orensanas, ó convenio colectivo nacional do sector, publicado no BOE nº 218, do 9 de setembro de 1996, con entrada nesta delegación provincial da Consellería de Xustiza, Interior e Relacións Laborais, subscrito, en representación da parte económica, pola empresa, e, da parte social, polo delegado de persoal, na xuntanza celebrada o día 6-2-1998, e, de conformidade co disposto no artigo 92, do Estatuto dos traballadores, texto refundido aprobado polo Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios</p>
<p>colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no rexistro de convenios colectivos desta delegación provincial, con notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación deste delegación.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Ourense, 10 de marzo de 1998.</p>
<p>José Lage Lage</p>
<p>Delegado provincial de Ourense</p>
<p>ACTA</p>
<p>Asistentes:</p>
<p>Pola empresa: Agustín Capón Moure, Francisco Balboa Gómez.</p>
<p>Pola parte social: Comisións Obreiras de Galicia, Óscar Vázquez Vázquez, José Gómez Gómez.</p>
<p>En Ourense nos locais da empresa As Burgas, Cooperativa de Ambulancias Or., sendo as 18 horas do día 6 de febreiro de 1998, reúnense as persoas relacionadas na marxe, co obxecto de establece-las condicións salariais e sociais dos traballadores da empresa As Burgas, Soc. Coop., e acórdase o seguinte:</p>
<p>Primeiro.-Adherirse voluntariamente ó convenio colectivo nacional do sector, publicado no BOE nº 218, do 9 de setembro de 1996 e sucesivas.</p>
<p>Segundo.-Os efectos do acordo retrotráense ó 1-1-1998 igual cás normativas e no sucesivo será o marco xurídico de aplicación nesta empresa.</p>
<p>Terceiro.-Enviar copia por cuadruplicado exemplar do presente acordo e follas estatísticas a que alude a vixente lexislación laboral.</p>
<p>En Ourense, 6 de febreiro de 1998.</p>
<p>Asinado</p>

