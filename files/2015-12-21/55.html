---
date: '2015-12-21'
id: G1440-151215-0001
page: 47683
number: 242
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación, por procedemento aberto, para a contratación da
  subministración de bancos e marquesiñas para mobiliario urbano, no marco da
  cooperación cos concellos e entidades locais da provincia durante o ano 2016.
range: Anuncio
url: >-
  https://www.xunta.gal/dog/Publicados/2015/20151221/AnuncioG1440-151215-0001_gl.html
---
<p>No perfil do contratante publícanse íntegros os pregos de condicións para a contratación, mediante procedemento aberto, da subministración de bancos e marquesiñas para mobiliario urbano, no marco da cooperación cos concellos e entidades locais da provincia durante o ano 2016, cun tipo de licitación de 50.000,00 € (IVE e demais tributos incluídos). Correspóndelle ao gasto en bancos a cantidade de 32.000,00 (IVE e demais tributos incluídos) e ao gasto en marquesiñas, a cantidade de 18.000,00 €. As proposicións presentaranse ata as 14.00 horas do décimo quinto (15º) día natural, contado desde o seguinte ao da publicación do anuncio de licitación no DOG, no Rexistro da Deputación Provincial de Ourense. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no mencionado prego de condicións, que lles será facilitado gratuitamente aos que o soliciten, no Rexistro da Deputación Provincial de Ourense; rúa Progreso, nº 32, ou por teléfono<br>988 38 52 02 e fax 988 38 51 84, ou na páxina web da Deputación www.depourense.es</p>
    <p>Sen prexuízo de calquera outro recurso que se considere procedente, o prego de condicións, os anuncios de licitación e os demais documentos contractuais que establezan as condicións que teñan que rexer a licitación serán susceptibles de recurso potestativo de reposición, ante a Presidencia da Deputación, no prazo dun mes e, alternativamente, de recurso contencioso-administrativo, ante o Xulgado do Contencioso-Administrativo de Ourense, no prazo de dous meses, contados ambos os dous prazos desde o día seguinte ao da publicación dos anuncios de licitación ou, de ser o caso, da última publicación (se non son simultáneos).</p>
    <p>Ourense, 2 de decembro de 2015</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

