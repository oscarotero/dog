---
date: '2018-05-08'
id: G0427-270418-0017
page: 23567
number: 88
agency: Consellería do Mar
section: II. Autoridades e persoal. a) Cesamentos.
title: >-
  ORDE do 24 de abril de 2018 pola que se dispón o cesamento dun vogal do
  Consello de Administración da Autoridade Portuaria de Ferrol-San Cibrao.
range: Orde
url: >-
  https://www.xunta.gal/dog/Publicados/2018/20180508/AnuncioG0427-270418-0017_gl.html
---
<p>O texto refundido da Lei de portos do Estado e da mariña mercante, aprobado polo Real decreto lexislativo 2/2011, do 5 de setembro, no seu artigo 30 atribúe ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que deberán facerse necesariamente por proposta das administracións públicas e organismos e entidades que aqueles representen.</p>
    <p>O Acordo do Consello da Xunta de Galicia do 16 de setembro de 2010 faculta a persoa titular da consellería competente en materia de portos para o exercicio das devanditas competencias.</p>
    <p>Por outra banda, a teor do previsto no Acordo do Consello da Xunta de Galicia do 6 de xuño de 2002, no cal se fixou a composición do Consello de Administración da Autoridade Portuaria de Ferrol-San Cibrao, nel intégrase un representante dos concellos de Cervo e Xove que alternarán cada dous anos.</p>
    <p>Tendo en conta que mediante a Orde do 5 de abril de 2016 (DOG núm. 71, do 14 de abril) se dispuxo o nomeamento dun vogal en representación do Concello de Xove, e transcorrido o período de dous anos antes indicado, cómpre efectuar un novo nomeamento.</p>
    <p>Polo exposto, en exercicio da facultade atribuída, </p>
    <h2>DISPOÑO:</h2>
    <p>O cesamento de José Demetrio Salgueiro Rapa como vogal no Consello de Administración da Autoridade Portuaria de Ferrol-San Cibrao, en representación do Concello de Xove, agradecéndolle os servizos prestados.</p>
    <p>Santiago de Compostela, 24 de abril de 2018</p>
    <footer><p>Rosa María Quintana Carballo<br>Conselleira do Mar</p></footer>

