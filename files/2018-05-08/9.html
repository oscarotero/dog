---
date: '2018-05-08'
id: G0164-270418-0008
page: 23579
number: 88
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 19 de abril de 2018 pola que se nomean os membros da Comisión
  Interuniversitaria de Galicia e se publican os parámetros de ponderación das
  materias troncais de modalidade e das materias de opción da proba de
  avaliación do bacharelato para o acceso ás ensinanzas universitarias oficiais
  de grao do Sistema universitario de Galicia para o curso 2018/19.
range: Resolución
url: >-
  https://www.xunta.gal/dog/Publicados/2018/20180508/AnuncioG0164-270418-0008_gl.html
---
<p>O Real decreto lei 5/2016, do 9 de decembro, de medidas urxentes para a ampliación do calendario de implantación da Lei orgánica 8/2013, do 9 de decembro, para a mellora educativa dispón no artigo 2.4.c), que as administracións educativas organizarán a realización material da avaliación final de bacharelato para o acceso á universidade (ABAU) en colaboración coas universidades, que asumirán as mesmas funcións e responsabilidades que tiñan en relación coas anteriores probas de acceso a universidade (PAU). </p>
    <p>Igualmente, na Orde do Ministerio de Educación, Cultura e Deporte ECD/42/2018, do 25 de xaneiro, pola que se determinan as características, o deseño e contido da avaliación de bacharelato para o acceso á universidade, as datas máximas de realización e de resolución dos procedementos de revisión das cualificacións obtidas, para o curso 2017/18, establécese no artigo 12 que as universidades asumirán as mesmas funcións e responsabilidades que tiñan en relación coa proba de acceso á universidade que se viña realizando ata o curso 2016/17. </p>
    <p>Na Resolución conxunta da Secretaria Xeral de Universidades e da Dirección Xeral de Educación, Formación Profesional e Innovación Educativa do 27 de marzo de 2018, pola que se ditan instrucións para a realización, dentro do curso 2017/18, da avaliación de bacharelato para o acceso á universidade (ABAU) para o curso 2018/19 (DOG núm. 73, do 16 de abril de 2018), disponse que en Galicia as ditas probas estarán reguladas, de forma supletoria e no que resulte compatible co novo marco normativo, pola Orde de 24 de marzo de 2011 pola que se regulan as probas de acceso ás ensinanzas universitarias oficiais de grao e o proceso de admisión ás tres universidades do Sistema universitario de Galicia.</p>
    <p>Na referida Orde do 24 de marzo de 2011 no artigo 4.1. disponse que é a Comisión Interuniversitaria de Galicia (CiUG), como órgano interuniversitario, o que ten a delegación de competencias propias das universidades do Sistema universitario de Galicia en materia de acceso. </p>
    <p>Por outra banda, no artigo 4.2. determínase que a Consellería de Educación e Ordenación Universitaria nomeará os membros da CiUG, de acordo co establecido no convenio asinado polos reitores das universidades do Sistema universitario de Galicia en presenza do conselleiro de Educación e Ordenación Universitaria con data do 12 de marzo de 2001.</p>
    <p>A Lei 6/2013, do 3 de xuño, do Sistema universitario de Galicia, dispón no seu artigo 11 que para o ingreso nos centros universitarios, as universidades públicas integrantes do Sistema universitario de Galicia constitúense nun distrito único para os estudos de grao e máster e as/os estudantes poderán acceder a calquera desas universidades, sempre que reúnan os requisitos académicos necesarios.</p>
    <p>Ao abeiro da referida normativa as universidades do SUG aprobaron, respectivamente, no Consello de Goberno da Universidade da Coruña do 3 de abril de 2018, no Consello de Goberno da Universidade de Santiago de Compostela do 22 de febreiro de 2018 e no Consello de Goberno da Universidade de Vigo do 21 de marzo de 2018 «A táboa de parámetros de ponderación de materias de opción e troncal de modalidade da ABAU para o acceso ás ensinanzas universitarias oficiais de grao do Sistema universitario de Galicia 2018/19».</p>
    <p>De conformidade co exposto,</p>
    <h2>DISPOÑO: </h2>
    <p>Artigo 1. <em>Nomeamento dos membros da Comisión Interuniversitaria de Galicia</em> </p>
    <p>Noméanse como membros da Comisión Interuniversitaria de Galicia (CiUG) para o curso 2017/18 a:</p>
    <p>Presidente: </p>
    <p>Luís María Hervella Torrón (delegado do reitor da Universidade de Santiago de Compostela).</p>
    <p>Vicepresidentes: </p>
    <p>Pedro Armas Diéguez (delegado do reitor da Universidade da Coruña).</p>
    <p>Antón Fernández Álvarez (delegado do reitor da Universidade de Vigo).</p>
    <p>Vogais en representación da Consellería de Cultura, Educación e Ordenación Universitaria:</p>
    <p>Mª del Carmen García Rodríguez. </p>
    <p>Amparo Jiménez Carrión.</p>
    <p>María Dolores Vázquez Froján.</p>
    <p>Artigo 2. <em>Publicación dos parámetros de ponderación</em></p>
    <p>Publícanse no anexo desta orde os parámetros de ponderación das materias troncais de modalidade e das materias de opción da proba de avaliación do bacharelato para o acceso ás ensinanzas universitarias de grao do Sistema universitario de Galicia para o curso 2018/19.</p>
    <p>Disposición derradeira. <em>Entrada en vigor</em></p>
    <p>Esta orde entrará en vigor o mesmo día da súa publicación no<em> Diario Oficial de Galicia</em>.</p>
    <p>Santiago de Compostela, 19 de abril de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

