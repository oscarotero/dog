---
date: '2012-08-28'
id: L167-220812-0039
page: 34514
number: 163
agency: Concello da Pobra do Caramiñal
section: VI. Anuncios. b) Administración local.
title: >-
  ANUNCIO relativo á aprobación inicial do proxecto de expropiación dos bens e
  dereitos necesarios para a execución do proxecto de urbanización
  correspondente ao solo urbanizable industrial SURD I.1 (ampliación do polígono
  industrial da Tomada).
range: Anuncio
url: >-
  https://www.xunta.gal/dog/Publicados/2012/20120828/AnuncioL167-220812-0039_gl.html
---
<p>A Xunta de Goberno Local, mediante acordo adoptado na sesión do 3 de agosto de 2012, presidida polo alcalde, aprobou inicialmente o proxecto de expropiación para a obtención dos terreos necesarios para a execución do proxecto de urbanización correspondente ao solo urbanizable industrial SURD I.1 (ampliación do polígono industrial da Tomada).</p>
    <p>De conformidade co establecido no artigo 143 da Lei 9/2002, do 30 de decembro, de ordenación urbanística e protección do medio rural de Galicia, sométese o devandito proxecto de expropiación a información pública polo prazo dun mes, contado desde o día seguinte ao da publicación deste anuncio no Diario Oficial de Galicia, quedando o expediente na Secretaría Municipal, en horario de luns a venres, das 9.00 ás 13.00 horas, para que durante o expresado prazo quen poida resultar interesado formule as observacións e reclamacións que considere convenientes, en particular no que atinxe á titularidade ou valoración dos seus respectivos dereitos.</p>
    <p>A Pobra do Caramiñal, 10 de agosto de 2012</p>
    <footer><p>Isaac Maceiras Rivas<br>Alcalde</p></footer>

