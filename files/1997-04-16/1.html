---
date: '1997-04-16'
id: 567A
page: 3571
number: 72
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Orde do 2 de abril de 1997 pola que se modifican determinados artigos da do 29
  de xuño de 1994, pola que se regula o procedemento de recadación voluntaria
  das taxas e prezos da Comunidade Autónoma de Galicia.
range: Orde
url: 'https://www.xunta.gal/dog/Publicados/1997/19970416/Anuncio567A_gl.html'
---
<p>Co obxecto de reconducir e unificar tódolos procesos recadatorios ó sistema previsto polo Regulamento xeral de recadación para os ingresos a través de entidades colaboradoras na recadación, formúlase, como primeira medida, a necesidade de introducir no modelo actual de recadación de taxas e prezos os cambios que o fagan posible.</p>
<p>Por isto, facendo uso das facultades conferidas pola disposición adicional do Decreto 172/1992, do 26 de xuño, polo que se establecen as normas para a xestión, liquidación e recadación das taxas e prezos públicos da Comunidade Autónoma,</p>
<p>DISPOÑO:</p>
<p>Artigo 1º</p>
<p>Modificación do artigo 2º da Orde do 29 de xuño de 1994, pola que se regula o procedemento de recadación voluntaria de taxas e prezos da Comunidade Autónoma de Galicia.</p>
<p>O artigo 2º queda redactado como segue:</p>
<p>Artigo 2º</p>
<p>Os ingresos realizaranse nas contas restrinxidas abertas nas entidades colaboradoras autorizadas na xestión recadatoria dos tributos cedidos, titulada: «Tesouro Facenda Pública Galega-Conta restrinxida de colaboración na recadación da Delegación Territorial da Consellería de Economía e Facenda de..., para declaracións-liquidacións».</p>
<p>Artigo 2º</p>
<p>Modificación do artigo 7º da Orde do 29 de xuño de 1994.</p>
<p>O artigo 7º queda redactado como segue:</p>
<p>Artigo 7º</p>
<p>As entidades colaboradoras, nos prazos previstos no Regulamento xeral de recadación, é dicir, dentro dos sete días hábiles seguintes á fin de cada quincena, ingresarán, mediante cheque nominativo cruzado a prol do Tesouro público de Galicia, o recadado cada quincena polo concepto de taxas e prezos. O ingreso instrumentarase co mandamento de ingreso TP01, debendo efectuarse perante o servicio de recadación da propia delegación territorial da Consellería de Economía e Facenda.</p>
<p>Cada quincena comprenderá desde a fin da anterior ata o día 5 ou 20 seguinte ou ata o inmediato hábil posterior, se o 5 ou 20 son inhábiles. Para tales efectos, serán considerados días inhábiles os sábados.</p>
<p>Calquera que sexa o número de días hábiles, o ingreso na conta do Tesouro público deberá producirse no mesmo mes no que finaliza a quincena correspondente.</p>
<p>Artigo 3º</p>
<p>Modificación do artigo 8º da Orde do 29 de xuño de 1994.</p>
<p>O artigo 8º queda redactado como segue:</p>
<p>Artigo 8º.-Presentación dos ingresos mediante soporte magnético.</p>
<p>8.1. Ó mesmo tempo que se produce o ingreso, as entidades colaboradoras presentarán, en soporte magnético, perante o Servicio Central de Recadación da Dirección Xeral de Tributos, a información centralizada dos ingresos xerados en cada quincena, acompañado do anexo VIII sobre saldos ingresados por cada unha das delegacións territoriais.</p>
<p>O Servicio Central de Recadación estampará data e sinatura no exemplar do anexo VIII destinado á entidade colaboradora, e que servirá a esta como xustificante da entrega do soporte.</p>
<p>8.2. O soporte magnético axustarase ás especificacións técnicas establecidas no anexo V.</p>
<p>Co fin de que a información achegada polas entidades sexa incorporada correctamente ás correspondentes bases de datos, efectuarase un proceso de validación do soporte magnético polo Servicio Central de Recadación no que se verificará:</p>
<p>a) Que as características do soporte se axustan ás especificacións sinaladas no anexo V.</p>
<p>b) Que o total dos ingresos incluídos no soporte magnético coincide co importe ingresado segundo os mandamentos de ingreso e cos que figuran no anexo VIII de saldos.</p>
<p>Concluído o proceso de validación do soporte magnético e dependendo do seu resultado, procederase a:</p>
<p>a) A aceptación total do soporte, cando no proceso de validación non apareza ningún tipo de incidencia ou erro.</p>
<p>b) O rexeitamento do soporte magnético cando no proceso de validación se detecten erros.</p>
<p>O Servicio Central de Recadación comunicaralle á entidade financeira cando pode proceder a retira-lo soporte para a súa corrección.</p>
<p>O prazo para emenda-los erros detectados será como máximo de dous días hábiles desde que sexa requirida.</p>
<p>Artigo 4º</p>
<p>Suprímese o artigo 9º da Orde do 29 de xuño de 1994.</p>
<p>Disposición adicional</p>
<p>Modifícase o anexo V da Orde do 29 de xuño de 1994 polo que figura no anexo II da presente orde.</p>
<p>Apróbase o anexo VIII daquela orde co texto que figura no anexo I da presente.</p>
<p>Disposición transitoria</p>
<p>Para efectos do previsto nesta orde e tendo en conta a data da súa entrada en vigor, a primeira quincena á que é de aplicación abarcará o período comprendido entre o día 1 e 5 do mes.</p>
<p>Disposición derradeira</p>
<p>Esta orde entrará en vigor o día 1 de maio de 1997.</p>
<p>Santiago de Compostela, 2 de abril de 1997.</p>
<p>José Antonio Orza Fernández</p>
<p>Conselleiro de Economía e Facenda</p>
<p>ANEXO II</p>
<p>Transferencia de entidades colaboradoras</p>
<p>a servicios centrais</p>
<p>Descrición da información.</p>
<p>A información que se transferirá consistirá nunha lista que detalle cada ingreso tramitado durante o mes correspondente, especificando os seguintes datos:</p>
<p>-Código do formulario de ingreso.</p>
<p>-Orixe do ingreso: código da consellería, servicio e delegación.</p>
<p>-Suxeito pasivo: DNI ou CIF e nome.</p>
<p>-Entidade tramitadora: códigos de entidade bancaria e sucursal.</p>
<p>-Código de taxa.</p>
<p>-Data.</p>
<p>-Importe ingresado.</p>
<p>Convenios de transferencia.</p>
<p>A continuación establécense algúns convenios para a transferencia.</p>
<p>Codificación:</p>
<p>Os códigos de consellería, servicio, delegación e taxa serán os facilitados pola Consellería de Economía e Facenda.</p>
<p>Soporte magnético:</p>
<p>Para transferir tal información existen dúas posibilidades:</p>
<p>* Un ou máis disquetes de 3,5 pulgadas e alta densidade, formateados para IBM PC; cada un deles conterá un único ficheiro ASCII con rexistros de lonxitude</p>
<p>fixa. O nome do ficheiro será &lt;ccccmmaa.dnn&gt;, onde &lt;cccc&gt; corresponderá ó código da entidade colaboradora, &lt;mm&gt; ó mes, &lt;aa&gt; ó ano e &amp;lt;&lt;nn&gt;&amp;gt; día período quincena (05 ou 20). Este ficheiro será importado en servicios centrais utilizando a aplicación &lt;xestión de="" taxas=""&gt;.
&lt;/xestión&gt;&lt;/nn&gt;&lt;/aa&gt;&lt;/mm&gt;&lt;/cccc&gt;&lt;/ccccmmaa.dnn&gt;</p>
<p>* Unha cinta de 1.200/2.440 pés, 9 pistas, 1.600 a 6.250 bpi, en EBCDIC, sen etiqueta e bloques de 10 rexistros con formato idéntico ó especificado para disquete.</p>
<p>Formato de ficheiro</p>
<p>Os campos de ficheiro serán os seguintes:</p>
<table><tbody><tr><td></td></tr>
<tr><td>Nome</td><td>Lonxitude</td><td>Comentarios</td></tr>
<tr><td></td></tr>
</tbody></table>
<table><tbody><tr><td>CÓDIGO</td><td>9</td><td>Código do ingreso</td></tr>
<tr><td>CON</td><td>2</td><td>Código da consellería</td></tr>
<tr><td>SVC</td><td>2</td><td>Código de servicio</td></tr>
<tr><td>DEL</td><td>2</td><td>Código de delegación</td></tr>
<tr><td>DNI</td><td>10</td><td>DNI do suxeito pasivo</td></tr>
<tr><td>NOME</td><td>50</td><td>Nome e apelidos do suxeito pasivo</td></tr>
<tr><td>BAN</td><td>4</td><td>Código da entidade colaboradora</td></tr>
<tr><td>SUC</td><td>4</td><td>Código de sucursal</td></tr>
<tr><td>TAXA</td><td>6</td><td>Código de taxa</td></tr>
<tr><td>DATA</td><td>8</td><td>Data do ingreso AAAAMMDD</td></tr>
<tr><td>IMPORTE</td><td>10</td><td>Importe sen decimais</td></tr>
</tbody></table>
<p>2882</p>

