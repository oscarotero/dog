---
date: '1996-11-28'
id: BF56
page: 10
number: 233
agency: XULGADO DE PRIMEIRA INSTANCIA E INSTRUCCIÓN DE MUROS
section: V. ADMINISTRACIÓN DE XUSTIZA
title: Edicto (189/1996).
range: Edicto
url: 'https://www.xunta.gal/dog/Publicados/1996/19961128/AnuncioBF56_gl.html'
---
<p>En cumprimento do acordado por providencia de data 17 de setembro de 1996, a xuíza do Xulgado de Primeira Instancia de Muros (A Coruña) fai saber que neste xulgado e co nº 189/1996, por instancia de Mª José Caamaño París e María Rama Suárez, representadas polo procurador Uhía Bermúdez, sobre declaración de falecemento dos seus homes Ramiro Enrique Riomayor Nine e Joaquín Manuel Rama Suárez, con domicilio en Ribeira de Mallo e Reboredo, Esteiro, Muros, nados o 28 de agosto de 1961 e o 3 de febreiro de 1944, respectivamente.</p>
<p>Ramiro Enrique Riomayor Nine e Joaquín Manuel Rama Suárez eran tripulantes do buque de carga Tamber River, propiedade da empresa Tamber River Shipping Co, ata a súa desaparición en naufraxio acaecido o día 13 de agosto de 1994.</p>
<p>A embarcación navegaba polas augas do estreito de Xibraltar con dirección ó Funchal (Madeira), cando sobreveu unha forte ondada e a súa acometida arrancou parte da borda de estribor, orixinándose unha gran vía de auga que escorou fortemente o barco, o cal foi abandonado dado o inevitable do seu afundimento.</p>
<p>A forte ondada impediu o correcto arriado dos botes salvavidas caendo ó mar envorcados, varios tripulantes conseguiron alcanzalos pero os esposos das promoventes non o lograron e desapareceron nas augas.</p>
<p>Durante tres días levouse a cabo un intenso rastrexo de posibles superviventes sen ningún resultado.</p>
<p>O que para os fins previdos nos artigos 2042 e seguintes da LEC en relación cos artigos 193 e concordantes do Código civil, faise público mediante o presente edicto o cal se publicará no taboleiro de anuncios deste xulgado, no Boletín Oficial del Estado e no Diario Oficial de Galicia, por dúas veces e co intervalo de quince días, para os efectos legais e para que calquera persoa que o considere oportuno poida comparecer perante este xulgado para ser oído no mencionado expediente.</p>
<p>Dado en Muros o 17 de setembro de 1996.</p>
<p>A xuíza</p>
<p>Rubricado</p>
<p>A secretaria</p>
<p>Rubricado</p>
<p>7558</p>

