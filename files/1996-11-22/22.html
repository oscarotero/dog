---
date: '1996-11-22'
id: BC76
page: 10
number: 229
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 11 de novembro de 1996, da Delegación Provincial da Coruña, pola
  que se abre información pública para autorización administrativa, dunha planta
  de coxeración que se cita. (Expediente 96/809 R.C.I. 15/13045).
range: Resolución
url: 'https://www.xunta.gal/dog/Publicados/1996/19961122/AnuncioBC76_gl.html'
---
<p>Para os efectos previstos no Decreto 2617/1966, do 20 de outubro, sométese a información pública a solicitude da empresa Maderas Mendaña, S.A., con enderezo social no lugar de Campolongo, s/n, no municipio de Pontedeume, para a autorización administrativa da instalación que se vai executar na factoría da empresa situada na anterior dirección.</p>
<p>Planta de coxeración de enerxía eléctrica de 1.997 kW de potencia eléctrica en bornes do xerador que se vai instalar dentro do recinto da súa industria de serradoiro de madeira, e composta fundamentalmente de:</p>
<p>-Un motor de combustión interna alternativo funcionando con fueloil ou gas, de 2.400 kW de potencia mecánica, caso de utilizar como combustible fueloil ou de 2.080 kW caso de utilizar gas.</p>
<p>-Un xerador síncrono trifásico de 2.500 kVA, tensión de xeración 6 kV, factor de potencia 0,8.</p>
<p>-Un centro de transformación 20/6 kV con transformador de 3 MVA tipo interior.</p>
<p>-Instalacións complementarias de aproveitamento de calores, de baixa tensión, de regulación e control de todo o sistema e de interconexión coas liñas eléctricas da compañía eléctrica distribuidora.</p>
<p>A inversión necesaria para a planta estímase en 227.058.803 pesetas.</p>
<p>Todas aquelas persoas ou entidades que se consideren afectadas poderán presenta-las súas reclamacións ou oposición, no prazo de trinta días, nesta delegación provincial, edificio administrativo Monelos, 15071 A Coruña.</p>
<p>A Coruña, 11 de novembro de 1996.</p>
<p>Juan I. Lizaur Otero</p>
<p>Delegado provincial da Coruña</p>
<p>8615</p>

