---
date: '2012-03-14'
id: CA04-070312-13133
page: 9219
number: 52
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 27 de febreiro de 2012, da Jefatura Territorial da Coruña, de
  autorización administrativa, aprobación do proxecto de execución e declaración
  de utilidade pública, en concreto, dunha instalación eléctrica no concello de
  Mazaricos (expediente IN407A 300/2010).
range: Resolución
url: >-
  https://www.xunta.gal/dog/Publicados/2012/20120314/AnuncioCA04-070312-13133_gl.html
---
<p>Visto o expediente para outorgamento de autorización administrativa, aprobación do proxecto de execución e declaración de utilidade pública, en concreto, das instalacións que a seguir se detallan:</p>
    <p>Solicitante: Electra del Jallas, S.A.</p>
    <p>Domicilio social: pza. Constitución, 17. 15270 Cee (A Coruña).</p>
    <p>Denominación: L.M.T., C.T. e R.B.T. O Señorío.</p>
    <p>Situación: Mazaricos.</p>
    <p>Características técnicas:</p>
    <p>Liña eléctrica de media tensión aérea a 20 kV, de 197 m de lonxitude, en condutor LA-56, coa orixe no apoio n.º 8 da L.M.T. a C.T. Xestoso e final no C.T. O Señorío proxectado.</p>
    <p>Centro de transformación (C.T.) tipo intemperie, de potencia 50 kVA, e relación de transformación de 20/0,4-0,23 kV.</p>
    <p>Reforma da rede de baixa tensión aérea existente, coa instalación de novo condutor tipo R.Z., e o tendido de sete apoios novos de formigón tipo H.V. </p>
    <p>Resultan os seguintes feitos:</p>
    <p>Primeiro. Con data do 18 de novembro de 2010, a empresa Electa de Jallas, S.A. presentou o proxecto L.M.T., C.T. e R.B.T., O Señorío.</p>
    <p>Segundo. A petición someteuse a información pública por Acordo do 26 de novembro de 2010, da xefatura territorial, publicada no DOG do 7 de xaneiro de 2011, no BOP da Coruña, do 11 de marzo de 2011, e no xornal <em>El Ideal Gallego </em>do 17 de decembro de 2010, así como no taboleiro de anuncios do Concello de Mazaricos, en aplicación do Real decreto 1955/2000, do 1 de decembro, polo que se aproba o regulamento de aplicación da Lei 54/1997, do 27 de novembro, do sector eléctrico. Así mesmo, practicouse notificación individual aos afectados.</p>
    <p>Terceiro. Dentro do prazo establecido foron presentadas alegacións, das cales se deu traslado á empresa promotora, por:</p>
    <p>Benito López Blanco, propietario dos predios n.º 2 e 3, que manifesta que as leiras na realidade é unha soa leira e que os planos do proxecto non se corresponden coa realidade, que a leira está en zona de concentración parcelaria, o cal está en fase de acordo, polo que non se pode afectar cunha servidume mentres no sexa declarado firme o acordo, e solicita que se rectifique o erro e se proceda a modificar o trazado da liña adaptándoo á estrada de acceso ao Señorío.</p>
    <p>Cuarto. Con data do 10 de febreiro de 2011, a xefatura territorial practicou nova notificación individual ao afectado anexando o plano coa reunificación dos predios 2 e 3 nunha soa leira identificada co n.º 2.</p>
    <p>Quinto. Con data do 17 de febreiro de 2011, a empresa promotora presenta anexo I ao proxecto en que se inclúe o plano parcelario modificado como continuación á contestación da alegación, solicitando que sexa incorporado ao expediente.</p>
    <p>Sexto. Dentro do prazo establecido foron presentadas alegacións, das cales se deu traslado á empresa promotora, por:</p>
    <p>Benito López Blanco, propietario do predio n.º 2 , manifesta que a leira está en zona de concentración parcelaria, que está en fase de acordo, polo que non se pode afectar cunha servidume mentres no sexa declarado firme o acordo; solicita marcación sobre a leira pola empresa solicitante, datos catastrais, n.º plantas afectadas, metros de muro afectados, e que se proceda a modificar o trazado da liña adaptándoo á estrada de acceso ao Señorío.</p>
    <p>Sétimo. Con data do 13 de abril de 2011 a xefatura territorial notifica a empresa Electra del Jallas, S.A. que procede estimar a alegación formulada por Benito López Blanco no referente a proposta de cambio de trazado da liña aérea de media tensión.</p>
    <p>Oitavo. Con data do 23 de maio de 2011 a empresa Electra del Jallas, S.A. presentou o anexo II ao proxecto L.M.T., C.T. e R.B.T. O Señorío, no cal se modifica o trazado da liña de maneira que a liña proxectada discorra o máis próxima á via municipal de acceso ao lugar do Señorío, co obxecto de minimizar a afección sobre o predio n.º 2, e xunta nova relación de bens e dereitos afectados.</p>
    <p>Noveno. Por Resolución do 21 de outubro de 2011, a xefatura territorial somete a información pública o anexo II, publicada no DOG do 21 de novembro de 2011, no BOP da Coruña do 9 de novembro de 2011 e no xornal <em>El Correo Gallego</em> do 10 de novembro de 2011, así como no taboleiro de anuncios do Concello de Mazaricos, en aplicación do Real decreto 1955/2000, do 1 de decembro, polo que se aproba o regulamento de aplicación da Lei 54/1997, do 27 de novembro, do sector eléctrico. Así mesmo, practicouse notificación individual ao afectado.</p>
    <p>Décimo. Dentro do prazo establecido foron presentadas alegacións, das cales se deu traslado á empresa promotora por:</p>
    <p>Benito López Blanco, propietario do predio n.º 2, que manifesta que a leira está en zona de concentración parcelaria, a cal está en fase de acordo, polo que non se pode afectar cunha servidume mentres non sexa declarado firme o acordo, e solicita marcación sobre a leira pola empresa solicitante, datos catastrais, número de plantas afectadas e metros de muro afectados.</p>
    <p>Fundamentos de dereito.</p>
    <p>Primeiro. A Xefatura Territorial da Consellería de Economía e Industria da Coruña é competente para resolver este expediente con fundamento no Estatuto de Autonomía de Galicia, no Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma galega en materia de industria, enerxía e minas, e no exercicio das competencias atribuídas polo Real decreto 1955/2000 e polo Decreto 36/2001, do 25 de xaneiro (DOG do 16 de febreiro).</p>
    <p>Segundo. No expediente cumpríronse os trámites que sinala o artigo 53 da citada Lei 54/1997 e os regulamentos ordenados no título VII do Real decreto 1955/2000, do 1 de decembro, que regula o procedemento de autorización de instalacións de enerxía eléctrica.</p>
    <p>Tercero. Á vista das alegacións presentadas e das contestacións da empresa e do resto da documentación que consta no expediente, queda de manifesto o seguinte:</p>
    <p>Unha vez vistas as alegacións, exclusivamente na parte que afecta a utilidade pública, feitas por Benito López Blanco, o predio n.º 2, recibidas con data 22.11.2011, e examinada a traza proxectada da liña, así como feita a visita de campo, sobre a anterior citada parcela non se observa ningunha das limitacións a imposición da servidume de paso recollidas no artigo 57 da Lei 54/1997, do sector eléctrico, e no artigo 161 do Real decreto 1955/2000, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Canto aos bens afectados, serán comprobados e recollidos na acta previa á ocupación polo perito designado pola Administración, acto o que serán oportunamente convocados os titulares dos bens e dereitos afectados.</p>
    <p>Ademais, cómpre sinalar que non corresponde a esta fase do procedemento realizar as valoracións derivadas dos prexuízos que aos afectados lles ocasione o trazado desta liña eléctrica, xa que iso é competencia do Xurado da Expropiación de Galicia, logo de que ao expediente se incorporen a acta previa á ocupación e as follas de aprecio coas valoracións que presenten as partes.</p>
    <p>De acordo co que antecede e no exercicio das competencias atribuídas,</p>
    <p class="dog-centrado-sin-cursiva-c-a">Resolve:</p>
    <p>Autorizar, aprobar o proxecto de execución e anexo II e declarar de utilidade pública, en concreto, das devanditas instalacións, cuxas características se axustarán en todas as súas partes ás que figuran no proxecto e seu anexo II, e ás condicións técnicas e de seguranza establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente. </p>
    <p>As instalacións executaranse nun prazo non superior a un ano, contado a partir da data desta resolución.</p>
    <p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
    <p>Contra a presente resolución poderase interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpoñer calquera outro recurso que se considere pertinente dereito.</p>
    <p>A Coruña, 27 de febreiro de 2012.</p>
    <footer><p>Susana Vázquez Romero<br>Xefa territorial da Coruña</p></footer>

