---
date: '2012-03-14'
id: G0167-240212-12633
page: 9210
number: 52
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (993/2009).
range: Edicto
url: >-
  https://www.xunta.gal/dog/Publicados/2012/20120314/AnuncioG0167-240212-12633_gl.html
---
<p>Marta Yanguas del Valle, secretaria do Xulgado do Social número 3 (reforzo) da Coruña, fago saber que nos autos rexistrados co número 993/2009 se ditou a resolución cuxo encabezamento e ditame son os seguintes:</p>
    <p>«Sentenza.</p>
    <p>A Coruña, 17 de febreiro de 2012.</p>
    <p>Ana Rodríguez Piorno, maxistrada xuíza do Xulgado do Social número 3 da Coruña, en funcións de reforzo, ditou esta resolución nos autos de procedemento sobre reclamación de cantidade 993/2009, en que foron demandantes Estrella Castro Fondo, Jessica Fernández Castro e Josefa Ferreiro Gómez, representadas polo letrado Sr. Pérez López, e demandada a empresa Cunicultura Gallega, S.L. Foi citado da mesma maneira o Fondo de Garantía Salarial (Fogasa).</p>
    <p>Dispoño que debo estimar e estimo a demanda interposta por Estrella Castro Fondo, Jessica Fernández Castro e Josefa Ferreiro Gómez contra Cunicultura Gallega, S.L. e, en consecuencia, condeno a esta última a aboarlle a Estrella Castro Fondo a cantidade de 3.597,68 euros, a Jessica Fernández Castro a cantidade de 3.546,66 euros e a Josefa Ferreiro Gómez, a cantidade de 3.358,30 euros, que lles debe.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco días seguintes ao da notificación desta sentenza.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe». </p>
    <p>E para que sirva de notificación a Cunicultura Gallega, S.L., expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 24 de febreiro de 2012.</p>
    <footer><p>A secretaria xudicial<br>Rubricado</p></footer>

