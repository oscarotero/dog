---
date: '2015-11-23'
id: G0244-171115-0001
page: 44223
number: 223
agency: >-
  Vicepresidencia e Consellería de Presidencia, Administracións Públicas e
  Xustiza
section: II. Autoridades e persoal. b) Nomeamentos.
title: >-
  ORDE do 12 de novembro de 2015 pola que se nomean vogais do Consello Galego de
  Cooperación para o Desenvolvemento, en representación do Fondo Galego de
  Cooperación e Solidariedade.
range: Orde
url: >-
  https://www.xunta.gal/dog/Publicados/2015/20151123/AnuncioG0244-171115-0001_gl.html
---
<p>De acordo co establecido no número 5 do artigo 11 do Decreto 326/2004, do 29 de decembro, polo que se regulan os órganos de coordinación e asesoramento en materia de cooperación para o desenvolvemento e polo que se crea o Rexistro de Axentes de Cooperación para o Desenvolvemento, modificado polo Decreto 90/2011, do 5 de maio de 2011, os vogais do Consello Galego de Cooperación para o Desenvolvemento serán nomeados e separados polo titular do departamento competente, logo da proposta das entidades con representación naquel, mediante orde publicada no <em>Diario Oficial de Galicia</em>, e desempeñarán os seus cargos por un período de catro anos. </p>
    <p>Mediante a Orde do 10 de novembro de 2011 (DOG do 23 de novembro) nomeáronse como vogais do Consello Galego de Cooperación para o Desenvolvemento en representación do Fondo Galego de Cooperación e Solidariedade Teresa París Blanco, como vogal titular, e Pilar Gallego Cid, como vogal suplente. </p>
    <p>Téndose producido unha renovación da Comisión Executiva do Fondo Galego de Cooperación e Solidariedade, procede modificar a composición do Consello.</p>
    <p>Polo tanto, vista a proposta de nomeamento formulada polo Fondo Galego de Cooperación e Solidariedade e de acordo co disposto nos números 5 e 7 do artigo 11 do Decreto 326/2004, do 29 de decembro,</p>
    <h2>DISPOÑO:</h2>
    <p>Artigo único. </p>
    <p>1. Separar como vogais do Consello Galego de Cooperación para o Desenvolvemento, en representación do Fondo Galego de Cooperación e Solidariedade, a Teresa París Blanco, como vogal titular, e a Pilar Gallego Cid, como vogal suplente, agradecéndolles os servizos prestados.</p>
    <p>2. Nomear como vogal titular do Consello Galego de Cooperación para o Desenvolvemento, en representación do Fondo Galego de Cooperación e Solidariedade, a Juan Antonio González Pérez.</p>
    <p>3. Nomear como vogal suplente do Consello Galego de Cooperación para o Desenvolvemento, en representación do Fondo Galego de Cooperación e Solidariedade, a Andrea M. García Corzo.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 12 de novembro de 2015</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

