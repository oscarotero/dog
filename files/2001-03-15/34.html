---
date: '2001-03-15'
id: '4122'
page: 3326
number: 53
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de febreiro de 2001, da Dirección Xeral de Industria, pola que
  se lle concede a renovación ó Centro de Estudios Delta da autorización como
  entidade recoñecida para impartir cursos teórico-prácticos para a obtención de
  carnés profesionais de instalador e mantedor de instalacións de calefacción,
  climatización e auga quente sanitaria.
range: Resolución
url: 'https://www.xunta.gal/dog/Publicados/2001/20010315/Anuncio4122_gl.html'
---
<p>Vista a solicitude presentada por Jesús Feijoo Sumay en representación do Centro de Estudios Delta e a documentación anexa, na que se solicita que lle sexa concedida a renovación da autorización como entidade recoñecida para impartir cursos teórico-prácticos para a obtención de carnés profesionais de instalador e mantedor de instalacións de calefacción, climatización e auga quente sanitaria.</p>
<p>Visto o Regulamento de instalacións térmicas nos edificios (RITE) e a súa instrucción técnica complementaria ITE-11 cos seus apéndices, aprobado por R.D.1751/1998, do 31 de xullo (BOE 5-8-1998), pola que se establecen as especialidades dos carnés profesionais de instalador e mantedor de instalacións de calefacción, climatización e auga quente sanitaria e se fixa o número mínimo de horas para desenvolve-los programas dos cursos teóricos e de coñecementos específicos para a súa obtención.</p>
<p>Considerando que se cumpriron os requisitos regulamentarios establecidos.</p>
<p>Esta dirección xeral,</p>
<p>RESOLVE:</p>
<p>Concederlle ó Centro de Estudios Delta a renovación da autorización como entidade recoñecida para impartir os cursos teórico-prácticos para a obtención dos carnés profesionais de instalador e mantedor de instalacións de calefacción, climatización e auga quente sanitaria, no ámbito da Comunidade Autónoma de Galicia.</p>
<p>A duración dos cursos en número de horas axustarase ó disposto na ITE-11 do R.D.1751/1998, do 31 de xullo de 1998.</p>
<p>Para imparti-los cursos, deberase comunicar á Dirección Xeral de Industria e á Delegación Provincial da Consellería de Industria e Comercio da provincia correspondente, o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberase renovar ós dous anos, para o que deberá acreditar ante esta dirección xeral o cumprimento dos requisitos esixidos na autorización inicial.</p>
<p>Santiago de Compostela, 8 de febreiro de 2001.</p>
<p>Ramón Ordás Badía</p>
<p>Director xeral de Industria</p>

