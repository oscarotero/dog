---
date: '2001-03-15'
id: 416E
page: 3339
number: 53
agency: CONCELLO DE VILALBA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010315/Anuncio416E_gl.html'
---
<p>Resolución do Concello de Vilalba do 6 de marzo de 2001, pola que se aproba o prego de cláusulas administrativas particulares que ha de rexe-la contratación por concurso, procedemento aberto e tramitación urxente, dos servicios de axuda a domicilio do Concello de Vilalba.</p>
<p>a) Forma de adxudicación: procedemento aberto, sistema de concurso e tramitación urxente.</p>
<p>b) Tipo de licitación: o tipo de licitación fíxase en 14.301.706 ptas. (85.954,98), incluído o IVE.</p>
<p>c) Duración do contrato: o prazo de duración do contrato outórgase por dous anos computados a partir da data na que se deposite a fianza definitiva, prorrogables por períodos anuais, cunha duración máxima de catro anos.</p>
<p>d) Proposicións. Lugar e prazo de proposicións: os licitadores poderán presentar proposicións dentro do prazo de 8 días hábiles seguintes ó da última publicación do anuncio no DOG ou no BOP.</p>
<p>e) Garantía provisional: 2% do prezo de licitación.</p>
<p>f) Garantía definitiva: 4% do prezo do contrato.</p>
<p>g) Criterios de adxudicación: os sinalados no prego de cláusulas administrativas.</p>
<p>h) Documentación: a información e documentación estará ó dispor dos interesados na Secretaría do Concello. Teléfono: 982 51 07 16, fax: 981 51 18 15.</p>
<p>i) Apertura de proposicións: terá lugar ás 12 horas do terceiro día hábil seguinte a aquel en que remate o prazo de presentación de proposicións.</p>
<p>j) Modelo de proposición: o que figura no prego de cláusulas.</p>
<p>k) Reclamacións: poderán presentarse reclamacións contra o prego de condicións, no rexistro xeral do concello, durante o prazo de 8 días hábiles, contados a partir da última publicación deste anuncio no DOG ou no BOP da provincia de Lugo. Ó mesmo tempo e de conformidade co disposto no artigo 122.2º do Real decreto 781/1986, anúnciase simultaneamente o concurso, ben que, no suposto de se presentaren reclamacións contra o prego de condicións, o concurso quedará adiado ata que elas se resolvan.</p>
<p>O custo deste anuncio corre a cargo do adxudicatario.</p>
<p>Vilalba, 8 de marzo de 2001.</p>
<p>O alcalde</p>
<p>Rubricado</p>

