---
date: '2001-03-15'
id: '4126'
page: 3327
number: 53
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de febreiro de 2001, da Dirección Xeral de Industria, pola que
  se lle concede ó Centro de Estudios Alfa a renovación da cualificación de
  entidade recoñecida para impartir cursos teórico-prácticos para a obtención de
  carnés profesionais de instalador autorizado de gas para as categorías IG-I a
  IG-IV.
range: Resolución
url: 'https://www.xunta.gal/dog/Publicados/2001/20010315/Anuncio4126_gl.html'
---
<p>Vista a solicitude presentada por Salvador Alba Fernández en representación do Centro de Estudios Alfa e a documentación anexa, na que se solicita que lle sexa concedida a renovación da cualificación de entidade recoñecida para impartir cursos teórico-prácticos para a obtención de carnés profesionais de instalador de gas grupos IG-I a IG-IV.</p>
<p>Vista a Orde do 17 de decembro de 1985 pola que se aproba a instrucción sobre documentación e posta en servicio das instalacións receptoras de gas combustible e a instrucción sobre instaladores autorizados de gas e empresas instaladoras (BOE 9-1-1986).</p>
<p>Considerando que se cumpriron os requisitos regulamentarios establecidos.</p>
<p>Esta dirección xeral,</p>
<p>RESOLVE:</p>
<p>Concederlle ó Centro de Estudios Alfa a renovación da cualificación de entidade recoñecida para imparti-los cursos teórico-prácticos para a obtención dos carnés profesionais de instalador de gas, de conformidade co establecido no capítulo III da Orde do 17 de decembro de 1985, no ámbito da Comunidade Autónoma de Galicia.</p>
<p>Para imparti-los cursos, deberase comunicar á Dirección Xeral de Industria e á Delegación Provincial da Consellería de Industria e Comercio da provincia correspondente o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberase renovar ós dous anos, para o que deberá acreditar ante esta dirección xeral o cumprimento dos requisitos esixidos na autorización inicial.</p>
<p>Santiago de Compostela, 9 de febreiro de 2001.</p>
<p>Ramón Ordás Badía</p>
<p>Director xeral de Industria</p>

