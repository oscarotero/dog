---
date: '2000-03-21'
id: 6D0A
page: 3
number: 56
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 21 de febreiro de 2000, da Delegación Provincial de Pontevedra, polo
  que se emprazan as partes interesadas no recurso contencioso-administrativo de
  referencia 270/1999 L, interposto pola Comunidade de Montes de Muimenta,
  Painceiros, Armonda e Lamosa.
range: Edicto
url: 'https://www.xunta.gal/dog/Publicados/2000/20000321/Anuncio6D0A_gl.html'
---
<p>Con data do 2 de febreiro de 2000, o presidente do Xurado Provincial de Montes Veciñais en Man Común de Pontevedra recibe do Xulgado do Contencioso-Administrativo nº 2 de Pontevedra providencia do día 27 de xaneiro de 2000, pola que se admite o recurso contencioso-administrativo de referencia P. ordinario nº 270/1999 L, interposto pola Comunidade de Montes de Muimenta, Painceiros, Armonda e Lamosa contra resolución do Xurado Provincial de Montes Veciñais en Man Común con data do 13-10-1999, desestimatorio do recurso de reposición interposto contra Resolución con data do 21-7-1999, que acordou a inadmisión a trámite da solicitude de revisión de oficio do acordo do mesmo xurado con data do 3-6-1998, relativo ós montes Coto Deiras, Conla e Calvelo, do concello de Campo Lameiro.</p>
<p>De conformidade co disposto no artigo 48 e 49 da Lei 29/1998, do 13 de xullo, reguladora da xurisdicción contencioso-administrativa, esta presidencia acordou a remisión do correspondente expediente administrativo á referida sala.</p>
<p>O que se notifica para xeral coñecemento de tódalas persoas interesadas no procedemento, que quedan emprazadas para que poidan presentarse e comparecer en forma nos autos no Xulgado do Contencioso-Administrativo nº 2 de Pontevedra, no prazo de nove días.</p>
<p>Pontevedra, 21 de febreiro de 2000.</p>
<p>José Luis Díez Yáñez</p>
<p>Delegado provincial de Pontevedra</p>
<p>Presidente do xurado</p>

