---
date: '1996-07-16'
id: 852E
page: 6
number: 139
agency: 'CONSELLERÍA DE FAMILIA, MULLER E XUVENTUDE'
section: IV. OPOSICIÓNS E CONCURSOS
title: >-
  Orde do 1 de xullo de 1996 pola que se convoca a provisión, polo sistema de
  libre designación, dun posto de traballo vacante na Consellería de Familia,
  Muller e Xuventude.
range: Orde
url: 'https://www.xunta.gal/dog/Publicados/1996/19960716/Anuncio852E_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e no uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>1. Anuncia-la convocatoria para cubrir, polo sistema de libre designación, o posto de traballo que se indica no anexo I.</p>
<p>2. Poderán concorrer a el os funcionarios de carreira que reúnan as condicións sinaladas no anexo I.</p>
<p>3. As solicitudes dirixiranse por escrito á Secretaría Xeral da Consellería de Familia, Muller e Xuventude (edificio administrativo de San Caetano, s/n, Santiago de Compostela), no prazo de 15 días, contados a partir do seguinte ó da publicación desta orde no Diario Oficial de Galicia, segundo o modelo que se inclúe no anexo II.</p>
<p>4. Os aspirantes deberán unirlle á petición un currículum vitae, e xustificar documentalmente os méritos que aleguen.</p>
<p>Os méritos alegados e non probados da maneira sinalada no parágrafo anterior non se terán en conta.</p>
<p>5. Esta convocatoria será resolta pola Consellería de Familia, Muller e Xuventude. No caso de que resulte seleccionado para ocupa-lo posto de traballo que se anuncia no anexo I desta orde un funcionario con destino na Administración Xeral do Estado, nos</p>
<p>seus organismos autónomos, na Administración da Seguridade Social, ou que estea nesta Comunidade Autónoma como consecuencia dunha comisión de servicios concedida conforme o disposto na disposición transitoria oitava, punto 4º, da Lei 30/1984, do 2 de agosto, tramitaráselle o seu destino a esta Comunidade Autónoma, e unha vez concedido pola súa administración de orixe, procederase a adxudicarlle o posto para o que foi seleccionado.</p>
<p>6. A resolución desta convocatoria farase pública no DOG, e poderá declararse deserto o posto de traballo, de considerarse oportuno.</p>
<p>7. O prazo de toma de posesión será de tres días, se o destino anterior está na mesma localidade ca do novo destino, e dun mes, se está en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación no DOG.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución no DOG.</p>
<p>8. Contra a presente orde, que pon fin á vía administrativa, os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses a partir do día seguinte ó da súa publicación no DOG, comunicándolle previamente a esta consellería a vontade de interpoñelo, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 1 de xullo de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>ANEXO I</p>
<p>Nº posto:1.</p>
<p>Código posto: FC.C99.40.101.32001.001.</p>
<p>Nivel: 24.</p>
<p>C. Espec.: 1.016.244.</p>
<p>Grupos: A/B.</p>
<p>Corpo/Esc.: xeral/docente.</p>
<p>Denominación do posto: director residencia López Cuevillas.</p>
<p>Dependencia: delegación provincial.</p>
<p>Localidade: Ourense.</p>
<p>5285</p>

