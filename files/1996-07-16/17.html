---
date: '1996-07-16'
id: 854E
page: 6
number: 139
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (360/1995).
range: Edicto
url: 'https://www.xunta.gal/dog/Publicados/1996/19960716/Anuncio854E_gl.html'
---
<p>Lorenzo Villalpando Lucas, secretario do Xulgado de Primeira Instancia e Instrucción número catro de Santiago de Compostela.</p>
<p>Fai saber: que neste xulgado do meu cargo, baixo o número 360/1995, se segue procedemento executivo, outros títulos, por instancia de Banco Central Hispano-Americano, S.A., con DNI/CIF A-28-000-446, domiciliado na r/ Compostela, 8-4º Esq. (A Coruña), representado polo procurador Ricardo García-Piccoli Atanes, contra Juan Miguel de Francisco Otero, con DNI/CIF 33.204.673-X domiciliado na rúa do Vilar 18, Santiago de Compostela, e Concepción Mallo Vieiro, con DNI/CIF 33 219 805-P, domiciliado na rúa do Vilar 18, Santiago de Compostela, en reclamación de cantidade; nos seus autos acordouse sacar á venda en primeira e pública poxa, por termo de vinte días e prezo da súa valoración, os seguintes bens embargados no procedemento:</p>
<p>-Lote número un.</p>
<p>Urbano.-Número corenta e nove. Local situado na zona de faiado da cuarta planta, sinalada co número corenta e oito A, pertencente a unha edificación sinalada co número oito A, da Corredoira de Morón, hoxe rúa dos Castaños, en Santiago de Compostela. Extensión: oitenta e cinco metros, trinta e cinco decímetros cadrados. Actualmente o edificio do que forma parte o local está sinalado cos números 5 e 6 da rúa Castaños co número 45 da</p>
<p>rúa Costa Nova. Inscrito no Rexistro da Propiedade de Santiago de Compostela, no tomo 1.123, libro 165, sección 2ª, folio 13, predio número. 15.475. Valoración: 5.291.700 ptas.</p>
<p>-Lote número dous.</p>
<p>Rústico.-Terreo a inculto onde lle chaman Canido, sito no termo parroquial de Queiruga, municipio de Porto do Son, de extensión superficial vintedúas concas, igual a oito áreas e oitenta centiáreas. Lindes: norte, camiño de carro; sur, Benigna Tornes Romero; este, camiño de carro; oeste, Manuela Prieto Santos. Inscrito no Rexistro da Propiedade de Noia, predio 9.640, folio 164 do libro 107 de Porto do Son. Tomo 769. Valoración 1.760.000 ptas.</p>
<p>-Lote número tres.</p>
<p>Turismo Fiat Croma, modelo 2000 CHT, matrícula C-5449-AP. Valoración 700.000 ptas.</p>
<p>A poxa celebrarase o vindeiro día vintecatro de setembro ás dez horas da mañá, na sala de audiencia deste xulgado, sito na rúa de Viena, nº un, nesta capital, baixo as seguintes condicións:</p>
<p>1. O tipo do remate será o do valor dado ós bens, sen que se admitan ofertas que non cubran as dúas terceiras partes da dita suma.</p>
<p>2. Para tomar parte na poxa deberán consignar previamente os licitadores, polo menos, o vinte por cento do tipo de remate no establecemento destinado para o efecto (Banco Bilbao Vizcaya, S.A., conta de depósitos e consignacións número 1591-000-17-00360/1995).</p>
<p>3. Só o executante lle poderá cede-lo remate a un terceiro.</p>
<p>4. Poderán facerse ofertas por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o resgardo acreditativo do ingreso do importe sinalado no punto nº 2.</p>
<p>5. Reservarase en depósito, por instancia do executante, as consignacións dos ofertantes que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que o sigan por orde das súas respectivas ofertas.</p>
<p>6. Os autos e certificación rexistral encóntranse de manifesto na secretaría deste xulgado, debendo os licitadores conformarse con eles; e, non aportados os títulos de propiedade nin emendada a falta, serán por conta do rematante os gastos de emenda; despois do remate non se admitirá reclamación ningunha polo dito concepto.</p>
<p>7. As cargas e gravames anteriores e os preferentes ó crédito do autor, se os houber, continuarán subsistentes e sen se destinar á súa extinción o prezo</p>
<p>do remate, entendéndose que todo licitador os acepta e se subroga na responsabilidade deles.</p>
<p>8. Se por forza maior ou causas alleas a este xulgado non puidese celebrarse calquera das poxas nos días e horas sinalados, entenderase que se celebrarán o seguinte día hábil, exceptuándose os sábados; e á mesma hora.</p>
<p>Para o suposto de que resultase deserta a primeira poxa, sinálase, para que teña lugar a segunda, o vindeiro vintecatro de outubro, ás dez horas, nas mesmas condicións cá primeira, agás o tipo de remate, que será o setenta e cinco por cento do da primeira; e, en caso de resultar deserta a dita segunda poxa, celebrarase unha terceira, sen suxeición a tipo, o día vintecinco de novembro de mil novecentos noventa e seis, tamén ás dez horas, rexendo para ela as restantes condicións fixadas para a segunda.</p>
<p>Dado en Santiago de Compostela o dezaoito de xuño de mil novecentos noventa e seis.</p>
<p>O secretario</p>
<p>Rubricado</p>
<p>5005</p>

