---
date: '2013-09-04'
id: G0007-130813-0003
page: 35149
number: 168
agency: Xulgado do Social número 3 de Santiago de Compostela
section: V. Administración de xustiza.
title: EDICTO (1006/2011).
range: Edicto
url: >-
  https://www.xunta.gal/dog/Publicados/2013/20130904/AnuncioG0007-130813-0003_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que por resolución ditada no día da data, no proceso seguido por instancia de José García Núñez contra Grupo Construnor Estructuras, S.L. e Construnor Estructuras, S.L., rexistrado como procedemento ordinario número 1006/2011, se acordou citar a Grupo Construnor Estructuras, S.L. e Construnor Estructuras, S.L., en ignorado paradoiro, co fin de que compareza na sala de vistas deste Xulgado do Social número 3, situado na rúa Berlín, s/n, pl. baixa, sala de vistas nº 3, polígono das Fontiñas, 15707 Santiago de Compostela, o día 15.10.2013 ás 10.25 e 10.30 horas, para a realización dos actos de conciliación e, se é o caso, xuízo. Poderá comparecer persoalmente ou mediante persoa legalmente apoderada, e deberá acudir con todos os medios de proba de que se intente valer, coa advertencia de que é única convocatoria e de que os actos non se suspenderán por falta inxustificada de asistencia. </p>
    <p>Fáiselle saber que ten ao seu dispor na oficina xudicial a cédula de citación, copia da demanda e decreto de admisión desta, e documentos que constan no procedemento, así como as cédulas de requirimento oportunas.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>En caso de que pretenda comparecer no acto de xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, unha vez trasladada esta intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto de xuízo de avogado, procurador ou graduado social colexiado.</p>
    <p>E para que lle sirva de citación a Grupo Construnor Estructuras, S.L. e Construnor Estructuras, S.L., expídese esta cédula para a súa publicación no <em>Diario Oficial de Galicia</em> e colocación no taboleiro de anuncios. </p>
    <p>Santiago de Compostela, 31 de xullo de 2013</p>
    <footer><p>A secretaria xudicial</p></footer>

