---
date: '2021-09-21'
id: G0181-150921-0001
page: 46453
number: 182
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 8 de setembro de 2021 polo que se somete ao trámite de información
  pública o proxecto de construción Redefinición do itinerario peonil e ciclista
  na AC-552, treito Pastoriza-Vilarodís, puntos quilométricos 5+130 - 6+110, de
  clave AC/20/130.06, así como a relación individual de bens, dereitos e
  propietarios afectados polo proxecto.
range: Anuncio
url: >-
  https://www.xunta.gal/dog/Publicados/2021/20210921/AnuncioG0181-150921-0001_gl.html
---
<p>Antecedentes:</p>
    <p>Mediante a Resolución do director da Axencia Galega de Infraestruturas, do 7 de setembro de 2021, aprobouse provisionalmente o proxecto de construción: Redefinición do itinerario peonil e ciclista na AC-552, treito Pastoriza-Vilarodís, puntos quilométricos 5+130 - 6+110, de clave AC/20/130.06, no municipio de Arteixo (A Coruña).</p>
    <p>A Lei 8/2013, do 28 de xuño, de estradas de Galicia determina no seu artigo 6.2, que os espazos destinados a sendas para peóns ou para a circulación de ciclistas teñan a consideración de elementos funcionais da estrada. Tendo en conta este precepto, a Xunta Galicia elaborou a Estratexia en materia de mobilidade alternativa de Galicia, entre cuxos obxectivos está o fomento dos sistemas de transporte alternativos aos motorizados, que permitan minimizar as repercusións sobre o ambiente e os seus impactos sociais e económicos. Os beneficios esperados con esta iniciativa son, entre outros, a mellora da mobilidade, a mellora da calidade do aire, da saúde, da igualdade e benestar da economía, do patrimonio e do urbanismo.</p>
    <p>Con data do 7 de marzo de 2016, a Axencia Galega de Infraestruturas aprobou, con base na Estratexia en materia de mobilidade alternativa de Galicia, o documento Fomento da mobilidade sostible. Sendas peonís e/ou ciclistas na comarca da Coruña e concellos limítrofes, de clave AC/14/062.06 onde se propón, entre outros, a creación dun itinerario peonil e ciclista na estrada AC-552 que se recolle no proxecto construtivo que nos ocupa.</p>
    <p>As actuacións que se van executar realizaranse na marxe dereita da estrada AC-552 entre os puntos quilométricos 5+280 e 5+400. Trátase da redefinición dun treito de senda xa proxectada (AC/16/096.06) e que posibilitará a circulación a pé ao longo da estrada AC-552: execución dun itinerario peonil continuo, reforzo do firme da vía existente e actuacións de seguridade viaria.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia e no artigo 50 do Decreto 66/2016, do 26 de maio, polo que se aproba o regulamento xeral de estradas de Galicia, o mencionado proxecto de construción sométese ao trámite de información pública durante un período de trinta (30) días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. Do mesmo xeito, sométese o presente proxecto a información pública para os efectos do establecido no Real decreto 849/1986, do 11 de abril, polo que se aproba o Regulamento do dominio público hidráulico, en relación coa protección do dominio público hidráulico e coas actuacións neste ou na súa zona de policía.</p>
    <p>Cuarto. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas da Coruña (rúa Vicente Ferrer, 2, 15008 A Coruña), na Casa do Concello de Arteixo (praza Alcalde Ramón Dopico, 1, 15142 Arteixo, A Coruña).</p>
    <p>Así mesmo, na páxina web da Consellería de Infraestruturas e Mobilidade (https://infraestruturasemobilidad.xunta.gal/transparencia/procedementos-informacion-publica/estudos-proxectos), atópase á disposición dos interesados o documento completo do proxecto de construción.</p>
    <p>Santiago de Compostela, 8 de setembro de 2021</p>
    <footer><p>Francisco Menéndez Iglesias<br>Director da Axencia Galega Infraestruturas</p></footer>
    <h2>ANEXO</h2>
    <h3>Relación de bens, dereitos e propietarios afectados</h3>
    <p>Proxecto de construción.</p>
    <p>Redefinición do itinerario peonil e ciclista na AC-552.</p>
    <p>Treito: Pastoriza-Vilarodís. Puntos quilométricos 5+130 - 6+110.</p>
    <p>Clave: Ac/20/130.06.</p>
    <p>Concello de Arteixo.</p>
    <table>
     <tbody>
      <tr>
       <td>Nº</td>
       <td>Referencia
        catastral</td>
       <td>Apelidos e nome</td>
       <td>DNI</td>
       <td>Situación básica do chan</td>
       <td>Aprov.</td>
       <td>Clase de cultivo</td>
       <td>Área afectada (m²)</td>
      </tr>
      <tr>
       <td>1</td>
       <td>15005A06200256</td>
       <td>Vázquez López, Florencio</td>
       <td>***0794**</td>
       <td>Rural</td>
       <td>Agrario</td>
       <td>Labor ou labradío secano</td>
       <td>75,98</td>
      </tr>
     </tbody>
    </table>

