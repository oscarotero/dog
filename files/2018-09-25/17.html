---
date: '2018-09-25'
id: G2358-060918-0001
page: 43405
number: 183
agency: Xulgado do Social número 1  de Lugo
section: V. Administración de xustiza.
title: EDICTO (PO 541/2016).
range: Edicto
url: >-
  https://www.xunta.gal/dog/Publicados/2018/20180925/AnuncioG2358-060918-0001_gl.html
---
<p>Eu, Rafael González Alió, letrado da Administración de xustiza do Xulgado do Social número 1 de Lugo, fago saber que no procedemento con número PO 541/2016 deste xulgado do social, seguido por instancia de Nazaret Negral Fernández contra a entidade Coporcel, S.L. e o Fondo de Garantía Salarial, sobre reclamación de cantidade, ditouse sentenza cuxa resolución é a seguinte:</p>
    <p>«Estimo a demanda presentada por Nazaret Negral Fernández, representada pola letrada Sra. Mendoza Villanueva, contra Coporcel, S.L., que non compareceu malia constar a súa citación en legal forma, e, en consecuencia, condeno a empresa demandada a aboar á demandante a cantidade de 3.071,87 euros, que devindicará o xuro moratorio do 10 %.</p>
    <p>As cantidades a cuxo pagamento foi condenada a empresa demandada serán asumidas polo Fondo de Garantía Salarial (Fogasa), que non compareceu malia constar a súa citación en legal forma, dentro dos límites e cos requisitos legais e regulamentarios que, se é o caso, lle afecten.</p>
    <p>Impoño á empresa demandada o pagamento das custas procesuais causadas, incluídos os honorarios do letrado da parte demandante ata o límite de 600 euros.</p>
    <p>Notifíquese esta resolución ás partes, facéndolles saber que esta non é firme e que contra ela cabe interpoñer, ante este xulgado, recurso de suplicación que resolverá a Sala do Social do Tribunal Superior de Xustiza de Galicia.</p>
    <p>O recurso de suplicación deberá anunciarse ante este xulgado, por escrito ou comparecencia, dentro dos cinco días seguintes á notificación da sentenza.</p>
    <p>Ao anunciar o recurso deberá xuntarse o documento que acredite o ingreso de 300 euros como depósito para recorrer no Banco Santander, na conta de depósitos e consignacións deste xulgado correspondente ao presente procedemento número 2322-0000-65-0531-16, baixo apercibimento de non dar trámite ao recurso, salvo que o recorrente sexa traballador, habente causa seu, beneficiario do réxime público da Seguridade Social, o Estado, as comunidades autónomas, as entidades locais e as entidades de dereito público vinculadas ou dependentes destes, sindicato ou beneficiario do dereito á asistencia xurídica gratuíta.</p>
    <p>Ademais, cando a sentenza condene ao pagamento de cantidade, o recorrente que non goce do beneficio de xustiza gratuíta deberá acreditar, no momento de anunciar o recurso, ter consignado no Banco Santander, na conta de depósitos e consignacións deste xulgado correspondente ao presente procedemento 2322-0000-60-0531-16, a cantidade obxecto da condena. A consignación en metálico pode substituírse polo aseguramento mediante aval solidario de duración indefinida e pagadoiro a primeiro requirimento emitido por entidade de crédito.</p>
    <p>En caso de que algún dos anteriores ingresos se verifique mediante transferencia bancaria, esta deberá dirixirse á conta ES 55 0049 3569 92 0005001274, facendo constar como beneficiario Xulgado do Social número 1 de Lugo e como concepto o número de conta correspondente ao presente procedemento que proceda dos dous mencionados nos dous parágrafos que anteceden.</p>
    <p>Expídase testemuño desta resolución para a súa incorporación ás actuacións, con inserción do orixinal no libro de sentenzas.</p>
    <p>Así por esta miña sentenza, definitivamente xulgado na instancia, pronúncioo, mándoo e asínoo».</p>
    <p>E para que sirva de notificación en forma a Coporcel, S.L., en ignorado paradoiro, expido e asino o presente para a súa inserción no <em>Diario Oficial de Galicia</em>.</p>
    <p>Lugo, 6 de setembro de 2018</p>
    <footer><p>O letrado da Administración de xustiza</p></footer>

