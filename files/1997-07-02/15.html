---
date: '1997-07-02'
id: 100DA
page: 6
number: 126
agency: XULGADO DE PRIMEIRA INSTANCIA E INSTRUCCIÓN DE NEGREIRA
section: V. ADMINISTRACIÓN DE XUSTIZA
title: Edicto de poxa (224/1996).
range: Edicto
url: 'https://www.xunta.gal/dog/Publicados/1997/19970702/Anuncio100DA_gl.html'
---
<p>A xuíza do Xulgado de Primeira Instancia e Instrucción de Negreira, fai saber que neste xulgado, baixo o número 224/1996 de rexistro, se segue procedemento xudicial sumario do artigo 131 da Lei hipotecaria, por instancia da Caixa de Aforros de Galicia, representada polo procurador Ricardo García-Piccoli Atanes, contra Antonio Gil Ríos e Dolores Vázquez Chan, en reclamación de crédito hipotecario, actuacións nas que se acordou sacar a primeira e pública poxa, por termo de vinte días o prezo da súa valoración, os predios que se dirán.</p>
<p>A poxa terá lugar na sala de audiencias deste xulgado, situado na rúa do Carme nº 3, baixo, desta vila, o vindeiro día un de outubro do ano en que andamos, ás doce horas, baixo as seguintes condicións:</p>
<p>1. O tipo do remate é de dezasete millóns oitocentas cincuenta mil pesetas (17.850.000 ptas.), fixado para tal efecto na escritura de préstamo, que se distribúe do seguinte xeito: para o predio 19.795 o tipo é de dez millóns setecentas dez mil pesetas (10.710.000 ptas.), para o predio 9.165 o tipo é de catro millóns setecentas sesenta mil pesetas (4.760.000 ptas.), e para o predio 8.925 o tipo é de dous millóns trescentas oitenta mil pesetas (2.380.000 ptas.). Non se admitirán ofertas que non cubran cada unha das devanditas cantidades.</p>
<p>2. Para tomar parte na poxa, os licitadores deberán consignar previamente na conta de depósitos e consignacións desta xulgado o 20% do tipo do remate, requisito sen o que non serán admitidos.</p>
<p>3. Poderá facerse o remate en calidade de cederllo a un terceiro.</p>
<p>4. Desde o anuncio ata que teña lugar a poxa, poderanse facer ofertas por escrito en prego fechado, depositando na conta de depósitos e consignacións deste xulgado, xunto a aquel, o importe da consignación a que se refire a condición segunda, ou achegando o xustificante de tela feito no establecemento destinado para tal efecto.</p>
<p>5. Os autos e maila certificación rexistral esta de manifesto na secretaría, e os licitadores deberán aceptar como bastante a titulación, sen que poidan esixir outros títulos.</p>
<p>6. As cargas e gravames anteriores e os preferentes, se os houber, ó crédito do autor, continuarán subsistentes e sen cancelar, entendéndose que o rematante os acepta e queda subrogado na responsabilidade deles, sen que se destine para a súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o vindeiro día tres de novembro, ás doce horas na sala de audiencia deste xulgado, nas mesmas condicións que a primeira, salvante o tipo de remate que será do 75% do da primeira; e, no caso de que resultase deserta a segunda poxa, terá lugar unha terceira, sen suxeición a tipo, o día tres de decembro ás doce horas na sala de audiencias deste xulgado, rexendo para ela as restantes condicións que se fixaron para a segunda.</p>
<p>Os predios obxecto da poxa son os seguintes:</p>
<p>1. Casa de labranza, na parroquia de Troitosende, concello da Baña, con hórreo, eira, currais e alboios, que forman un só circundo de mil novecentos dezasete metros cadrados. Linda: norte, Carmen Vierito Fandiño e, en parte, outra a labradío desta herdanza Bufo; sur, Carmen Vieito Fandiño; leste, o predio Bufo, nomeado anteriormente; e oeste, camiño.</p>
<p>Inscrito no Rexistro da Propiedade de Negreira, tomo 778, libro 153 da Baña, folio 181, predio 19.795.</p>
<p>2. Rústica. Labradío de secaño e regadio, de setenta e cinco áreas e corenta e tres centiáreas, das que once áreas e trece centiáreas son de regadío e sesenta e catro áreas e trinta centiáreas de secaño, no sitio de Bufo, concello da Baña, número 361 do plano xeral da zona de Triotosende. Linda: norte, Francisco Gil García (195); sur, Dolores Fandiño Mariño (197); leste, río Tambre, e oeste, predio de Antonio Gil Ríos (196).</p>
<p>Inscrito no Rexistro da Propiedade de Negreira, tomo 778, libro 153 da Baña, folio 173, predio nº 9.165.</p>
<p>3. Rústica. Labradío, regadío e secaño, de trinta e sete áreas e oitenta e cinco centiáreas, das que trinta e seis e sesenta e tres centiáreas son de regadío e unha área e vintedúas centiáreas de secaño no sito de Bufo, concello da Baña, nº 196 do plano xeral de concentración parcelaria da zona de Troitosende. Linda: norte, Francisco Gil García (195); sur, Dolores Fandiño Mariño (197) e terreos excluídos da aldea de Quintáns; leste, predio de Antonio Gil Ríos (196); e oeste, terreos excluídos da aldea de Quintáns e camiño construído polo servicio de concentración parcelaria. Indivisible.</p>
<p>Inscrito no Rexistro da Propiedade de Negreira, tomo 778, libro 153 da Baña, folio 175, predio 8.925.</p>
<p>E para xeral coñecemento, expídese o presente edicto na vila de Negreira o dezasete de xuño de mil novecentos noventa e sete.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>4808</p>

