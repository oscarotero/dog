---
date: '2014-10-10'
id: L203-061014-0001
page: 44015
number: 194
agency: Concello de Baiona
section: VI. Anuncios. b) Administración local.
title: ANUNCIO de modificación do prego de licitación da xestión da auga.
range: Anuncio
url: >-
  https://www.xunta.gal/dog/Publicados/2014/20141010/AnuncioL203-061014-0001_gl.html
---
<p>O Pleno do Concello de Baiona en sesión ordinaria realizada o día 2 de outubro de 2014 aprobou a modificación dos pregos reguladores do contrato de xestión de servizo público, na modalidade de concesión, que ten por obxecto a xestión do ciclo integral da auga do concello de Baiona, e que foron inicialmente publicados no DOG nº 162, do 27 de agosto de 2014 e corrección de erros no DOG nº 166, do 2 de setembro, e anuncio no BOP nº 166, do 29 de agosto, polo que de conformidade co acordado polo Pleno se abre un novo prazo de licitación, conforme as seguintes especificacións:</p>
    <p>1. Entidade adxudicadora.</p>
    <p>a) Organismo: Concello de Baiona.</p>
    <p>b) Dependencia que tramita o expediente: Pleno.</p>
    <p>c) Obtención da documentación e información:</p>
    <p>• Cuestións administrativas: Secretaría do Concello: secretaria.xeral@baiona.org</p>
    <p>• Cuestións económicas: Intervención: intervencion@baiona.org</p>
    <p>2. Obxecto do contrato.</p>
    <p>a) Tipo de contrato: contrato administrativo de xestión de servizo público.</p>
    <p>b) Modalidade: concesión.</p>
    <p>c) Descrición: xestión do ciclo integral da auga: abastecemento de auga potable e saneamento.</p>
    <p>d) Lugar de execución: Baiona.</p>
    <p>e) Prazo de execución: 20 anos (non prorrogable).</p>
    <p>3. Tramitación, procedemento e forma de adxudicación.</p>
    <p>a) Procedemento: aberto con varios criterios de adxudicación.</p>
    <p>b) Tramitación: ordinaria.</p>
    <p>c) Criterios de adxudicación: ver prego de cláusulas administrativas particulares:</p>
    <p>• Criterios non avaliables mediante fórmulas: ata 40 puntos.</p>
    <p>– Proxecto técnico de organización dos servizos propostos: ata 20 puntos.</p>
    <p>– Metodoloxía de xestión e mellora dos servizos propostos: ata 20 puntos.</p>
    <p>• Criterios avaliables economicamente: ata 60 puntos.</p>
    <p>– Canon concesional variable: estimado como unha porcentaxe da facturación anual: ata 20 puntos.</p>
    <p>– Menor custo total unitario da explotación do ciclo integral de auga e a súa repercusión nas tarifas: ata 20 puntos.</p>
    <p>– Melloras sen custo adicional: ata 20 puntos.</p>
    <p>4. Valor estimado do contrato: 42.656.641,04 € máis IVE: 10 %: 4.265.664,10 €, ascendendo a un total de 46.922.305,14 €.</p>
    <p>5. Tipo de licitación/canon de explotación.</p>
    <p>– Canon mínimo variable do 20 % do total da facturación anual.</p>
    <p>– Investimentos anuais en melloras da rede por un importe mínimo variable do 10 % do total da facturación anual.</p>
    <p>6. Garantías.</p>
    <p>Definitiva: 5 % do valor total do contrato ofertado polo adxudicatario: IVE excluído.</p>
    <p>7. Presentación de ofertas.</p>
    <p>As ofertas presentaranse no Concello, no horario de atención ao público das 9.00 ás 14.00 horas, dentro do prazo de 45 días naturais contados desde o día seguinte ao da última publicación do anuncio de licitación, o cal realizarase no <em>Boletín Oficial</em> da provincia de Pontevedra (BOP) e no <em>Diario Oficial de Galicia</em> (DOG).</p>
    <p>8. Taxa por presentación a procedementos de licitación pública: 19,40 €.</p>
    <p>9. Apertura de ofertas.</p>
    <p>Anunciarase no perfil do contratante do Concello de Baiona (www.baiona.org).</p>
    <p>10. Gastos de publicidade.</p>
    <p>Os gastos derivados da publicación dos anuncios de licitación serán por conta do adxudicatario.</p>
    <p>Baiona, 3 de outubro de 2014</p>
    <footer><p>Jesús Vázquez Almuíña<br>Alcalde presidente</p></footer>

