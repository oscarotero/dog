---
date: '1999-02-04'
id: 38EA
page: 1
number: 23
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE CARBALLO
section: V. ADMINISTRACIÓN DE XUSTIZA
title: Edicto (54/1998).
range: Edicto
url: 'https://www.xunta.gal/dog/Publicados/1999/19990204/Anuncio38EA_gl.html'
---
<p>Nos autos que máis arriba se expresan, seguidos por instancia da procuradora Rodríguez Sánchez, en nome e representación de Mª del Pilar López Varela, contra Manuel González Suárez e Ministerio Fiscal, dictouse con data do 27 de novembro de 1998 sentencia que contén o encabezamento e parte dispositiva que literalmente din:</p>
<p>«En Carballo, o vintesete de novembro de mil novecentos noventa e oito. Vistos por Carmen Caramés Millán, xuíza do Xulgado de Primeira Instancia e Instrucción número dous de Carballo e o seu partido, os autos de separación conxugal (5*) nº 54/1998 promovidos por María del Pilar López Varela, representada pola procuradora Beatriz Rodríquez Sánchez</p>
<p>e defendida polo letrado Eduardo A. Pedreira Varela, ambos designados en quenda de oficio, contra Manuel González Suárez, declarado en rebeldía, sendo parte o Ministerio Fiscal.</p>
<p>Decido que estimando parcialmente a demanda de separación interposta pola procuradora Rodríguez Sánchez, en nome e representación de María del Pilar López Varela contra Manuel González Suárez, debo declarar e declaro a separación do matrimonio contraído por ambos con tódolos efectos legais e en especial os seguintes:</p>
<p>1. Cesa a presunción de convivencia matrimonial quedando revogados tódolos consentimentos e poderes que os cónxuxes se outorgasen.</p>
<p>2. Atribúese a garda e custodia da menor Leticia González López á nai, sendo a patria potestade compartida por ámbolos proxenitores, sen fixar un concreto réxime de visitas, atendendo nesta cuestión ó establecido no fundamento xurídico segundo desta sentencia.</p>
<p>3. O pai deberá aboar mensualmente e en doce mensualidades anuais, a cantidade de trinta mil pesetas en concepto de pensión alimenticia en favor da filla menor, sendo actualizable esta anualmente conforme as variacións que experimente o IPC.</p>
<p>4. Non procede fixar ningunha cantidade en concepto de pensión compensatoria en favor da demandante.</p>
<p>5. Firme a presente resolución, notifíquese ó Rexistro Civil en que conste inscrito o matrimonio dos cónxuxes.</p>
<p>6. Non hai lugar á imposición de custas a ningunha das partes.</p>
<p>Contra esta sentencia cabe recurso de apelación no prazo de cinco días a partir do seguinte ó da súa notificación perante a Audiencia Provincial da Coruña. Únase testemuño do presente edicto ós autos de referencia e lévese o orixinal ó libro de sentencias. Así por esta miña sentencia definitivamente xulgando en primeira instancia, pronúncioo, mándoo e asínoo».</p>
<p>E, en cumprimento do acordado, para as súa publicación no Diario Oficial de Galicia, así como para a súa fixación no taboleiro de anuncios deste xulgado, e para que sirva de notificación en forma ó demandado rebelde Manuel González Suárez, con domicilio descoñecido, expídese o presente edicto en Carballo, dezaseis de decembro de mil novecentos noventa e oito.</p>
<p>A xuíza</p>
<p>Rubricado</p>
<p>A secretaria</p>
<p>Rubricado</p>

