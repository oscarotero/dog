---
date: '1999-02-04'
id: 394E
page: 1
number: 23
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 29 de xaneiro de 1999, da Dirección Xeral de Calidade e
  Avaliación Ambiental, pola que se somete a información pública a declaración
  como de incidencia supramunicipal do Plan de Xestión de Residuos Sólidos
  Urbanos de Galicia.
range: Resolución
url: 'https://www.xunta.gal/dog/Publicados/1999/19990204/Anuncio394E_gl.html'
---
<p>Unha vez que o Consello da Xunta de Galicia, na súa reunión do día 18 de decembro de 1998, acordou declara-la incidencia supramunicipal do Plan de Xestión de Residuos Sólidos Urbanos de Galicia, así como a determinación da Consellería de Medio Ambiente como o órgano competente, por razón de materia, para a tramitación do expediente, procede somete-lo referido plan ó trámite de información pública en cumprimento do disposto no artigo 25.3º da Lei 10/1995, do 23 de novembro, de ordenación do territorio de Galicia, polo que</p>
<p>RESOLVO:</p>
<p>1. Someter a información pública o Plan de Xestión de Residuos Sólidos Urbanos de Galicia durante o prazo dun (1) mes, contado a partir do día seguinte ó da publicación desta resolución no Diario Oficial de Galicia, para que calquera persoa poida examinalo e presenta-las alegacións que considere oportunas dentro do citado prazo.</p>
<p>2. Un exemplar do referido Plan de Xestión de Residuos Sólidos Urbanos de Galicia estará á disposición dos cidadáns durante o horario de atención ó público, nas seguintes dependencias:</p>
<p>-Dirección Xeral de Calidade e Avaliación Ambiental, rúa dos Feáns, nº 7, portal C, de Santiago de Compostela (A Coruña).</p>
<p>-Delegacións provinciais da Consellería de Medio Ambiente na Coruña, Lugo, Ourense e Pontevedra.</p>
<p>Santiago de Compostela, 29 de xaneiro de 1999.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

