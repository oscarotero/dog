---
date: '2022-01-27'
id: G0596-291221-0004
page: 5493
number: 18
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de decembro de 2021, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no Concello de Cambre (expediente IN407A 2021/170-1).
range: Resolución
url: >-
  https://www.xunta.gal/dog/Publicados/2022/20220127/AnuncioG0596-291221-0004_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Discefa, S.L.U.</p>
    <p>Domicilio social: rúa Marcondi, 5-11, 15650 Cambre.</p>
    <p>Denominación: proxecto de nova instalación de LSMT, CS e CTC superficie 1×400 kVA/15 kV para industria de conxelado de polbo, en Cambre (A Coruña).</p>
    <p>Situación: rúa Isaac Peral, 6, 15650 Cambre.</p>
    <p>Características técnicas: </p>
    <p>Liña de alta tensión con inicio e fin na liña de distribución SCM706, no tramo comprendido entre 15CHB4 e 15CTG1, logo de entrar e saír no CS proxectado. Condutor RHZ1-2OL 12/20 kV 3×(1×240 mm2), Al, 40 m de lonxitude. </p>
    <p>Centro de seccionamento en edificio prefabricado cunha cela compacta de SF6 3L 2TC GPRS + CMPF TT SSAA con tres celas con interruptor-seccionador con telecontrol, e unha cela para SSAA con elementos de protección (24 kV, 400 A, 16 kA) e transformador de 300 VA con relación de transformación 15-20 kV/230 V. </p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p> O prazo de vixencia da autorización é dun ano, contado a partir do día seguinte ao da publicación desta resolución no<em> Diario Oficial de Galicia</em>.</p>
    <p>A presente autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal na que puidera incorrer o beneficiario no exercicio da actividade ou na explotación da instalación autorizada </p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra este acordo, que non é definitivo en vía administrativa, cabe interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que as persoas interesadas poidan interpor calquera outro recurso que consideren pertinente.</p>
    <p>A Coruña, 28 de decembro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

