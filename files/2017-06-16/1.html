---
date: '2017-06-16'
id: G0427-090617-0001
page: 29464
number: 114
agency: Consellería do Mar
section: II. Autoridades e persoal. a) Cesamentos.
title: >-
  ORDE do 6 de xuño de 2017 pola que se dispón o cesamento dun vogal do Consello
  de Administración da Autoridade Portuaria da Coruña.
range: Orde
url: >-
  https://www.xunta.gal/dog/Publicados/2017/20170616/AnuncioG0427-090617-0001_gl.html
---
<p>O texto refundido da Lei de portos do Estado e da mariña mercante, aprobado mediante o Real decreto lexislativo 2/2011, do 5 de setembro, no seu artigo 30 atribúelles ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que se deberán facer necesariamente por proposta das administracións públicas e organismos e entidades que aqueles representen.</p>
    <p>O Acordo do Consello da Xunta de Galicia do 16 de setembro de 2010 faculta a persoa titular da consellería competente en materia de portos para o exercicio das ditas competencias. O citado acordo establece, ademais, a composición do Consello de Administración da Autoridade Portuaria da Coruña, e indica no seu anexo que serán designados dous vogais por parte dos municipios en cuxo termo está localizada a zona de servizo do porto.</p>
    <p>Desde a entrada en vigor da Orde FOM/1318/2012, do 6 de xuño, pola que se aproba a primeira modificación do Plan de utilización dos espazos portuarios do porto da Coruña, referida ao ámbito territorial das novas instalacións portuarias en Punta Langosteira, situadas no concello de Arteixo, resulta necesario que o dito concello estea representado no Consello de Administración xunto co Concello da Coruña.</p>
    <p>Polo exposto, en exercicio da facultade atribuída, por proposta do Concello de Arteixo,</p>
    <h2>DISPOÑO:</h2>
    <p>O cesamento, por petición propia, de Carlos Calvelo Martínez como vogal representante do Concello de Arteixo no Consello de Administración da Autoridade Portuaria da Coruña, agradecéndolle os servizos prestados.</p>
    <p>Santiago de Compostela, 6 de xuño de 2017</p>
    <footer><p>Rosa María Quintana Carballo<br>Conselleira do Mar</p></footer>

