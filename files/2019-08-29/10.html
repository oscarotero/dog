---
date: '2019-08-29'
id: G0003-200819-0002
page: 38236
number: 163
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 9 de agosto de 2019, da Xerencia de Xestión Integrada de
  Santiago de Compostela, pola que se resolve a convocatoria para a provisión de
  diversas prazas de supervisor/a de área da dita xerencia (convocada por
  Resolución do 22 de maio de 2019, Diario Oficial de Galicia número 119, do 25
  de xuño).
range: Resolución
url: >-
  https://www.xunta.gal/dog/Publicados/2019/20190829/AnuncioG0003-200819-0002_gl.html
---
<p>Convocada por Resolución do 22 de maio de 2019 (DOG núm. 119, do 25 de xuño), a provisión de diversas prazas de supervisor/a de área da Xerencia de Xestión de Integrada de Santiago de Compostela e en virtude do establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e a Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para o provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, da Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, e do Decreto 168/2010, do 7 de outubro, polo que se regula a estrutura organizativa de Xestión Integrada do Servizo Galego de Saúde, a xerente de Xestión Integrada de Santiago de Compostela,</p>
    <h2>DISPÓN:</h2>
    <p>Primeiro. Resolver a convocatoria pública para a provisión de diversas prazas de supervisor/a de área da Xerencia de Xestión Integrada de Santiago de Compostela, convocada por Resolución do 22 de maio de 2019 (DOG núm. 119, do 25 de xuño).</p>
    <p>Segundo. Nomear, para os postos que se indican, ás persoas citadas no anexo desta resolución.</p>
    <p>Terceiro. De conformidade coa base oitava da convocatoria, o candidato nomeado será avaliado, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período, ou proceder á súa remoción.</p>
    <p>Cuarto. O aspirante seleccionado deberá cesar na praza que desempeñe dentro dos tres días hábiles seguintes a aquel en que se publique a resolución do <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, percibíndose os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución poderá interpoñerse recurso de alzada perante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte á súa publicación, nos termos establecidos nos artículo 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 9 de agosto de 2019</p>
    <footer><p>Eloína Núñez Masid<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>Posto: supervisora da Área Funcional de Recursos Materiais, Xerencia de Xestión Integrada de Santiago de Compostela.</p>
    <p>Apelidos e nome: Trillo Guerra, Susana.</p>
    <p>DNI (*): ***1661**.</p>
    <p>Posto: supervisor da Área Funcional de Servizos Centrais, Complexo Hospitalario Universitario de Santiago de Compostela.</p>
    <p>Apelidos e nome: García Calvo, Felipe.</p>
    <p>DNI (*): ***2525**.</p>
    <p>Posto: supervisora da Área Funcional de Calidade de Xestión de Procesos, Xerencia de Xestión Integrada de Santiago de Compostela.</p>
    <p>Apelidos e nome: Sixto Gato, Sandra María.</p>
    <p>DNI (*): ***0064**.</p>
    <p>Posto: supervisora da Área Funcional de Docencia e Investigación, Xerencia de Xestión Integrada de Santiago de Compostela.</p>
    <p>Apelidos e nome: Vidal Martínez, Sandra.</p>
    <p>DNI (*): ***1994**.</p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

