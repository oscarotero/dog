---
date: '2017-08-10'
id: G0427-310717-0001
page: 38578
number: 152
agency: Consellería do Mar
section: III. Outras disposicións.
title: >-
  RESOLUCIÓN do 21 de xullo de 2017, da Secretaría Xeral Técnica da Consellería
  do Mar, pola que se dá publicidade de varias encomendas de xestión ao medio
  propio Empresa Pública de Servizos Agrarios, S.A., executadas durante os anos
  2016 e 2017.
range: Resolución
url: >-
  https://www.xunta.gal/dog/Publicados/2017/20170810/AnuncioG0427-310717-0001_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade ás seguintes encomendas coas seguintes características:</p>
    <p>1. Resolución do 23 de decembro de 2015, da Consellería do Mar, pola que se encarga ao medio propio Empresa Pública de Servizos Agrarios, S.A. (Seaga) a realización dos traballos de reinstalación na ría de Ferrol dos moluscos bivalvos procedentes de zonas de produción declaradas como clase C no litoral norte da Comunidade Autónoma de Galicia durante o ano 2016, tramitado como anticipado de gasto.</p>
    <p>– Actividade: executar os traballos con suxeición ao prego de prescricións correspondentes para a reinstalación na ría de Ferrol dos moluscos bivalvos procedentes de zonas de produción declaradas como clase C no litoral norte da Comunidade Autónoma.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2016 ata o 31 de decembro de 2016.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2016, aplicación orzamentaria 14.03.723A.604.2, e foi cofinanciada polo Fondo Europeo Marítimo e de Pesca nun 75 %, na medida 1.2.1.</p>
    <p>2. Resolución do 27 de abril de 2016, da Consellería do Mar, pola que se encarga ao medio propio Empresa Pública de Servizos Agrarios, S.A. (Seaga) a realización, polo sistema de administración, dos traballos contidos no proxecto de conservación e restauración de biodiversidade e dos ecosistemas mariños no marco de actividades marisqueiras sustentables para o período 2016/2017.</p>
    <p>– Actividade: traballos de administración relacionados no prego de prescricións técnicas para o proxecto de conservación e restauración da biodiversidade e dos ecosistemas mariños.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: ata o 31 de outubre de 2017.</p>
    <p>– Financiamento: tramitouse con cargo aos orzamentos da Comunidade Autónoma de Galicia, aplicación orzamentaria 14.03.723A.604.2, e foi cofinanciada polo Fondo Europeo Marítimo e de Pesca nun 75 %, na medida 1.2.1.</p>
    <p>3. Resolución do 23 de decembro de 2015, da Consellería do Mar, pola que se encarga ao medio propio Empresa Pública de Servizos Agrarios, S.A. (Seaga) a realización da encomenda de xestión para a retirada, almacenamento e xestión de residuos procedentes da inspección e vixilancia pesqueira realizada pola Subdirección Xeral de Gardacostas de Galicia para o ano 2016, tramitado como anticipado de gasto.</p>
    <p>– Actividade: traballos de retirada, almacenamento e xestión dos materiais, ben como residuo ben para reutilización, carga e transporte, descarga e xestión dos residuos.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2016 ata o 31 de decembro de 2016.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2016, aplicación orzamentaria 14.01.541C.604.1, proxecto 2011 00867.</p>
    <p>4. Resolución do 14 de decembro de 2016, da Consellería do Mar, pola que se encarga ao medio propio Empresa Pública de Servizos Agrarios, S.A. (Seaga) a realización da encomenda de xestión para a retirada, almacenamento e xestión de residuos procedentes da inspección e vixilancia pesqueira realizada pola Subdirección Xeral de Gardacostas de Galicia para o ano 2017, tramitado como anticipado de gasto.</p>
    <p>– Actividade: traballos de retirada, almacenamento e xestión dos materiais, ben como residuo ben para reutilización, carga e transporte, descarga e xestión dos residuos.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2017 ata o 31 de decembro de 2017.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2017, aplicación orzamentaria 14.01.541C.604.1, proxecto 2011 00867.</p>
    <p>Santiago de Compostela, 21 de xullo de 2017</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

