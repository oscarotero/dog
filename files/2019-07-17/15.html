---
date: '2019-07-17'
id: G1994-260619-0002
page: 33510
number: 135
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (780/2019).
range: Edicto
url: >-
  https://www.xunta.gal/dog/Publicados/2019/20190717/AnuncioG1994-260619-0002_gl.html
---
<p>Eu, M. Asunción Barrio Calle, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 780/2019-BPB desta sección, seguidos por instancia de Ruth Lemos Abalo contra Fogasa, Mantenimientos y Servicios Doval, S.L., sobre despedimento disciplinario, se ditou resolución cuxa parte dispositiva é a seguinte:</p>
    <p>«Decidimos.</p>
    <p>Que estimando o recurso de suplicación interposto pola representación de Ruth Lemos Abalo contra a sentenza ditada polo Xulgado do Social número 3 de Vigo, do 12 de novembro de 2018, en autos seguidos por instancia da demandante recorrente contra Mantenimientos y Servicios Doval, S.L., e outra, debemos revogar e revogamos parcialmente a devandita sentenza, extinguimos o contrato de traballo con data de efectos do 12 de novembro de 2018 e elevamos o importe da indemnización á cantidade de 1.214,89 euros, condenando, así mesmo, a empresa a aboar á traballadora os salarios de trámite desde a data do despedimento, o 22 de marzo de 2018 ata o 12 de novembro de 2018, data da extinción do contrato.</p>
    <p>Modo de impugnación. Faise saber ás partes que contra esta sentenza cabe interpoñer recurso de casación para unificación de doutrina que ha de prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público da Seguridade Social deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co número 1552 0000 35 seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Así, por esta nosa sentenza, pronunciámolo, mandamos e asinamos».</p>
    <p>E para que sirva de notificación en legal forma a Mantenimiento y Servicios Doval, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 26 de xuño de 2019</p>
    <footer><p>A letrada da Administración de xustiza</p></footer>

