---
date: '2019-07-17'
id: CA01-120719-0002
page: 33481
number: 135
agency: Consellería de Facenda
section: IV. Oposicións e concursos.
title: >-
  ORDE do 12 de xullo de 2019 pola que se convocan para a elección de destino
  provisional as persoas aspirantes que superaron o proceso selectivo para o
  ingreso no corpo facultativo superior de Administración especial da
  Administración xeral da Comunidade Autónoma de Galicia, subgrupo A1, escala de
  enxeñeiros, especialidade de enxeñaría industrial, convocado pola Orde do 12
  de abril de 2016.
range: Orde
url: >-
  https://www.xunta.gal/dog/Publicados/2019/20190717/AnuncioCA01-120719-0002_gl.html
---
<p>Mediante a Orde do 12 de abril de 2016 (<em>Diario Oficial de Galicia</em> número 85, do 4 de maio) convocouse o proceso selectivo para o ingreso no corpo facultativo superior de Administración especial da Administración xeral da Comunidade Autónoma de Galicia, subgrupo A1, escala de enxeñeiros, especialidade de enxeñaría industrial.</p>
    <p>O tribunal nomeado pola Orde da Consellería de Facenda do 5 de marzo de 2018 (DOG núm. 54, do 16 de marzo), acordou facer pública e elevar á Dirección xeral da Función Pública a relación de aspirantes que superaron o proceso selectivo por medio da Resolución do 11 de xaneiro de 2019 (DOG número 14, do 21 de xaneiro).</p>
    <p>Unha vez acreditado o cumprimento dos requisitos exixidos na convocatoria por parte das persoas aspirantes, e co obxecto de que poidan ser nomeadas persoal funcionario de carreira, esta consellería</p>
    <h2>DISPÓN:</h2>
    <p>Primeiro. Convocar as persoas aspirantes que superaron este proceso selectivo, e pola orde que se relaciona no anexo I, ao acto de elección de destino provisional que terá lugar no salón de actos número 2 (pequeno) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 24 de xullo de 2019, ás 11.00 horas.</p>
    <p>Segundo. As persoas aspirantes poderán elixir entre os postos que se relacionan no anexo II desta orde, sempre que reúnan os requisitos exixidos nel.</p>
    <p>Terceiro. As persoas aspirantes deberán ir provistas de DNI ou outro documento que acredite fidedignamente a súa identidade; no caso de non comparecer persoalmente, poderán ser representadas por terceiras persoas con poder notarial suficiente.</p>
    <p>Cuarto. As persoas aspirantes que non comparezan persoalmente ou por medio de representantes seranlles adxudicadas en destino provisional os postos que lles correspondan atendendo á orde de publicación destes e ao número obtido no proceso selectivo, unha vez concluído o proceso de adxudicación dos postos ás persoas aspirantes presentes ou representadas, entre os que quedasen sen adxudicar.</p>
    <p>Quinto. As persoas aspirantes poderán solicitar ser declaradas en excedencia voluntaria por prestación de servizos no sector público ou por interese particular reguladas, respectivamente, nos artigos 174 e 173.3.d) da Lei 2/2015, do 29 de abril, do emprego público de Galicia. Nestes supostos deberán presentarse ao chamamento cun certificado do/da responsable da súa unidade de persoal en que conste a condición con que prestan servizos na actualidade. </p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante o conselleiro de Facenda no prazo dun mes contado desde o día seguinte ao da publicación desta orde no <em>Diario Oficial de Galicia,</em> ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de xullo de 2019</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO I</h2>
    <table>
     <tbody>
      <tr>
       <td>Nº de orde</td>
       <td>DNI</td>
       <td>Apelidos e nome</td>
      </tr>
      <tr>
       <td>1</td>
       <td>***8172**</td>
       <td>Blanco Gómez, Marcos</td>
      </tr>
      <tr>
       <td>2</td>
       <td>***8204**</td>
       <td>Amor Blanco, José Manuel</td>
      </tr>
      <tr>
       <td>3</td>
       <td>***2620**</td>
       <td>López Fernández, Sonia</td>
      </tr>
      <tr>
       <td>4</td>
       <td>***2418**</td>
       <td>Pardo Montenegro, Jacobo</td>
      </tr>
     </tbody>
    </table>

