---
date: '2003-03-13'
id: '8E16'
page: 2973
number: 51
agency: 'CONSELLERÍA DE FAMILIA, XUVENTUDE E VOLUNTARIADO'
section: I. DISPOSICIÓNS XERAIS
title: >-
  Orde do 27 de febreiro de 2003 pola que se crean ficheiros automatizados de
  datos de carácter persoal existentes na Consellería de Familia, Xuventude e
  Voluntariado.
range: Orde
url: 'https://www.xunta.gal/dog/Publicados/2003/20030313/Anuncio8E16_gl.html'
---
<p>A Lei orgánica 15/1999, do 13 de decembro, (BOE nº 298, do 14 de decembro), regula o tratamento de datos de carácter persoal rexistrados en soportes físicos, así como o uso posterior destes datos polos sectores público e privado.</p>
<p>A finalidade desta regulación é protexe-los dereitos fundamentais das persoas físicas e especialmente o seu honor e intimidade, tanto persoal como familiar.</p>
<p>No seu artigo 20.1º disponse que a creación, modificación ou supresión dos ficheiros das administracións públicas só poderá facerse por medio dunha disposición xeral publicada no BOE ou diario oficial correspondente.</p>
<p>En consecuencia, en virtude das facultades que me confire o artigo 34.6º da Lei 1/1983, do 22 de febreiro, reguladora da Xunta de Galicia e do seu presidente, modificada parcialmente pola Lei 11/1998, do 20 de outubro.</p>
<p>DISPOÑO:</p>
<p>Artigo 1º.-Obxecto.</p>
<p>Mediante a presente orde a Consellería de Familia, Xuventude e Voluntariado, crea os ficheiros automatizados de datos de carácter persoal que se relacionan no anexo.</p>
<p>Artigo 2º.-Contido.</p>
<p>A información esixida no artigo 20.2º da Lei orgánica 15/1999, do 13 de decembro, de protección de datos de carácter persoal para as disposicións de creación de ficheiros, está contida no anexo desta orde, en cada un dos ficheiros creados.</p>
<p>Artigo 3º.-Finalidade e uso dos ficheiros.</p>
<p>Os datos de carácter persoal, rexistrados nos ficheiros automatizados da Consellería de Familia, Xuventude e Voluntariado, creados pola presente orde só serán utilizados para os fins expresamente previstos no anexo e por persoal debidamente autorizado.</p>
<p>Artigo 4º.-Cesión de datos.</p>
<p>No suposto de cesión de datos ás administracións públicas haberá que se ater ó disposto na nomativa vixente.</p>
<p>Artigo 5º.-Medidas de seguridade.</p>
<p>As medidas de seguridade dos ficheiros, e en función do nivel en que estes se clasifican, están espe</p>
<p>cificados no correspondente documento de seguridade.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de febreiro de 2003.</p>
<p>Pilar Rojo Noguera</p>
<p>Conselleira de Familia, Xuventude e Voluntariado</p>
<p>ANEXO</p>
<p>Rexistro de Voluntariado.</p>
<p>a) Finalidade e usos previstos para o ficheiro.</p>
<p>Configúrase como instrumento básico para o rexistro por parte da Dirección Xeral de Voluntariado das persoas que queiran exercer-lo voluntariado, en función das competencias que a Lei 3/2000, do 22 de decembro, lle atribúe.</p>
<p>b) Persoas ou colectivos sobre os que se pretenda obter de carácter persoal ou que resulten obrigados a subministralos.</p>
<p>Persoas que soliciten realizar tarefas de voluntariado.</p>
<p>c) Procedemento de recollida de datos.</p>
<p>Solicitudes, entrevistas telefónicas.</p>
<p>d) Estructura básica do ficheiro e descrición dos tipos de datos de carácter persoal incluídos nel.</p>
<p>a) Estructura básica do ficheiro.</p>
<p>Base de datos.</p>
<p>b) Tipo de datos incluídos no ficheiro.</p>
<p>a) Datos de carácter identificativo.</p>
<p>a) DNI, NIF ou pasaporte.</p>
<p>b) Nome e apelidos.</p>
<p>c) Enderezo.</p>
<p>d) Teléfonos de contacto.</p>
<p>b) Datos de características persoais.</p>
<p>a) Ano de nacemento.</p>
<p>b) Sexo.</p>
<p>c) Nacionalidade.</p>
<p>c) Datos académicos y profesionais.</p>
<p>a) Profesión.</p>
<p>e) Cesións/transferencias previstas.</p>
<p>Outras administracións públicas previstas na Lei 3/2000, do 18 de decembro.</p>
<p>As entidades aseguradoras contratadas para a cobertura dos riscos previstos na Lei 3/2000.</p>
<p>f) Órgano responsable do ficheiro.</p>
<p>Dirección Xeral do Voluntariado.</p>
<p>g) Servicios ou entidades ante os que se poderán ejerce-los dereitos de acceso, rectificación, cancelación e oposición.</p>
<p>Dirección Xeral do Voluntariado da Consellería de Familia, Xuventude e Voluntariado.</p>
<p>h) Nivel de seguridade.</p>
<p>Baixo.</p>

