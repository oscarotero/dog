---
date: '2001-03-23'
id: '5176'
page: 3761
number: 59
agency: CONCELLO DE NARÓN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010323/Anuncio5176_gl.html'
---
<p>O Pleno do Concello, en sesión extraordinaria que tivo lugar o día 16 de febreiro de 2001, acordou aprobar inicialmente o proxecto de revisión do Plan Xeral de Ordenación Municipal redactado por José González Cebrián Tello.</p>
<p>Así mesmo, faise consta-la suspensión do outorgamento de licencia naquelas zonas do territorio obxecto do planeamento con novas determinacións que supoñan modificación do réxime urbanístico vixente; a suspensión terá unha duración máxima dun ano.</p>
<p>De acordo co establecido no artigo 42.1º da Lei 1/1997, do 24 de marzo, do solo de Galicia, ábrese un período de información pública polo prazo dun mes, mediante anuncio no Diario Oficial de Galicia e no BOP, para que os interesados poidan formula-las alegacións que consideren pertinentes. O prazo de exposición comezará a contar a partir do día seguinte ó da publicación no Diario Oficial de Galicia.</p>
<p>O expediente e demais documentación quedan de manifesto na dependencia de Servicios Externos do Concello de Narón, sita na estrada de Cedeira, km 1, en horario das 10.30 ás 13.30 e das 16.30 ás 18.30.</p>
<p>Narón, 6 de marzo de 2001.</p>
<p>Xoán Gato Díaz</p>
<p>Alcalde</p>

