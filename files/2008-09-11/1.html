---
date: '2008-09-11'
page: 16
number: 176
agency: CONSELLERÍA DE VIVENDA E SOLO
section: I. DISPOSICIÓNS XERAIS
title: >-
  Decreto 200/2008, do 31 de xullo, polo que se derroga o Decreto 111/2006, do
  30 de xuño, sobre subvencións para a rehabilitación e adaptación de edificios
  de vivendas de protección oficial de promoción pública.
range: Decreto
---
<p>Con data 14 de xullo de 2006 foi publicado o Decreto 111/2006, do 30 de xuño, sobre subvencións para a rehabilitación e adaptación de edificios de vivendas de protección oficial de promoción pública. Posteriormente, o 4 de agosto de 2006 foi publicada a Resolución do 28 de xullo de 2006 que o desenvolvía e abría o prazo da convocatoria, aberta ás comunidades de propietarios de edificios de vivendas de protección oficial de promoción pública.</p>
<p>Coa entrada en vigor da Lei 9/2007, do 13 de xuño, de subvencións de Galicia, faise preciso adaptar as anteriores bases reguladoras aos requisitos desta lei, e resulta innecesaria conforme a nova regulación legal a súa aprobación mediante decreto do Consello da Xunta de Galicia. Por esta razón cómpre derrogar o Decreto 111/2006, do 30 de xuño, sobre subvencións para a rehabilitación e adaptación de edificios de vivendas de protección oficial de promoción pública.</p>
<p>Isto sen prexuízo de que a consellería competente por razón de materia poida aprobar unhas novas bases reguladoras das subvencións de que se trata, adaptadas á normativa legal aplicable, non estimándose necesario aprobar mediante decreto os criterios básicos aplicables, sentido que tiña o decreto que mediante este se procede a derrogar.</p>
<p>Na súa virtude, por proposta da conselleira de Vivenda e Solo, e logo de deliberación do Consello da Xunta na súa reunión do día trinta e un de xullo de dos mil oito,</p>
<p>DISPOÑO:</p>
<p>Artigo único.-Queda derrogado o Decreto 111/2006, do 30 de xuño, sobre subvencións para a rehabilitación e adaptación de edificios de vivendas de protección oficial de promoción pública publicado no DOG nº 136, do 14 de xullo de 2006.</p>
<p>Disposición derradeira</p>
<p>Única.-Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, trinta e un de xullo de dous mil oito.</p>
<p>Emilio Pérez Touriño</p>
<p>Presidente</p>
<p>Teresa Táboas Veleiro</p>
<p>Conselleira de Vivenda e Solo</p>
<p>b) NOMEAMENTOS CONSELLERÍA DE TRABALLO</p>

