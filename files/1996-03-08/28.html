---
date: '1996-03-08'
id: 3FE6
page: 2
number: 49
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación (335/1995).
range: Cédula
url: 'https://www.xunta.gal/dog/Publicados/1996/19960308/Anuncio3FE6_gl.html'
---
<p>Jaime Balado Vázquez, secretario do Xulgado do Social número 2 dos da Coruña, fai saber: que nos autos nº 335/1995, seguidos a pedimento de Luisa Navajas Díaz, contra Fernando Román Vega, Cervecería Poseidón, sobre cantidade, se dictou auto con data 23 de xaneiro de 1996, do que a súa parte dispositiva di:</p>
<p>Antonio Fernández-Montells y Fernández, maxistrado xuíz do Xulgado do Social número dous da Coruña, dispón:</p>
<p>Decreta-la execución polos seus trámites legais correspondentes, derivada da sentencia dictada nos presentes autos, solicitada por Luisa Navajas Díaz e, en consecuencia, requiri-la empresa Fernando Román Vega-Cervecería Poseidón, para que satisfaga a cantidade de 115.690 que se reclama de principal e os xuros que se devenguen desde a sentencia ata o momento do pagamento, a 12.726 máis 11.569 que se calculan para gastos e custas e, de non veri</p>
<p>ficalo no acto, requírese o executado ou os seus administradores ou representantes, de tratárense de persoas xurídicas ou grupos sen personalidade para que, no prazo máximo de tres días hábiles contados desde a notificación deste auto, de non ter aboada a cantidade obxecto de constrinximento, efectúe manifestación sobre os seus bens ou dereitos coa precisión necesaria para garanti-las súas responsabilidades, e deberá, así mesmo, indica-las persoas que ostenten dereitos de calquera natureza sobre os seus bens e, de estaren suxeitos a outro proceso, concreta-los extremos deste que poidan interesarlle á execución. Advírtaselle ó executado que, se deixa transcorrer inxustificadamente os prazos concedidos nos anteriores requirimentos sen efectua-lo ordenado, e mentres non cumpra ou acredite a imposibilidade de facelo, co fin de obter e asegura-lo cumprimento da obriga que se executa, poderase, tras audiencia das partes, imporlle o aboamento de constrinximentos pecuniarios de ata 100.000 </p>
<p>ptas por cada día que se retrase na entrega das sumas de diñeiro obxecto de constrinximento ou no cumprimento das obrigas legais que se lle impoñen na presente resolución xudicial.</p>
<p>En virtude dos artigos 270 LOPX e 23 e 273 LPL, notifíqueselle este auto ó fondo de garantía salarial, debendo, nun prazo máximo de quince días, insta-lo que ó seu dereito conveña e designa-los bens do debedor principal que lle consten.</p>
<p>De non efectua-lo aboamento dos prazos sinalados, procédase ó embargo dos bens da súa propiedade en contía suficiente para cubri-las ditas sumas, e servirá a presente resolución de mandamento en forma para a comisión executiva.</p>
<p>Reclámanse dos organismos, rexistros públicos, as certificacións de tódolos bens, dereitos do debedor dos que se teña constancia, facéndose por estes, se fose preciso, as averiguacións legalemente posibles como dispón o artigo 248 da LPL.</p>
<p>Notifíqueselle-la presente resolución ás partes, e fágao a empresa demandada a través do Diario Oficial de Galicia, sinalando que, contra esta resolución, cabe interpor recurso de reposición no prazo de tres días contados desde o seguinte ó da súa notificación, ante o propio órgano que resolve.</p>
<p>Así o acorda, manda e asina S.Sª e dá fe.</p>
<p>E para que lle sirva de notificación a Fernando Román Vega-Cervecería Poseidón, que se atopa en paradoiro descoñecido, expido a presente cédula para a súa inserción no Diario Oficial de Galicia, que asino na Coruña o 26 de xaneiro de 1996.</p>
<p>O secretario</p>
<p>Rubricado</p>
<p>932</p>

