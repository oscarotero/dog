---
date: '2021-06-14'
id: G0532-270521-0005
page: 29220
number: 111
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  EXTRACTO da Orde do 27 de maio de 2021 pola que se establecen as bases
  reguladoras das axudas, en réxime de concorrencia competitiva, para actuacións
  encamiñadas á protección dos animais domésticos de compañía abandonados en
  Galicia e se convocan axudas para o ano 2021 destinadas ás entidades locais
  (código de procedemento MT811A).
range: Orde
url: >-
  https://www.xunta.gal/dog/Publicados/2021/20210614/AnuncioG0532-270521-0005_gl.html
---
<p>BDNS (Identif.): 566819.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/inditex).</p>
    <p>Primeiro. <em>Entidades beneficiarias</em></p>
    <p>Poderanse acoller a estas axudas as corporacións locais que teñan a competencia da recollida e tenza dos animais de compañía abandonados no ámbito territorial correspondente. Tamén poderán ser beneficiarias as agrupacións de entidades locais (agrupación, asociación, mancomunidade, consorcio, fusión ou calquera outra similar).</p>
    <p>Segundo. <em>Obxecto</em></p>
    <p>Establecer as bases reguladoras dunha liña de axudas para actuacións encamiñadas á protección de animais domésticos de compañía abandonados en Galicia, relativas á atención e ao coidado dos animais domésticos de compañía que se atopen nos centros de recollida autorizados e/ou formen parten de colonias felinas reguladas no artigo 26 da Lei 4/2017, do 3 de outubro, así como convocar para o ano 2021 (código de procedemento MT811A) axudas destinadas ás entidades locais.</p>
    <p>Terceiro. <em>Bases reguladoras e convocatoria</em></p>
    <p>Orde do 27 de maio de 2021 pola que se establecen as bases reguladoras das axudas, en réxime de concorrencia competitiva, para actuacións encamiñadas á protección dos animais domésticos de compañía abandonados en Galicia e se convocan axudas para o ano 2021 destinadas ás entidades locais (código de procedemento MT811A).</p>
    <p>Cuarto. <em>Contía</em></p>
    <p>O importe asignado é de douscentos trinta mil euros (230.000,00 €), sen prexuízo do incremento orzamentario que se poida realizar con remanentes adicionais de acordo coas dispoñibilidades de crédito. En todo caso, as concesións limitaranse ás dispoñibilidades orzamentarias.</p>
    <p>Quinto. <em>Prazo de presentación de solicitudes</em></p>
    <p>O prazo de presentación das solicitudes será desde o día seguinte ao da publicación desta orde no <em>Diario Oficial de Galicia</em> ata o 16 de setembro de 2021.</p>
    <p>Sexto. <em>Outros datos</em></p>
    <p>As axudas a que se refire esta orde comprenden os gastos subvencionables recollidos no seu artigo 2 que sexan efectivamente realizados no período comprendido entre o 1 de setembro de 2020 e o 31 de agosto de 2021.</p>
    <p>Santiago de Compostela, 27 de maio de 2021</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

