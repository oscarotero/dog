---
date: '2021-06-14'
id: C3K1-260521-0008
page: 29441
number: 111
agency: Consellería de Sanidade
section: VI. Anuncios. a) Administración autonómica.
title: >-
  ANUNCIO do 25 de maio de 2021, da Xefatura Territorial de Pontevedra, polo que
  se notifica o acordo de inicio do expediente sancionador 2021450AE-PO por
  infracción en materia sanitaria.
range: Anuncio
url: >-
  https://www.xunta.gal/dog/Publicados/2021/20210614/AnuncioC3K1-260521-0008_gl.html
---
<p>O 6 de abril de 2021 a Xefatura Territorial de Pontevedra ditou acordo de inicio do expediente sancionador núm. 2021450AE-PO contra a persoa titular do DNI 77001968S.</p>
    <p>Logo de intentar a notificación deste acordo consonte o artigo 40 e seguintes da Lei 39/2015, do 1 de outubro, do procedemento administrativo común das administracións públicas, non se puido efectuar, polo que, mediante esta cédula notifícaselle á persoa titular do DNI 77001968S o contido dese acordo, que figura no anexo, segundo o disposto no artigo 44 da devandita lei, para o seu coñecemento.</p>
    <p>Así mesmo, fáiselle saber o dereito que o asiste, ao abeiro do disposto no artigo 76 da Lei 39/2015, do 1 de outubro, do procedemento administrativo común das administracións públicas, a presentar alegacións ante esta xefatura territorial no prazo de 15 días hábiles, contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra, no edificio administrativo da Xunta de Galicia, avenida María Victoria Moreno, núm. 43-1º andar, e a obter, se é o caso, copia del, segundo o previsto no artigo 53.1.a) da citada lei.</p>
    <p>Notifícaselle tamén que, de non efectuar alegacións sobre o contido do acordo no citado prazo, o acordo de inicio poderá ser considerado proposta de resolución cando conteña un pronunciamento preciso sobre a responsabilidade imputada, consonte o artigo 64.2.f) da Lei 39/2015.</p>
    <p>Advírteselle que antes da resolución do procedemento ten dereito ás reducións establecidas no artigo 85 da Lei 39/2015.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no TEU do BOE.</p>
    <p>Pontevedra, 25 de maio de 2021</p>
    <footer><p>Natalia Botana Rey<br>Xefa territorial de Pontevedra</p></footer>
    <h2>ANEXO</h2>
    <p>Número de expediente: 2021450AE-PO.</p>
    <p>DNI da persoa denunciada: 77001968S.</p>
    <p>Feito imputado: suposta infracción do previsto:</p>
    <p>• No Real decreto lei 21/2020, do 9 de xuño, de medidas urxentes de prevención, contención e coordinación para facer fronte á crise sanitaria ocasionada pola COVID-19.</p>
    <p>• No artigo 6.2 do Real decreto 926/2020, do 25 de outubro, polo que se declara o estado de alarma para conter a propagación de infeccións causadas polo SARS-CoV-2.</p>
    <p>• No Decreto 222/2020, do 22 de decembro, polo que se modifica o Decreto 202/2020, do 3 de decembro, do presidente da Xunta de Galicia, polo que se adoptan medidas no territorio da Comunidade Autónoma de Galicia para facer fronte á crise sanitaria, na condición de autoridade competente delegada no marco do disposto polo Real decreto 926/2020, do 25 de outubro, polo que se declara o estado de alarma para conter a propagación de infeccións causadas polo SARS-CoV-2:</p>
    <p>1. Queda restrinxida a entrada e a saída de persoas dos seguintes ámbitos territoriais delimitados de forma conxunta:</p>
    <p>b) Do ámbito territorial delimitado de forma conxunta polos concellos de Pontevedra, Marín e Poio.</p>
    <p>c) Do ámbito territorial delimitado de forma conxunta polos concellos de Vigo, Mos, Nigrán, Gondomar e O Porriño.</p>
    <p>Tipificación: dúas infraccións administrativas tipificadas como leves no artigo 41.g) da Lei 8/2008, do 10 de xullo, de saúde de Galicia, modificada pola Lei 1/2018, do 2 de abril: «O incumprimento, por simple neglixencia, dos requisitos, obrigacións ou prohibicións establecidas na normativa sanitaria, así como calquera outro comportamento, a título de imprudencia ou inobservancia, sempre que se produza alteración ou risco sanitario e este sexa de escasa incidencia».</p>
    <p>Sanción proposta: seiscentos euros (600 €).</p>

