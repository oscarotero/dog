---
date: '2003-10-10'
id: 1D01E
page: 12
number: 197
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 9 de xuño de 2003, da Delegación Provincial de Lugo, de
  notificación de incoación do expediente sancionador en materia de pesca
  fluvial P-57/2003, devolto polo servicio de correos.
range: Resolución
url: 'https://www.xunta.gal/dog/Publicados/2003/20031010/Anuncio1D01E_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27 de novembro), de réxime xurídico das administracións públicas e do procedemento administrativo común e no Decreto 14/2002, do 24 de xaneiro (DOG do 6 de febreiro), polo que se establece a estructura orgánica da Consellería de Medio Ambiente, notifícaselles ás persoas que no anexo se mencionan que, con esta data, resolvín publica-lo acordo de iniciación do procedemento sancionador por infracción da Lei 7/1992, do 24 de xullo, de pesca fluvial de Galicia (DOG nº 151, do 5 de agosto), por non ser posible a notificación a través do servicio de correos.</p>
<p>Noméase instructora deste procedemento a Paloma Quiroga López e secretaria a Marta Joaquín Tersado, funcionarias desta delegación provincial, que poderán ser recusadas en calquera momento da tramitación do expediente de concorre-los supostos legais.</p>
<p>Os interesados disporán dun prazo de quince días (15), contados a partir do seguinte ó da publicación desta notificación, para achegar, por escrito, cantas alegacións, documentos, informacións ou propostas de probas consideren convenintes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta Delegación Provincial de Lugo, sita na Ronda da Muralla, nº 70-2º baixo.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>Lugo, 9 de xuño de 2003.</p>
<p>Luis González Vázquez</p>
<p>Delegado provincial de Lugo</p>
<p>ANEXO</p>
<p>Expediente: P-57/2003.</p>
<p>Denunciado: Construcciones Vaneda S.L.</p>
<p>DNI: B-27178920.</p>
<p>Enderezo: r/ Raíña, nº 1-8º. Lugo.</p>
<p>Feito denunciado: a formación dun entullo na zona de servidume do río Taboada, mediante a realización de obras de recheo, sendo susceptibles de ser arrastrados polas augas ou levados polas chuvias, co conseguinte dano para a poboación ictícola. Feitos constatados o día 21-4-2003, ás 10.00 horas, en Trabada, Lugo.</p>
<p>Precepto sancionador: art. 35.10º da Lei 7/1992, de pesca fluvial de Galicia.</p>
<p>Cualificación: grave.</p>
<p>Sanción: 3.005,07 euros.</p>

