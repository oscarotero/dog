---
date: '2003-10-10'
id: 1CFAA
page: 12
number: 197
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (127/2003).
range: Cédula
url: 'https://www.xunta.gal/dog/Publicados/2003/20031010/Anuncio1CFAA_gl.html'
---
<p>Eu, Jaime Balado Yáñez, secretario xudicial do Xulgado do Social número dous da Coruña, dou fe</p>
<p>e testemuño: en autos seguidos perante este Xulgado do Social, tramitados baixo o número 127/2003 por instancia de Juan Carlos Suárez Canosa contra Peta Peta Talleres, S.L. sobre salarios, dictouse a seguinte sentencia:</p>
<p>«Na cidade da Coruña, 11 de setembro de 2003. Jorge Hay Alba, maxistrado-xuíz do Social número dous desta cidade, viu estes autos de xuízo número 127/2003, seguidos por instancia de Juan Carlos Suárez Canosa, maior de idade, asistido por José Antonio Domínguez Castiñeiras, contra a empresa Peta Peta Talleres, S.L., que non compareceu, sendo o obxecto da reclamación, salarios.</p>
<p>Seguen feitos e fundamentos de dereito.</p>
<p>Decido que debo estimar e estimo a demanda interposta por Juan Carlos Suárez Canosa contra a empresa Peta Peta Talleres, S.L., condenando a demandada a lle aboar ó demandante a cantidade de 5.562,82 euros polos conceptos reclamados na demanda.</p>
<p>Notifíqueselles esta resolución ás partes ás que se lles fará saber que contra ela só cabe recurso de suplicación ante o Tribunal Superior de Xustiza de Galicia, debendo anuncialo ante este xulgado no prazo de cinco días, contando a partir da notificación desta sentencia; e no propio prazo, se o recorrente non goza do beneficio de xustiza gratuíta, deberá, ó anuncia-lo recurso, entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banesto desta cidade, no número de conta 0030-6349-5603-0000-60-127-03.</p>
<p>E igualmente deberá, no momento de interpoñe-lo recurso, consigna-la suma de 150,25 euros en concepto de depósito especial para recorrer na conta 030-6349-5603-0000-65-127-03.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E para que lle sirva de notificación á empresa, que ten o seu enderezo descoñecido, mediante a súa publicación no Diario Oficial de Galicia, expido e asino esta cédula de notificación na Coruña, 11 de setembro de 2003.</p>
<p>Jaime Balado Yáñez</p>
<p>Secretario xudicial</p>

