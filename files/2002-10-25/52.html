---
date: '2002-10-25'
id: 154B2
page: 15
number: 207
agency: CONCELLO DE VIGO
section: VI. ANUNCIOS
title: >-
  Anuncio do 16 de setembro de 2002, do Organismo Autónomo Municipal Vigo-Zoo,
  das bases xerais para a contratación dun auxiliar administrativo.
range: Anuncio
url: 'https://www.xunta.gal/dog/Publicados/2002/20021025/Anuncio154B2_gl.html'
---
<p>O Consello de Administración de Vigo Zoo en sesión do 30 de xullo de 2002, adoptou o seguinte acordo:</p>
<p>1. Aproba-las bases xerais para contratación en réxime laboral fixo dun auxiliar administrativo para cubrir un posto da mesma denominación vacante no cadro de persoal de Vigo-Zoo. As bases xerais serán as publicadas pola Corporación Municipal no BOP do 10 de xuño e DOG do 28 de xuño de 2002, para o persoal laboral coas seguintes modificacións:</p>
<p>a) Con carácter xeral calquera referencia ó concello entenderase efectuada ó Organismo Autónomo Municipal Vigo-Zoo e se se fan o alcalde-presidente entenderase ó seu presidente. Así mesmo o taboleiro de edictos do concello substitúese polo de anunicos de Vigo-Zoo, e cando se alude á Tesourería Muni</p>
<p>cipal substitúese pola Tesourería do Organismo Autónomo.</p>
<p>b) Na base I, Obxecto da convocatoria, substituirase o seu contido polo de contratación en réxime laboral fixo dun auxiliar administrativo.</p>
<p>c) Na base VII, tribunal cualificador, substituirase a referencia ó presidente e secretario da corporación pola de presidente e secretario do organismo autónomo. Así mesmo os representantes da corporación polos representantes do consello de administración; e os do comité de empresa polos do persoal designados polo seu delegado.</p>
<p>2. En canto ás bases específicas serán as seguintes:</p>
<p>I. Número de prazas: 1.</p>
<p>II. Denominación: auxiliar-administrativo.</p>
<p>III. Características:</p>
<p>Equiparadas ó grupo D de titulación. Estará dotada coas retribucións básicas que legalmente corresponden ó grupo D e as complementarias propias do posto de traballo ó que resulte adscrita a praza que se convoca.</p>
<p>Figurará incluída no réxime de dedicación exclusiva.</p>
<p>IV. Sistema de selección:</p>
<p>Establécese o de oposición libre de conformidade co previsto nestas bases específicas e o establecido nas bases xerais das convocatorias derivadas da oferta de emprego público correspondente ó ano 2001.</p>
<p>V. Condicións dos aspirantes:</p>
<p>Ademáis das que figuran na base IV das xerais, as/os aspirantes deberán estar en posesión do título de graduado escolar, FP1 ou equivalente.</p>
<p>VI. Exercicios da oposición:</p>
<p>Primeiro exercicio.-De carácter obrigatorio e eliminatorio para tódolos/as aspirantes.</p>
<p>Consistirá nunha copia a máquina durante 10 minutos dun texto que facilitará o tribunal, a unha velocidade mínima e excluínte de 200 pulsacións por minuto. Se o/a aspirante utilizase máquina eléctrica -está prohibida a electrónica- a velocidade mínima e excluínte será de 230 pulsacións por minuto.</p>
<p>Cualificarase a velocidade desenvolvida, a limpeza e a exactitude do copiado e a corrección que presente o escrito, de acordo cun baremo obxectivo que estableza o tribunal antes de iniciarse o exercicio, que deberá comunicarse ós aspirantes no momento de comeza-la proba e incluírse na correspondente acta.</p>
<p>Segundo exercicio.-De carácter igualmente obrigatorio e eliminatorio.</p>
<p>Consistirá en contestar por escrito a tres temas extraídos ó chou entre os que figuran como anexo ás presentes bases nun prazo máximo de 90 minutos.</p>
<p>Terceiro exercicio.-Así mesmo obrigatorio e eliminatorio.</p>
<p>Consistirá na elaboración dun suposto práctico nun ordenador persoal mediante un paquete integrado baixo contorno windows no tempo que estableza o tribunal.</p>
<p>Cuarto exercicio.-De carácter obrigatorio e non eliminatorio.</p>
<p>Consistirá na práctica da proba de coñecemento do idioma galego prevista na base X das xerais, coa particularidade de que os tres primeiros se cualificarán de 0 a 10 puntos.</p>
<p>Quinto exercicio.-De carácter voluntario, aínda que servirá para efectos de cómputo de puntuación final para determina-los aspirantes aprobados.</p>
<p>Consistirá nunha proba de coñecemento de idiomas oficiais da Unión Europea -excluído o castelán- e das comunidades autónomas con lingua vernácula -excluído o galego-, que se realizará nas condicións e forma prevista na base X das xerais.</p>
<p>A cualificación de cada exercicio e a final farase de conformidade co previsto na base X das xerais, coa particularidade de que os catro primeiros se cualificarán de 0 a 10 puntos, quedando eliminado/a o/a aspirante que non obteña un mínimo de 5 puntos en cada un de eles.</p>
<p>ANEXO</p>
<p>Temario</p>
<p>(Exclúese o común para prazas do grupo D, que figura como anexo ás bases xerais)</p>
<p>Tema 1.-A Constitución española de 1978. Principios xerais. Dereitos e deberes fundamentais dos españois. A Coroa.</p>
<p>Tema 2.-Os poderes do Estado: a división de poderes.</p>
<p>Tema 3.-A Unión Europea. A acta única europea. As liberdades básicas do sistema comunitario: libre circulación de persoas, mercadorías, servicios e capitais. Breve referencia ás institucións da Unión Europea.</p>
<p>Tema 4.-O Estatuto de autonomía de Galicia: principios xerais e estructura.</p>
<p>Tema 5.-A administración pública no ordenamento español. Administración do Estado. Administracións autonómicas. Administración local. Administración institucional e corporativa.</p>
<p>Tema 6.-Principios de actuación da administración pública: eficacia, xerarquía, descentralización, desconcentración e coordinación, sometemento da administración á lei e ó dereito. Fontes do dereito público.</p>
<p>Tema 7.-O acto administrativo. Principios xerais do procedemento administrativo. Fases do procedemento administrativo xeral.</p>
<p>Tema 8.-Os servicios públicos locais: especial consideración do organismo autónomo municipal.</p>
<p>Tema 9.-Réxime local español. Principios constitucionais e regulación xurídica.</p>
<p>Tema 10.-O municipio. O termo municipal. A poboación. O empadroamento.</p>
<p>Tema 11.-Organización municipal. Competencias.</p>
<p>Tema 12.-Ordenanzas e regulamentos das entidades locais. Clases. Procedemento de elaboración e aprobación.</p>
<p>Tema 13.-Regulación das condicións de traballo do persoal de Vigo-Zoo, segundo do convenio colectivo do persoal laboral do Concello de Vigo, aplicable a Vigo-Zoo.</p>
<p>Tema 14.-Procedemento administrativo local. O rexistro de entrada e saída de documentos. Requisitos da presentación de documentos. Comunicacións e notificacións.</p>
<p>Tema 15.-Funcionamento dos órganos colexiados locais. Convocatoria e orde do día. Actas e certificacións dos acordos.</p>
<p>Tema 16.-A execución do orzamento de gastos: fases que comprende órganos competentes en cada unha delas.</p>
<p>Tema 17.-Partes dun ordenador. Memoria e os seus tipos. Periféricos de entrada, saída e almacenamento. Software básico e de aplicación. Os principais sistemas operativos e a súa función.</p>
<p>Tema 18.-Tratamento de textos: principais operacións nun tratamento de texto, finalidade, principais programas existentes. Bases de datos: concepto e finalidade.</p>
<p>Tema 19.-Aspectos básicos da organización de arquivos de organismos oficiais e as súas oficinas.</p>
<p>Tema 20.-Competencias do consello de administración e o seu presidente segundo os estatutos do Organismo Autónomo Municipal Vigo-Zoo. (BOP do 11 de xullo de 1984).</p>
<p>Vigo, 16 de setembro de 2002.</p>
<p>Amador Fernández Fernández</p>
<p>Presidente de Vigo-Zoo</p>

