---
date: '2002-10-25'
id: 153DE
page: 15
number: 207
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 14 de outubro de 2002 pola que se amplía o prazo de presentación dos
  xustificantes de gasto das axudas concedidas ó amparo da Orde do 29 de abril
  de 2002 pola que se aproban as bases que rexerán as convocatorias de axudas
  correspondentes ás accións do programa sectorial de tecnoloxías para a
  innovación do Plan Galego de Investigación, Desenvolvemento e Innovación
  Tecnolóxica, e se procede á súa convocatoria (Diario Oficial de Galicia número
  93, do 15 de maio).
range: Orde
url: 'https://www.xunta.gal/dog/Publicados/2002/20021025/Anuncio153DE_gl.html'
---
<p>Por orde da Consellería da Presidencia, Relacións Institucionais e Administración Pública, do 29 de abril de 2002, aprobáronse as bases que rexerán as convocatorias de axudas correspondentes ás accións do programa sectorial de tecnoloxías para a innovación do Plan Galego de Investigación, Desenvolvemento e Innovación Tecnolóxica e procédese á súa convocatoria.</p>
<p>No epígrafe segundo do punto oitavo da devandita orde establécese que nos proxectos de investigación de centros tecnolóxicos, de empresas e asociacións ou agrupacións de empresas e dotación de laboratorios e departamentos de I+D de empresas, para poder percibi-las axudas correspondentes será preciso presentar, antes do 31 de outubro do exercicio correspondente á anualidade de que se trate, os documentos requiridos.</p>
<p>Tendo en conta o atraso producido na resolución das devanditas axudas, motivado polo longo proceso de avaliación, considérase preciso amplia-lo prazo de xustificación dos gastos realizados no ano 2002 nos proxectos de investigación de centros tecnolóxicos, de empresas e asociacións ou agrupacións de empresas beneficiarios destas axudas incluídos nos anexos I (biotecnoloxía e tecnoloxías farmacéutica e de ciencias da saúde), II (tecnoloxías da alimentación), IV (tecnoloxías dos materiais), V (tecnoloxías da construcción e conservación do patrimonio), VI ( tecnoloxías da información e as comunicacións) e VII (tecnoloxías de deseño e producción industrial) da Orde do 29 de abril de 2002.</p>
<p>En consecuencia, no uso da atribución que me foi concedida,</p>
<p>DISPOÑO:</p>
<p>Artigo único.-Ampliar ata o día 18 de novembro de 2002 o prazo de presentación dos xustificantes correspondentes ós gastos realizados no ano 2002 nos proxectos de investigación de centros tecnolóxicos, de empresas e asociacións ou agrupacións de empresas concedidos ó amparo da Orde do 29 de abril de 2002, da Consellería da Presidencia, Relacións Institucionais e Administración Pública, incluídos nos seguintes anexos:</p>
<p>I (biotecnoloxía e tecnoloxías farmacéutica e de ciencias da saúde).</p>
<p>II (tecnoloxías da alimentación).</p>
<p>IV (tecnoloxías dos materiais).</p>
<p>V (tecnoloxías da construcción e conservación do patrimonio).</p>
<p>VI ( tecnoloxías da información e as comunicacións).</p>
<p>VII (tecnoloxías de deseño e producción industrial).</p>
<p>Santiago de Compostela, 14 de outubro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

