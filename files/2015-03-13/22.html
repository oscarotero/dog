---
date: '2015-03-13'
id: G2345-230215-0001
page: 10478
number: 50
agency: Xulgado do Social número 2 da Coruña
section: V. Administración de xustiza.
title: EDICTO (236/2012).
range: Edicto
url: >-
  https://www.xunta.gal/dog/Publicados/2015/20150313/AnuncioG2345-230215-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 236/2012 deste xulgado do social, seguido por instancia de Denis Rodríguez Gutiérrez contra a empresa ESEU 24, S.L., Fondo de Garantía Salarial, Fogasa, sobre ordinario, se ditou a seguinte resolución, cuxa parte dispositiva se achega:</p>
    <p>Sentenza: 99/2015.</p>
    <p>Nº de autos: 236/2012.</p>
    <p>Na cidade da Coruña, vinte de febreiro de dous mil quince.</p>
    <p>Jorge Hay Alba, maxistrado xuíz do Xulgado do Social número 2 do xulgado e localidade ou provincia da Coruña, tras ter visto os presentes autos sobre ordinario entre partes, dunha e como demandante Denis Rodríguez Gutiérrez, que comparece asistida da letrada Gloria Otero González e doutra como demandado ESEU 24, S.L., Fondo de Garantía Salarial, Fogasa, non comparecen malia estar citados en legal forma.</p>
    <p>En nome do Rei ditouse a seguinte sentenza:</p>
    <p>Antecedentes de feito:</p>
    <p>Primeiro. A parte demandante presentou demanda que por quenda correspondeu a este Xulgado do Social número 2 da Coruña, na que, tras expoñer os feitos e alegar os fundamentos de dereito que considerou pertinentes, remataba suplicando que se ditase sentenza conforme o pedido.</p>
    <p>Segundo. Admitida a trámite a devandita demanda, sinalouse a celebración do acto de xuízo e este celebrouse na data sinalada en todas as súas fases co resultado que consta na acta redactada para o efecto e que quedou debidamente gravado no correspondente soporte CD. Unha vez concluso o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Feitos probados:</p>
    <p>Primeiro. O/a demandante Denis Rodríguez Gutiérrez vén prestando os seus servizos para a empresa ESEU 24, S.L. coa antigüidade, categoría e salario que se expón no feito 1º da demanda, que se dá por reproducido.</p>
    <p>Segundo. Reclama polos conceptos e cantidades que se expoñen no feito 1º da demanda, que se dá por reproducido, ascendendo a reclamación á cantidade de 590 euros.</p>
    <p>Terceiro. Celebrouse acto de conciliación ante o SMAC o día 23.1.2012 co resultado de «sen efecto».</p>
    <p>Fundamentos de dereito:</p>
    <p>Único. Que sen comparecer a empresa demandada citada en legal forma aos actos de conciliación e xuízo, de acordo co disposto no artigo 91.2 LRJS, procede tela por confesa cos feitos da demanda, e en consecuencia, declarar que debe aos demandantes as cantidades e polos conceptos que se especifican na demanda, a cuxo aboamento debe ser condenada a devandita empresa demandada.</p>
    <p>Vistos os preceptos legais de pertinente aplicación.</p>
    <p>Decido:</p>
    <p>Que, estimando a demanda interposta polo/a demandante Denis Rodríguez Gutiérrez, con citación do Fogasa, debo condenar e condeno á empresa ESEU 24, S.L. a que aboe ao demandante a cantidade de 590 euros polos conceptos reclamados en demanda, máis os xuros do 10 % por demora.</p>
    <p>Notifíqueselles esta resolución ás partes ás que se fará saber que contra esta non cabe recurso de suplicación.</p>
    <p>Así, por esta a miña sentenza, definitivamente xulgando, pronúncioo, mándoo e asínoo.</p>
    <p>Publicación. Esténdoa eu, secretaria xudicial, para facer constar que no día de hoxe polo maxistrado xuíz se deposita na secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Mesma data que a sentenza. Dou fe.</p>
    <p>E para que sirva de notificación en legal forma a ESEU 24, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 23 de febreiro de 2015</p>
    <footer><p>Adelaida Egurbide Margañón<br>Secretaria xudicial</p></footer>

