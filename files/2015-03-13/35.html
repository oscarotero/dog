---
date: '2015-03-13'
id: CA04-230215-0004
page: 10512
number: 50
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de febreiro de 2015, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Curtis (expediente IN407A
  2014/177-1).
range: Resolución
url: >-
  https://www.xunta.gal/dog/Publicados/2015/20150313/AnuncioCA04-230215-0004_gl.html
---
<p>Expediente: IN407A 2014/177-1.</p>
    <p>Promotor: Unión Fenosa Distribución, S.A.</p>
    <p>Denominación da instalación: adecuación CT Couceiros (expediente 15.796).</p>
    <p>Concello: Curtis.</p>
    <p>Feitos:</p>
    <p>1. O 12.11.2014 Unión Fenosa Distribución, S.A. solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 240, do 16.12.2014 e no BOP núm. 232, do 3.12.2014.</p>
    <p>3. Solicitouse o preceptivo informe ás distintas administracións, organismos ou, cando foi o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>• Adecuación da liña de media tensión aérea ao CT Couceiros (expediente 15.796) a 15/20 kV, cunha lonxitude de 88 m, coa orixe en apoio de formigón existente nº 18 da LMTA SDG-708, condutor tipo LA-110 mm2 e final no apoio existente de formigón dobre HV 12/2 en K nº 19 da LMTA SDG-708.</p>
    <p>• Adecuación da liña eléctrica de media tensión aérea derivación a CES-705 a 15/20 kV, cunha lonxitude de 51 m, coa orixe en apoio de formigón que se vai instalar na LMT <br>SDG-708, condutor tipo LA 56 mm2 e final en apoio existente de formigón da LMT derivación a CES-705.</p>
    <p>• Liña de media tensión soterrada a CT Couceiros a 15/20 kV, cunha lonxitude de 34 m, coa orixe en paso aéreo soterrado en apoio de formigón para instalar HVH-15/1600 da LMTA SDG-708, condutor tipo RHZ1 20L 12/20 kV 3(1×240 mm2 Al) e final no mesmo apoio tras realizar entrada e saída nas celas de liña para instalar no centro de transformación proxectado.</p>
    <p>• Liña de media tensión soterrada derivación CES-705, a 15/20 kV, cunha lonxitude de 17 m, coa orixe en cela de liña para instalar no centro de transformación proxectado, condutor tipo RHZ1-20L kV 3(1×240 mm2 Al) e final no paso aéreo-soterrado en apoio de formigón que se vai instalar HVH16/1600 da LMTA SDG -708.</p>
    <p>• Centro de transformación prefabricado Couceiros, cunha potencia de 100 kVA, e unha relación de transformación de 15.000/400-230 V.</p>
    <p>O orzamento da instalación segundo proxecto é de 50.143,35 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, resolvo:</p>
    <p>1. Conceder a autorización administrativa previa e a autorización administrativa de construción a dita instalación eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude que se acompañará da seguinte documentación:</p>
    <p>• As declaracións de conformidade relativas ao material ou equipamento e as certificacións ou homologacións se procede.</p>
    <p>• Un certificado do director da montaxe no que se garantirá o cumprimento das especificacións do proxecto e prescricións complementarias, se as houbera, así coma das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que foren de aplicación segundo a lexislación vixente, en especial a relativa á ordenación do territorio e o ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1000, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 19 de febreiro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

