---
date: '2001-02-08'
id: 2A06
page: 1
number: 28
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 29 de decembro de 2000 pola que se lles conceden as axudas económicas
  a alumnos e profesores de centros docentes que participen en proxectos de
  mobilidade transnacional no marco do programa europeo de formación profesional
  Leonardo da Vinci durante o ano 2000.
range: Orde
url: 'https://www.xunta.gal/dog/Publicados/2001/20010208/Anuncio2A06_gl.html'
---
<p>Por orde da Consellería de Educación e Ordenación Universitaria do 27 de outubro de 2000 (DOG do 9 de novembro) convocáronse axudas económicas para centros docentes e centros de formación continuada do profesorado que participen en programas da Unión Europea durante o ano 2000.</p>
<p>Vista a proposta da comisión de selección prevista no artigo quinto da citada orde,</p>
<p>RESOLVO:</p>
<p>Primeiro.- Conceder con cargo ó concepto orzamentario 07.04.322T.481.0 da Dirección Xeral de Ordenación Educativa e Formación Profesional, tódalas axudas solicitadas e que se relacionan no anexo I.</p>
<p>Segundo.-De acordo co artigo sétimo as axudas serán aboadas da seguinte forma:</p>
<p>Para as axudas que non superen o importe de 1.000.000 de pesetas, no momento da concesión poderá acordarse un anticipo de pagamento de ata un 80%, logo de aceptación da subvención. O 20% restante librarase unha vez rematada a actividade e logo da súa completa xustificación económica por parte do centro e entrega da memoria de actividades, achegando certificación respecto da percepción ou non doutras axudas e subvencións para a mesma finalidade, para efectos do disposto no artigo 78.3º da Lei 11/1992, do 7 de outubro, de réxime financeiro e presupostario de Galicia. Nas axudas que superen esta cantidade o pagamento realizarase integramente unha vez rematada e xustificada a actividade.</p>
<p>Terceiro.-Obrigas dos beneficiarios.</p>
<p>1. Acepta-la axuda concedida. Neste sentido, se no prazo de quince días, contados a partir da recepción da comunicación pola que se notifica a concesión da axuda, o centro beneficiario non acepta esta, entenderase que renuncia á súa percepción.</p>
<p>2. Xustifica-lo correcto investimento das axudas recibidas, mediante a presentación da seguinte documentación:</p>
<p>2.1. Memoria.</p>
<p>Os alumnos e profesores beneficiarios enviarán unha memoria das actividades realizadas polos alumnos e profesores. A memoria enviarase a través do centro e deberá incluí-los seguintes puntos:</p>
<p>a) Resumo do desenvolvemento da actividade realizada.</p>
<p>b) Obxectivos conseguidos.</p>
<p>c) Procedemento de avaliación utilizado, resultados obtidos e difusión que se realizou deles.</p>
<p>2.2. Xustificación de gastos efectuados.</p>
<p>Relación detallada das facturas e recibos dos gastos realizados no desenvolvemento do proxecto. Xuntarase unha certificación do Consello Escolar do centro, aprobatoria do referido gastos.</p>
<p>Certificación respecto da percepción ou non percepción doutras axudas e subvencións para a mesma finalidade, para efectos do disposto no artigo 6 da Lei 8/1999, do 30 de decembro, de medidas fiscais e orzamentarias e de función pública e actuación administrativa (DOG do 31 de decembro).</p>
<p>Cuarto.-Contra esta resolución os interesados poderán interpoñer, perante o conselleiro de Educación e Ordenación Universitaria, recurso potestativo de reposición no prazo dun mes, contado a partir do día seguinte ó da súa publicación no DOG, segundo o disposto na Lei 30/1992, do réxime xurídico das administracións públicas e do procedemento administrativo común, modificada pola Lei 4/1999, (BOE do 14 de xaneiro), ou ben directa</p>
<p>mente o recurso contencioso-administrativo no prazo de dous meses, ante o Tribunal Superior de Xustiza de Galicia.</p>
<p>Santiago de Compostela, 29 de decembro de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<table><tbody><tr><td></td></tr>
<tr><td>Centro escolar</td><td>Provincia</td><td>Título do proxecto</td><td>Axuda concedida</td></tr>
<tr><td></td></tr>
</tbody></table>
<table><tbody><tr><td>Teis</td><td>Pontevedra</td><td>Hairdressing and Beautytherapy in Europe 99</td><td>302.506 ptas.</td></tr>
<tr><td></td></tr>
<tr><td>Teis</td><td>Pontevedra</td><td>SPA Placements 99</td><td>324.120 ptas.</td></tr>
<tr><td></td></tr>
<tr><td>Teis</td><td>Pontevedra</td><td>Aesthetics 99</td><td>346.981 ptas.</td></tr>
<tr><td></td></tr>
<tr><td>Ribeira do Louro</td><td>Pontevedra</td><td>New Business Training in Europe</td><td>993.491 ptas.</td></tr>
<tr><td></td></tr>
<tr><td>Mestre Mateo</td><td>A Coruña</td><td>Stonemasonry Skills in Europe</td><td>789.329 ptas.</td></tr>
<tr><td></td></tr>
<tr><td>Luís Seoane</td><td>Pontevedra</td><td>Cooperation Between Educational.</td><td>366.159 ptas.</td></tr>
<tr><td></td></tr>
<tr><td>Macías O Namorado</td><td>A Coruña</td><td>Iria-2000</td><td>299.495 ptas.</td></tr>
<tr><td></td></tr>
<tr><td>Ribeira do Louro</td><td>Pontevedra</td><td>Training in Electronic Commerce</td><td>348.579 ptas.</td></tr>
<tr><td></td></tr></tbody></table>

