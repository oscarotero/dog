---
date: '1999-09-15'
id: F466
page: 11
number: 179
agency: CONCELLO DE VIGO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1999/19990915/AnuncioF466_gl.html'
---
<p>O Pleno do Concello de Vigo do día 30 de agosto de 1999 adoptou acordo de incoación de expediente de declaración de nulidade de pleno dereito do PEPRI III-2 Finca do Conde, que na súa parte dispositiva di o seguinte:</p>
<p>Primeiro.-Inicia-lo expediente de declaración de nulidade de pleno dereito do PEPRI III-2 Finca do Conde aprobado definitivamente por acordo plenario do 16 de abril de 1998.</p>
<p>Segundo.-Suspende-la execución do mencionado PEPRI, ó abeiro do disposto sobre o particular no artigo 104 da Lei 30/1992, pois, noutro caso, a súa execución podería causar prexuízos de imposible ou difícil reparación.</p>
<p>Signifícase, ademais, o seguinte:</p>
<p>a) Que o acordo plenario de 30 de agosto de 1999 non é susceptible de recurso a teor do artigo 107 da Lei 30/1992.</p>
<p>b) Que o procedemento de revisión debe rematar e notificarse a súa resolución no prazo máximo de tres meses, contados desde a data da incoación (30 de agosto de 1999), agás que proceda suspender este prazo (Art. 42.5º Lei 30/1992), ou amplialo excepcionalmente (Art. 42.6º Lei 30/1992, modificada por outra 4/1999, do 13 de xaneiro).</p>
<p>c) Que se pon de manifesto o expediente para que os interesados, polo termo de 10 días hábiles, contados a partir do seguinte á derradeira publicación do edicto que se publicou no Diario Oficial de Galicia e no BOP, formulen alegacións e presenten os documentos e xustificantes que coiden procedentes no rexistro xeral do concello, ou no Rexistro da Xerencia Municipal de Urbanismo.</p>
<p>O que se fai público para xeral coñecemento.</p>
<p>Vigo, 8 de setembro de 1999.</p>
<p>Marcial Garcinuño Sáez</p>
<p>Secretario xeral</p>
<p>Vº e Prace</p>
<p>Luis Pérez Castrillo</p>
<p>Alcalde-presidente</p>

