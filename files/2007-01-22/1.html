---
date: '2007-01-22'
page: 846
number: 15
agency: CONSELLERÍA DE SANIDADE
section: I. DISPOSICIÓNS XERAIS
title: >-
  Orde do 11 de xaneiro de 2007 pola que se modifica a Orde do 10 de febreiro de
  2000, pola que se desenvolve o procedemento para o nomeamento de membros da
  Comisión Autonómica do Sistema Acreditador da Formación Continuada dos
  profesionais sanitarios na Comunidade Autónoma de Galicia.
range: Orde
---
<p>Os cambios introducidos polo Decreto 45/2006, do 23 de febreiro, polo que se establece a estrutura orgánica da Consellería de Sanidade, inciden na normativa da Comisión Autonómica do Sistema Acreditador da Formación Continuada dos profesionais sanitarios na Comunidade Autónoma de Galicia.</p>
<p>Coa finalidade de facer os axustes correspondentes, faise necesaria a modificación da orde mencionada.</p>
<p>En virtude do disposto, e de acordo coas atribucións que me confire o artigo 37.6º da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-Modifícase o artigo 2 da Orde do 10 de febreiro de 2000, pola que se desenvolve o procedemento para o nomeamento de membros da Comisión Autonómica do Sistema Acreditador da Formación Continuada dos profesionais sanitarios na Comunidade Autónoma de Galicia, que quedará redactado como segue:</p>
<p>«Artigo 2º</p>
<p>O responsable da Secretaría Técnica nomearase por proposta do director xeral de Aseguramento e Planificación Sanitaria, onde se localizará funcionalmente esta unidade técnica administrativa».</p>
<p>Santiago de Compostela, 11 de xaneiro de 2007.</p>
<p>Mª José Rubio Vidal</p>
<p>Conselleira de Sanidade</p>

