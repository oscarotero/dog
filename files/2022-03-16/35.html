---
date: '2022-03-16'
id: G0599-040322-0001
page: 17888
number: 52
agency: Consellería de Emprego e Igualdade
section: VI. Anuncios. a) Administración autonómica.
title: >-
  CÉDULA do 4 de marzo de 2022, da Xefatura Territorial de Pontevedra, pola que
  se notifica a resolución do expediente sancionador incoado por infracción
  administrativa na orde social RL 2021/0331-4.
range: Cédula
url: >-
  https://www.xunta.gal/dog/Publicados/2022/20220316/AnuncioG0599-040322-0001_gl.html
---
<p>Unha vez intentada a notificación persoal e devolta polo servizo de Correos ao resultar imposible a súa práctica, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, mediante a presente cédula notifícaselle á empresa que se relaciona a resolución ditada no expediente sancionador correspondente.</p>
    <p>Dispón dun prazo de dez días hábiles, contados desde o seguinte ao da publicación desta cédula no <em>Boletín Oficial del Estado</em>, para examinar a resolución (que non pon fin á vía administrativa) nas dependencias da Xefatura Territorial, Servizo de Emprego e Economía Social, Sección de Sancións, sitas na rúa Concepción Arenal, 8, 2º andar, Vigo (Pontevedra), das 9.00 ás 14.00 horas, de luns a venres, con cita previa no teléfono 986 81 70 11.</p>
    <p>Fáiselle saber á interesada que pode formular recurso de alzada ante a Dirección Xeral de Relacións Laborais, no prazo dun mes, contado desde o seguinte día ao da súa publicación, de acordo co previsto nos artigos 121 e 122 da Lei 39/2015, do 1 de outubro. Advírteselle que, de non interpoñelo no tempo e na forma que procedan, deberá aboar a multa imposta mediante a necesaria utilización dos impresos que poderá solicitar na Xefatura Territorial da Consellería de Emprego e Igualdade, no número de conta e na entidade bancaria e prazo que nel se sinala, xa que noutro caso incoarase o procedemento pola vía de constrinximento ante a Consellería de Facenda correspondente.</p>
    <p>Expediente: RL 2021/0331-4.</p>
    <p>Acta: I362021000038201.</p>
    <p>Empresa: La Movida de Vigo, S.L.</p>
    <p>Enderezo: rúa Arenal, 18 baixo, Vigo.</p>
    <p>Materia: relacións laborais.</p>
    <p>Preceptos infrinxidos: artigo 5.1 do Real decreto lexislativo 5/2000, do 4 de agosto, polo que se aproba o texto refundido da Lei sobre infraccións e sancións na orde social, e artigo 15.1.b) do texto refundido da Lei do Estatuto dos traballadores, aprobado polo Real decreto lexislativo 2/2015, do 23 de outubro.</p>
    <p>Preceptos sancionadores: artigo 40.1.b) do mesmo texto legal.</p>
    <p>Data resolución: 17.12.2021.</p>
    <p>Resolución: multa de 626 €.</p>
    <p>Vigo, 4 de marzo de 2022</p>
    <footer><p>Marta Mariño Regueiro<br>Xefa territorial de Pontevedra</p></footer>

