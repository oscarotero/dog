---
date: '2022-02-24'
id: L178-180222-0001
page: 13607
number: 38
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle do quinteiro 6 do Plan
  parcial do SUP-1 (Romero Donallo).
range: Anuncio
url: >-
  https://www.xunta.gal/dog/Publicados/2022/20220224/AnuncioL178-180222-0001_gl.html
---
<p>A Xunta de Goberno local do Concello de Santiago de Compostela, na sesión que tivo lugar o día 7 de febreiro de 2022, adoptou o seguinte acordo:</p>
    <p>a) Aprobar inicialmente o estudo de detalle do quinteiro 6 do Plan parcial do SUP-1 (Romero Donallo), segundo o proxecto presentado o 2.12.2021 por Santiago Sur Galicia, S.L., asinado polo arquitecto Fernando Arteaga Ros, que afecta a parcela catastral 6568954NH3466H0000IR.</p>
    <p>b) En aplicación do procedemento regulado no artigo 194.2 do Regulamento de desenvolvemento da Lei do solo de Galicia, o proxecto someterase a información pública durante o prazo dun mes, con citación persoal dos propietarios catastrais dos terreos afectados, e por medio de anuncios que para o efecto se publicarán no <em>Diario Oficial de Galicia</em> e nun xornal dos de maior difusión na provincia.</p>
    <p>Durante o trámite de información pública solicitaranse os informes sectoriais preceptivos.</p>
    <p>O acordo de aprobación inicial do estudo de detalle determina automaticamente, por aplicación do disposto nos artigos 47.2 da Lei 2/2016, do solo de Galicia, e 86.2 do seu regulamento, a suspensión do procedemento de outorgamento de licenzas de edificación e de parcelación no ámbito do quinteiro 6.</p>
    <p>A suspensión terá a duración máxima de dous anos contados desde a aprobación inicial e extinguirase, en todo caso, co acordo de aprobación definitiva do estudo de detalle.</p>
    <p>A suspensión non afectará os proxectos que cumpran simultaneamente as determinacións do planeamento vixente e as do estudo de detalle inicialmente aprobado.</p>
    <p>O que se publica co fin de que, durante o prazo dun mes contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión Urbanística do Concello de Santiago de Compostela (Pazo de Raxoi, 2º andar), de luns a venres, das 9.00 ás 14.00 horas; e na páxina web do concello https://transparencia.santiagodecompostela.gal/E-D-do-quinteiro-6-do-Plan-parcial-do-SUP1.-Romero-Donallo/gl</p>
    <p>As alegacións poderán presentarse na sede electrónica do Concello de Santiago de Compostela na epígrafe Catálogo de trámites a través do trámite «Presentación de documentación e alegacións» e da opción «Achega libre». Deberase introducir o dato 2020/00005676S no campo «Código do expediente» e incorporar o documento das alegacións.</p>
    <p>Tamén se poderán presentar as alegacións por calquera dos outros medios relacionados no artigo 16 da Lei 39/2015, do 1 de outubro, do procedemento administrativo común das administracións públicas. </p>
    <p>Santiago de Compostela, 17 de febreiro de 2022</p>
    <footer><p>O alcalde<br>P.D. (DEC/4742/2019, do 17 de xuño de 2019)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

