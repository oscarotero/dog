---
date: '2018-08-30'
id: G0003-220818-0003
page: 39597
number: 165
agency: Servizo Galego de Saúde
section: III. Outras disposicións.
title: >-
  RESOLUCIÓN do 21 de agosto de 2018 pola que se dá publicidade á encomenda de
  xestión deste organismo autónomo á Axencia Galega para a Xestión do
  Coñecemento en Saúde da xestión da formación en abordaxe de disfuncións de
  solo pelviano feminino dirixido a matronas e fisioterapeutas.
range: Resolución
url: >-
  https://www.xunta.gal/dog/Publicados/2018/20180830/AnuncioG0003-220818-0003_gl.html
---
<p>De conformidade co previsto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do 20 de agosto de 2018, do Servizo Galego de Saúde, pola que se encomenda á Axencia Galega para a Xestión do Coñecemento en Saúde a xestión da formación en abordaxe de disfuncións de solo pelviano feminino dirixido a matronas e fisioterapeutas.</p>
    <p>– Actividade: a axencia asumirá a xestión das inscricións para a asistencia de matronas e fisioterapeutas do Servizo Galego de Saúde a actividades formativas relacionadas coa abordaxe de disfuncións do solo pelviano feminino no ámbito da atención primaria da saúde. </p>
    <p>Tamén asumirá a programación, planificación, acreditación e contratación de recursos formativos, humanos e materiais para a realización de dúas edicións dun obradoiro teórico práctico de 16 horas de duración propostas pola Subdirección Xeral de Planificación e Programación Asistencial, dentro dos límites orzamentarios establecidos.</p>
    <p>– Natureza e alcance da xestión encomendada: a encarga ten natureza de encarga a medio propio, de acordo co disposto nos artigos 47 e seguintes da Lei 16/2010, do 17 de decembro, e no artigo 13 da Lei 14/2013, do 26 de decembro, de racionalización do sector público autonómico. Tal condición de medio propio está recollida no artigo 5 do Decreto 112/2015, do 31 de xullo, polo que se crea a Axencia Galega para a Xestión do Coñecemento en Saúde e se aproban os seus estatutos.</p>
    <p>– Prazo de vixencia: ata o 31 de decembro de 2018.</p>
    <p>Santiago de Compostela, 21 de agosto de 2018</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

