---
date: '2002-05-02'
id: 80FA
page: 6
number: 84
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 149/2002, do 11 de abril, polo que se acepta a cesión, a título
  gratuíto, feita polo Concello de Foz (Lugo), dun predio situado na avenida de
  Cervantes, para a construcción dunha estación de autobuses.
range: Decreto
url: 'https://www.xunta.gal/dog/Publicados/2002/20020502/Anuncio80FA_gl.html'
---
<p>O Pleno da Corporación Municipal do Concello de Foz, reunido en sesión do día 1 de xuño de 2001, acordou cederlle á Comunidade Autónoma de Galicia o predio situado na avenida de Cervantes de Foz, para a construcción dunha estación de autobuses.</p>
<p>A Secretaría Xeral e do Patrimonio tramitou o correspondente expediente de aceptación da cesión, de conformidade co disposto nos artigos 16, 17 e 23 da Lei 3/1985, do 12 de abril, do patrimonio da Comunidade Autónoma de Galicia, e 33, 34 e 38 do Decreto 50/1989, do 9 de marzo, pola que se aproba o regulamento para a execución da dita lei.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Foz acordou a cesión e logo de deliberación do Consello da Xunta de Galicia na súa reunión do día once de abril de dous mil dous,</p>
<p>DISPOÑO:</p>
<p>Artigo 1º</p>
<p>Acéptase a cesión feita polo Concello de Foz, a título gratuíto, do predio situado na avenida de Cervantes, dunha superficie de 1.400 m, que linda: ó norte coa avenida de Cervantes e o asilo de anciáns; ó sur e ó leste co Concello de Foz; e ó oeste con José Lestegás.</p>
<p>Inscrito no Rexistro da Propiedade de Mondoñedo no tomo 898, libro 180, folio 54, predio número 24.153.</p>
<p>Artigo 2º</p>
<p>O inmoble cedido destinarase á construcción dunha estación de autobuses.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma de Galicia.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo</p>
<p>tódolos trámites necesarios para a efectividade do presente decreto.</p>
<p>Santiago de Compostela, once de abril de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

