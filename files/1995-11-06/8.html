---
date: '1995-11-06'
id: 586A
page: 8
number: 212
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de setembro de 1995, da Delegación Provincial de Pontevedra,
  pola que se dispón a inscrición no rexistro e publicación no Diario Oficial de
  Galicia do convenio colectivo da empresa Compañía Española de Algas Marinas,
  S.A. (Ceamsa).
range: Resolución
url: 'https://www.xunta.gal/dog/Publicados/1995/19951106/Anuncio586A_gl.html'
---
<p>Visto o expediente do convenio colectivo para a empresa Compañía Española de Algas Marinas, S.A. (Ceamsa), tivo entrada nesta delegación provincial o día 7-9-1995, subscrito, en representación da parte económica por unha representación da empresa, e da parte social, polos delegados de persoal, en data</p>
<p>22-8-1995. De conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que existe nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación, no BOP e no Diario Oficial de Galicia.</p>
<p>Vigo, 13 de setembro de 1995.</p>
<p>Antonio Coello Bufill</p>
<p>Delegado provincial de Vigo (Pontevedra)</p>
<p>Artigo 1º</p>
<p>O presente convenio aplicarase no centro de traballo da empresa Compañía Española de Algas Marinas, S.A. (Cemsa), situada no Porriño (Pontevedra) e por extensión en calquera lugar onde o persoal obreiro da empresa traballe para ela, afectando os seus servicios na actualidade.</p>
<p>Artigo 2º</p>
<p>A duración do presente convenio será de 1 ano, é dicir, desde o 1 de xaneiro de 1995 ó 31 de decembro de 1995, e non poderá ser afectado durante a súa vixencia polo disposto en convenios de ámbito distinto, e considerarase tacitamente prorrogado por períodos anuais, agás que se denuncie por calquera das partes, cando menos con tres meses de antelación á data do seu vencemento, dando traslado da súa denuncia á outra parte.</p>
<p>Artigo 3º.</p>
<p>A organización do traballo é facultade da empresa.</p>
<p>Artigo 4º</p>
<p>A xornada laboral para o ano 1995 consistirá en 1.780 horas de traballo efectivo anual, que se efectuará en réxime de quendas rotativas, de mañá, tarde e noite, mañá de 6 a 14 horas, tarde de 14 a 22 horas e noite de 22 a 6 horas, por necesidades técnicas de fabricación da empresa, de forma que se produza a continuidade na producción; a súa rotación realizarase de acordo co cadro de quendas anexo ó convenio, de forma que a fábrica traballará os 365 días do ano.</p>
<p>A xornada de traballo queda, pois, invariable, pactándose que a partir do 1 de xaneiro de 1995 será de 1.780 horas anuais efectivas.</p>
<p>Establécese media hora de descanso para o bocadillo que se desfrutará intermitentemente, de xeito que non</p>
<p>se desatenda o proceso de fabricación e de acordo co encargado de cada quenda, entre as nove e as dez horas da quenda da mañá, entre as dezasete trinta e dezaoito trinta no da tarde e de unha e media a dúas e media na quenda de noite, considerándose como tempo de presencia e non efectivo de traballo.</p>
<p>Artigo 5º.-Vacacións.</p>
<p>Durante o ano 1995 os traballadores xa desfrutaron das súas vacacións regulamentarias.</p>
<p>Para o ano 1996 establécese unha vacación anual especificada na quenda de vacacións reflectida no cadro anexo ó convenio.</p>
<p>Artigo 6º</p>
<p>A empresa facilitaralle ó persoal obreiro anualmente dúas pezas de roupa consistentes en dúas fundas para o traballo.</p>
<p>Artigo 7º.-Condicións económicas.</p>
<p>Para o ano 1995 o incremento aprobado para o presente convenio é do 3,5% e o seu importe faise constar na táboa de salarios anuais por categorías adxunta.</p>
<p>Os atrasos do convenio con efectos do 1 de xaneiro de 1995, aboaranse exclusivamente respecto ós meses traballados.</p>
<p>Artigo 8º.-Antigüidade.</p>
<p>Establécese o valor de 13.050 pesetas ano o trienio e 26.100 pesetas ano o quinquenio, quedando conxelada a súa contía para o futuro, seguindo a súa natural evolución os trienios e quinquenios (2 trienios e 5 quinquenios).</p>
<p>Artigo 9º.-Toxicidade, penosidade e perigosidade.</p>
<p>Por este concepto establécese un complemento salarial consistente en 217 ptas. por cada día traballado.</p>
<p>Artigo 10º.-Nocturnidade.</p>
<p>Establécese un concepto de nocturnidade consistente en 543 ptas. por cada noite traballada.</p>
<p>Artigo 11º.-Por quendas.</p>
<p>Os traballadores sometidos a réxime de quendas percibirán 217 ptas. por día (365 días ó ano).</p>
<p>Os traballadores sometidos a quendas cando coincidan máis dunha quenda, segundo o cadro anexo, realizarán os traballos que se lles encomenden.</p>
<p>Artigo 12º</p>
<p>Os traballadores ós que lles corresponda traballar entre as 22 horas do 24 de decembro e as 22 horas do 25 de decembro e as 22 horas do 31 de decembro e 22 horas do 1 de xaneiro, percibirán un complemento de 2.000 ptas. por cada día.</p>
<p>Artigo 13º.-Horas extraordinarias.</p>
<p>As horas extraordinarias que sexa necesario realizar na empresa polos seus traballadores, consideraranse</p>
<p>como estructurais e os valores serán os que se especifican segundo as categorías na táboa salarial anexa.</p>
<p>Artigo 14º.-Gratificacións extraordinarias.</p>
<p>Establécese para o ano 1995 unha gratificación extraordianria en xullo dunha mensualidade, e outra en decembro da mesma contía e outra de media mensualidade de beneficios; esta última devenagrase no mes de marzo do ano seguinte.</p>
<p>As mensualidades calcularanse e extraeranse dividindo o salario profesional anual entre 14 1/2.</p>
<p>O cálculo das pagas de decembro e beneficios 1995, será proporcional ás retribucións pactadas dos dous períodos especificados no artigo 7 do convenio.</p>
<p>Artigo 15º</p>
<p>Calquera disposición legal ou convencional, ou norma de obrigado cumprimento que puidese afectar á empresa Ceamsa e que establecese condicións económicas illadas superiores ás aquí pactadas, serán absorbidas e compensadas en cómputo anual coas melloras aquí reflectidas.</p>
<p>Artigo 16º</p>
<p>As condicións pactadas neste convenio forman un todo orgánico indivisible e para efectos da súa aplicación deben ser considerados globalmente.</p>
<p>Artigo 17º</p>
<p>En todo o non previsto no presente convenio observarase o disposto nas disposicións xerais vixentes.</p>
<p>Artigo 18º</p>
<p>Desígnase unha comisión paritaria composta por dous delegados de persoal e dous representantes da empresa, que ostentará a representación das partes negociadoras para entender en cantas dúbidas xurdan na interpretación e aplicación do presente convenio e se na primeira reunión non existise acordo adoptado por maioría, será a xurisdicción competente a que resolverá.</p>
<p>Artigo 19º</p>
<p>Participaron na negociación do presente convenio as seguintes persoas, en representación da empresa Ceamsa o seu director xerente, Ignacio Alzueta Amunarriz, en representación dos traballadores os delegados de persoal Manuel Blanco Leiros por UCT, Miguel Soutelo Barbosa por CC.OO. e Enrique Leiros Carrera por UGT.</p>
<p>Táboa de salarios anuais por categorías</p>
<table><tbody><tr><td>Categoría</td><td>Salario
ano</td><td>Tóxico
día</td><td>Quendas
día</td><td>Noite
día</td><td>Horas
extras</td></tr>
<tr><td></td></tr>
</tbody></table>
<table><tbody><tr><td>Encargados</td><td>2.083.459</td><td>217</td><td>217</td><td>543</td><td>938</td></tr>
<tr><td>Oficiais</td><td>1.874.066</td><td>217</td><td>217</td><td>543</td><td>938</td></tr>
<tr><td>Especialistas</td><td>1.530.947</td><td>217</td><td>217</td><td>543</td><td>761</td></tr>
<tr><td>Peóns</td><td>1.417.209</td><td>217</td><td>217</td><td>543</td><td>761</td></tr>
</tbody></table>
<p>9507103</p>

