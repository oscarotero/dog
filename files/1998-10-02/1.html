---
date: '1998-10-02'
id: 264A
page: 10
number: 192
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 30 de setembro de 1998 pola que se dispón a publicación do acordo do
  Consello da Xunta de Galicia, do 24 de setembro de 1998, que delega
  determinadas facultades de representación e apoderamento no director xeral do
  Instituto Galego de Vivenda e Solo.
range: Orde
url: 'https://www.xunta.gal/dog/Publicados/1998/19981002/Anuncio264A_gl.html'
---
<p>O Consello da Xunta de Galicia, na súa reunión do día 24 de setembro de 1998, resolveu delegar determinadas facultades de representación e apoderamento, relacionadas co antigo Pazo dos Condes de Lemos e coa Torre da Homenaxe sitos no concello de Monforte de Lemos, no director xeral do Instituto Galego de Vivenda e Solo e, igualmente, resolveu que o acordo de delegación fose publicado no Diario Oficial de Galicia.</p>
<p>Na súa virtude, e co obxecto de lle dar cumprimento ó punto terceiro do dito acordo, esta consellería dispón a súa publicación literal na forma que seguidamente se expresa.</p>
<p>ACORDO:</p>
<p>1. Delega-las facultades conferidas á Xunta de Galicia e ó seu presidente na cláusula primeira da escritura de convenio de colaboración e apoderamento outorgada pola Xunta de Galicia e a Duquesa de Alba o día dezaoito de febreiro de mil novecentos noventa e cinco ante o notario do Ilustre Colexio de Madrid Carlos Huidobro Gascón, co número cincocentos vintesete do seu protocolo, en relación co antigo Pazo dos Condes de Lemos e a Torre da Homenaxe sitos no municipio de Monforte de Lemos, no director xeral do Instituto Galego da Vivenda e Solo.</p>
<p>2. Outorgar autorización á mencionada autoridade, para que no exercicio das facultades delegadas, poida formaliza-los instrumentos públicos ou privados necesarios para tales efectos.</p>
<p>3. O presente acordo publicarase no Diario Oficial de Galicia para xeral coñecemento.</p>
<p>O que se fai público en cumprimento do disposto no mencionado acordo.</p>
<p>Santiago de Compostela, 30 de setembro de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración</p>
<p>Pública</p>
<p>8890</p>

