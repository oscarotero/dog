---
date: '2012-05-04'
id: G1994-160412-0005
page: 16676
number: 85
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 51/2010-GA).
range: Edicto
url: >-
  https://www.xunta.gal/dog/Publicados/2012/20120504/AnuncioG1994-160412-0005_gl.html
---
<p>Secretaría: M. Socorro Bazarra Varela.</p>
    <p>Nas actuacións de recurso de suplicación número 51/2010-GA a que se refire o encabezamento, seguidas ante a Sala do Social deste Tribunal Superior de Xustiza, dimanantes dos autos número 384/2009 do Xulgado do Social número 1 de Vigo, promovidos por Santiago Camiña Fernández contra o Instituto Nacional da Seguridade Social, Tesouraría Xeral da Seguridade Social, Industrias del Poliéster Camiña, S.L., Mutua Fremap, sobre alta médica, con data dez de abril de dous mil doce ditouse a resolución cuxa parte dispositiva é do seguinte teor literal:</p>
    <p>«Decidimos que desestimando o recurso de suplicación interposto pola representación procesual de Santiago Camiña Fernández contra a sentenza de data dous de novembro do ano dous mil nove, ditada polo Xulgado do Social número un de Vigo, en proceso promovido polo recorrente fronte ao Instituto Nacional da Seguridade Social, a Tesouraría Xeral da Seguridade Social, a Mutua Fremap e a empresa Poliéster Camiña, S.L., debemos confirmar e confirmamos a sentenza impugnada.</p>
    <p>Notifíqueselles esta resolución ás partes e á Fiscalía do Tribunal Superior de Xustiza de Galicia, facéndolles saber que contra esta só cabe recurso de casación para unificación de doutrina, que se preparará por escrito ante esta Sala do Social, dentro dos dez días seguintes á notificación desta sentenza e de acordo co disposto na Lei reguladora da xurisdición social. Se a recorrente non estiver exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no Banco Banesto, n.º 1552 0000 80 (n.º de recurso) (dúas últimas cifras do ano).</p>
    <p>– O depósito de 600 euros na c/c desta sala n.º 1552 0000 37 (n.º de recurso) (dúas últimas cifras do ano).</p>
    <p>Unha vez firme, expídase certificación para constancia no rolo que se arquivará neste tribunal incorporándose o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta a nosa sentencia, o pronunciamos, mandamos e asinamos».</p>
    <p>E para que así conste para os efectos da súa publicación no <em>Diario Oficial de Galicia</em> co fin de que sirva de notificación en forma a Industrias del Poliéster Camiña, S.L., actualmente en ignorado paradoiro, coa advertencia de que as seguintes comunicacións se farán en estrados, salvo as que deban revestir forma de auto ou sentenza ou se trate de emprazamento, expido e asino o presente edicto.</p>
    <p>A Coruña, 10 de abril de 2012.</p>
    <footer><p>A secretaria xudicial</p></footer>

