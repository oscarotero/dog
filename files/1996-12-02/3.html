---
date: '1996-12-02'
id: C08A
page: 10
number: 235
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de outubro de 1996 pola que se autoriza o cambio de titularidade do
  centro privado Colegio Internacional Sek-Atlántico de Poio (Pontevedra).
range: Orde
url: 'https://www.xunta.gal/dog/Publicados/1996/19961202/AnuncioC08A_gl.html'
---
<p>Examinado o expediente incoado por Antonio Palacios Mata, director do centro privado Colegio Internacional Sek-Atlántico de Poio (Pontevedra), en solicitude de cambio de titularidade do devandito centro.</p>
<p>Resultando que mediante escritura pública notarial de cesión de titularidade, outorgada ante o notario do Ilustre Colexio de Madrid Federico Paredero del Bosque Martín, a entidade mercantil Profesores reunidos, S.A. cede a súa titularidade, para tódolos efectos, a favor de Sek-Atlántico, S.L.</p>
<p>Resultando que o expediente foi tramitado pola Delegación Provincial de Educación e Ordenación</p>
<p>Universitaria de Pontevedra, que se uniron a este os documentos esixidos e que a petición recibiu informe da Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 2377/1985, do 18 de decembro (BOE do 27), o Decreto 133/1995, do 10 de maio (DOG do 22), e demais disposicións complementarias.</p>
<p>Considerando que se cumpriron neste expediente tódolos requisitos esixidos pola normativa vixente nesta materia.</p>
<p>Esta consellería,</p>
<p>DISPÓN:</p>
<p>Autoriza-lo cambio de titularidade do centro privado Colegio Internacional Sek-Atlántico de Poio (Pontevedra) a favor de Sek-Atlántico, S.L., con tódolos dereitos e obrigas contraídos pola cesionista Profesores Reunidos, S.A., sen prexuízo das responsabilidades que puidesen recaer sobre a anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará ó réxime de funcionamento do centro.</p>
<p>Santiago de Compostela, 30 de outubro de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>8639</p>

