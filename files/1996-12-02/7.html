---
date: '1996-12-02'
id: C09A
page: 10
number: 235
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 418/1996, do 21 de novembro, polo que se declara a urxente ocupación,
  para efectos de expropiación forzosa, polo Concello de Sanxenxo (Pontevedra),
  dos bens e dereitos necesarios para a realización das obras do proxecto de
  apertura e urbanización da rúa 20 e prolongación da 8 (entre as rúas 20 e
  Ourense) da vila de Sanxenxo.
range: Decreto
url: 'https://www.xunta.gal/dog/Publicados/1996/19961202/AnuncioC09A_gl.html'
---
<p>O Concello de Sanxenxo (Pontevedra), en sesión celebrada o día 30 de marzo de 1990, acordou aprobar inicialmente o proxecto de apertura e urbanización das rúas 20 e prolongación da nº 8 (entre rúa 20 e Ourense) da vila de Sanxenxo e na sesión celebrada o día 25 de marzo de 1994 acordou apro</p>
<p>bar definitivamente o proxecto e solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O Concello remitiu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 30 de outubro de 1996 baixo o número 2764.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 16 de decembro 1994, nº 13119.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque as obras de urbanización da rúa núm. 20 de Sanxenxo están incluídas e aprobadas dentro do Plan Provincial de Obras e Servicios de 1989, e gozan da declaración de utilidade pública, segundo o determinado na disposición derradeira primeira do R.D. 1673/1981, do 3 de xullo.</p>
<p>Considerando que o propio R.D. 1673/1981 establece un prazo perentorio para a contratación e execución das obras incluídas en plans provinciais de obras e servicios, imposible de cumprir se se acude ó procedemento normal de expropiación forzosa.</p>
<p>Considerando que, de seguirse o trámite normal do procedemento expropiatorio, poderían chegarse a impedir, pola demora que implica, a execución das obras, de utilidade pública notoria, tanto pola imposibilidade de contratalas dentro do prazo legalmente establecido, canto polo evidente desfase dos prezos calculados no proxecto, ó dilatar temporalmente a súa contratación, obrigada polo posible esgotamento das instancias legais establecidas para acada-lo prezo xusto e pagamento previos á ocupación.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día vinteún de novembro de mil novecentos noventa e seis.</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Sanxenxo</p>
<p>(Pontevedra) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de apertura e urbanización das rúas 20 e prolongación da nº 8 (entre rúa 20 e Ourense) da vila de Sanxenxo.</p>
<p>Santiago de Compostela, vinteún de novembro de mil novecentos no venta e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior</p>
<p>e Relacións Laborais</p>
<p>8854</p>

