---
date: '1996-12-02'
id: C092
page: 10
number: 235
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 7 de novembro de 1996, da Dirección Xeral de Centros e
  Inspección Educativa, pola que se lle autoriza a ampliación dunha unidade do
  segundo ciclo de educación infantil ó centro privado Nuestra Señora del Pilar
  de Foz (Lugo).
range: Resolución
url: 'https://www.xunta.gal/dog/Publicados/1996/19961202/AnuncioC092_gl.html'
---
<p>Examinado o expediente incoado pola titularidade do centro privado Nuestra Señora del Pilar de Foz (Lugo) no que solicita a ampliación dunha unidade do segundo ciclo de educación infantil.</p>
<p>Resulta que o expediente foi tramitado pola Delegación Provincial de Educación e Ordenación Universitaria de Lugo, que o envía cos informes emitidos pola Inspección de Educación e pola Unidade Técnica.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), o Decreto 133/1995, do 10 de maio (DOG do 22), a Orde do 20 de setembro de 1995 (DOG do 15 de decembro) e demais disposicións complementarias.</p>
<p>Considérase que o devandito centro privado ten autorización ou clasificación definitiva para impartir educación preescolar.</p>
<p>Considérase que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste real decreto, enténdense autorizados para poder imparti-lo segundo ciclo de educación infantil, suposto que se dá nos centros solicitantes.</p>
<p>Esta dirección xeral resolveu:</p>
<p>Autorizarlle ampliación dunha unidade do segundo ciclo de educación infantil ó centro privado que se relaciona no anexo da presente resolución, e facer constar que, para a posta en funcionamento desta, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 7 de novembro de 1996.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia de Lugo.</p>
<p>Concello: Foz.</p>
<p>Localidade: Foz.</p>
<p>Enderezo: Virgen del Pilar, 27.</p>
<p>Denominación: Nuestra Señora del Pilar.</p>
<p>Titular: Religiosas Terciarias Franciscanas.</p>
<p>Nivel: educación infantil-2º ciclo.</p>
<p>Unidades de que constaba: 2</p>
<p>Unidades novas autorizadas: 1</p>
<p>Total de unidades autorizadas: 3</p>
<p>8648</p>

