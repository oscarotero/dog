---
date: '1996-12-02'
id: C182
page: 10
number: 235
agency: CONCELLO DE NIGRÁN
section: VI. ANUNCIOS
title: Bases específicas da convocatoria para sete prazas de peón.
range: Bases
url: 'https://www.xunta.gal/dog/Publicados/1996/19961202/AnuncioC182_gl.html'
---
<p>Número e características das prazas convocadas: convócanse probas selectivas para cubrir sete prazas de peón, vacantes no cadro de persoal laboral fixo, segundo as previsións destas bases e das xerais aprobadas polo Pleno do Concello o 26 de xaneiro de 1996 (BOP nº 67, do 3 de abril).</p>
<p>Nivel de titulación esixido: os aspirantes deberán estar en posesión de título de certificado de escolaridade ou equivalente.</p>
<p>A duración do período de proba será de quince días.</p>
<p>Sistema selectivo: será o de concurso-oposición libre.</p>
<p>Fase de concurso: valoraranse os méritos que figuran no anexo II.</p>
<p>Fase de oposición: a oposición constará dun exercicio de carácter obrigatorio e eliminatorio que consistirá en realizar unha proba entre as tres que propoña o tribunal (unha de cada parte do programa que se inclúe no anexo I). O tribunal fixará a duración do exercicio e porá a disposición dos concursantes o material necesario.</p>
<p>Sistema de cualificación: o exercicio da oposición valorarase ata un máximo de 10 puntos por cada membro do tribunal, sendo a puntuación do exercicio a media entre as puntuacións de cada membro. Esta puntuación deberá ser como mínimo de 5 puntos para supera-lo exercicio.</p>
<p>A puntuación final será a suma da puntuación obtida na fase de concurso coa da fase de oposición.</p>
<p>ANEXO I</p>
<p>PROBAS</p>
<p>Albanelería e carpintería.</p>
<p>1. Levantamento muro en fábrica de ladrillo de calquera tipo (de dimensións aproximadas de 1x1 m).</p>
<p>2. Revestimento mediante retocado nivelado con regra en paredes, con argamasa de C.P. (1/4) acabado fratasado.</p>
<p>3. Enlucido de xeso en teitos.</p>
<p>4. Colocación ferraxe, fechadura en portas.</p>
<p>5. Instalación de tela metálica en cerramentos.</p>
<p>6. Substitución pezas de carpintería.</p>
<p>Fontanería e electricidade.</p>
<p>1. Instalacións sanitarias.</p>
<p>2. Conexións de auga.</p>
<p>3. Conexións de aparatos eléctricos.</p>
<p>4. Instalacións puntos de iluminación.</p>
<p>5. Tipos de soldadura.</p>
<p>Obras públicas.</p>
<p>1. Pavimentación camiños.</p>
<p>2. Manexo de máquinas e útiles de limpeza viaria.</p>
<p>3. Regas asfálticas en frío.</p>
<p>4. Mestura vituminosas.</p>
<p>ANEXO II</p>
<p>BAREMO DE MÉRITOS PARA A FASE DE CONCURSO</p>
<p>A) Experiencia profesional: ata un máximo de 5 puntos.</p>
<p>* Servicios prestados no Concello de Nigrán na mesma categoría: 0,15 puntos/mes.</p>
<p>* Servicios prestados noutras administracións na mesma categoría: 0,10 puntos/mes.</p>
<p>* Servicios prestados en empresas privadas na mesma categoría: 0,05 puntos/mes.</p>
<p>b) Por cada curso de formación ou perfeccionamento realizado con aproveitamento impartido polas administracións públicas, universidade ou INEM e relacionado coas funcións propias da categoría: 0,20 puntos/curso. Máximo: 1 punto.</p>
<p>c) Polo coñecemento acreditado do idioma galego (só se valorará o grao superior alegado).</p>
<p>* En grao de iniciación: 0,50 puntos.</p>
<p>* En grao de perfeccionamento: 0,75 puntos.</p>
<p>Só se concederá validez, polo que a acreditación do galego se refire, ós cursos ou titulacións homologadas pola Dirección Xeral de Política Lingüística da Consellería de Educación e Ordenación Universitaria.</p>
<p>d) En caso de situación actual de desemprego, por cada mes de antigüidade acreditado (máximo 1 punto): 0,01 puntos.</p>
<p>Nigrán, 11 de outubro de 1996.</p>
<p>José Villar Pereira</p>
<p>Alcalde</p>
<p>8579</p>

