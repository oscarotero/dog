---
date: '1996-12-02'
id: C086
page: 10
number: 235
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 30 de novembro de 1996 pola que se dictan normas para garanti-los
  servicios esenciais durante a folga xeral convocada para o día 3 de decembro
  de 1996, no Concello das Pontes de García Rodríguez, na provincia da Coruña.
range: Orde
url: 'https://www.xunta.gal/dog/Publicados/1996/19961202/AnuncioC086_gl.html'
---
<p>O exercicio do dereito de folga queda condicionado ó mantemento dos servicios esenciais definidos no artigo 2 do Decreto 155/1988, do 9 de xuño (DOG nº 116 do 20 de xuño).</p>
<p>O artigo 3 do mencionado decreto faculta os conselleiros competentes por razón dos servicios esenciais afectados para que, mediante orde, e ante cada situación de folga, determinen o mínimo de actividade necesaria para asegura-lo mantemento de tales servicios e o persoal preciso para prestalos.</p>
<p>As unións comarcais de Ferrol das centrais sindicais Unión Xeral de Traballadores (UGT), Comisións Obreiras (CC.OO.) e Confederación Intersindical Galega (CIG) en escrito de data 21 de novembro de 1996, comunican a convocatoria de folga xeral durante toda a xornada, o día 3 de decembro de 1996, desde as 6 horas de dito día ata as 6 horas do día 4 de decembro seguinte, e que afectará a tódalas actividades laborais e funcionariais desempeñadas polos traballadores e empregados públicos das empresas e organismos establecidos no ámbito do Concello das Pontes de García Rodríguez, na provincia da Coruña.</p>
<p>Ante o carácter de folga xeral, semella o máis axeitado regula-los servicios mínimos mediante unha única norma de aplicabilidade a tódolos centros, dependencias e servicios en xeral sobre os que pode ter incidencia esta convocatoria.</p>
<p>A necesaria conciliación entre o exercicio do dereito constitucional de folga e o mantemento dos servicios esenciais obriga a Administración autonómica, de acordo coa normativa vixente, a fixar uns servicios mínimos necesarios para o funcionamento dos servicios esenciais que se concretan e xustifican na presente orde.</p>
<p>Así pois, establécense servicios mínimos respecto a sectores e actividades dos que a súa regulación é competencia dalgunha das consellerías da Xunta de Galicia e que poden afecta-lo desenvolvemento ordinario da actividade cidadá.</p>
<p>No referente ós servicios dependentes da Consellería de Sanidade e Servicios Sociais e co fin de garanti-lo dereito constitucional de protección da saúde e dos intereses dos cidadáns que lle corresponde tutelar á consellería, fíxanse os servicios mínimos imprescindibles para mante-la adecuada cobertura dos servicios das institucións sanitarias e centros de servicios sociais, en evitación de que se lles produzan graves prexuízos ós usuarios.</p>
<p>Os mínimos que se establecen responden á necesidade de compatibiliza-lo respecto ó exercicio do dereito á folga coa atención ós usuarios que, baixo ningún concepto, poidan quedar desasistidos na prestación deste tipo de servicios.</p>
<p>Na área das competencias propias da Consellería de Agricultura, Gandería e Montes establécense servicios mínimos para garanti-los servicios esenciais definidos no artigo 2 do Decreto 155/1988, do 9 de xuño, e que neste caso se concretan nos de rexistro e recepción de documentos na Axencia de Extensión Agraria das Pontes de García Rodríguez.</p>
<p>O dereito á educación é un dereito de carácter social e por tanto reclama, dos poderes públicos, as accións positivas necesarias para que poida ser levado a cabo en igualdade de tódolos que se encontran en calquera dos niveis formativos en calquera tipo de centro.</p>
<p>Por outra parte, a especial problemática de Galicia, coa maior porcentaxe de alumnos transportados e que fan uso dos comedores escolares ou o gran número de internados da nosa Comunidade Autónoma, fai que non poden quedar paralizados estes servicios no seu funcionamento como consecuencia do dereito constitucional de folga.</p>
<p>Na Consellería de Política Territorial, Obras Públicas e Vivenda, xúlgase necesario fixar servicios mínimos que cubran a área do transporte, e nese sentido o Decreto 61/1985, do 18 de abril, dispón que deberán manterse os servicios de transporte de estudiantes e escolares nas expedicións normalmente establecidas e os dos obreiros que sexan estrictamente precisas</p>
<p>para transportar ós traballadores imprescindibles para servicios de seguridade, gardería e mantemento.</p>
<p>No tocante ós servicios de transporte de carácter concesional en sentido estricto (servicios regulares de uso xeral), establécense soamente os servicios mínimos necesarios nas expedicións que teñan a súa orixe ou destino na localidade afectada pola convocatoria da folga.</p>
<p>Polo que atinxe ó sinalamento de servicios mínimos na Empresa Nacional de Electricidade, S.A. (Endesa), competencia da Consellería de Industria e Comercio, recóllense tres supostos posibles, dos que se aplicará o que corresponda, en función da tonelaxe de mineral existente no parque C.T. segundo estimación que se vai efectua-lo día 2 de decembro ás 12 horas.</p>
<p>En consecuencia e de acordo co establecido no parágrafo 5º.2 do Regulamento de réxime interior da Xunta de Galicia aprobado polo Decreto 111/1984, do 25 de maio, por proposta das consellerías de Sanidade e Servicios Sociais, Agricultura, Gandería e Montes, Industria e Comercio, Política Territorial, Obras Públicas e Vivenda, Educación e Ordenación Universitaria, e oído o Comité de Folga,</p>
<p>DISPOÑO:</p>
<p>Artigo 1º</p>
<p>Con carácter xeral, o mínimo de actividade e o persoal preciso para asegura-lo mantemento dos servicios esenciais durante a folga xeral convocada no Concello das Pontes de García Rodríguez entre as 6 horas do día 3 de decembro de 1996 e as 6 horas do día 4 seguinte, é o seguinte:</p>
<p>1.1. Consellería de Sanidade e Servicios Sociais.</p>
<p>1.1.A. Centro de Servicios Sociais das Pontes de García Rodríguez.</p>
<p>O director do centro.</p>
<p>1.2. Servicio Galego de Saúde.</p>
<p>1.2.A. Centro de Saúde e de Urxencias das Pontes de García Rodríguez.</p>
<p>* Persoal facultativo:</p>
<p>I. Cobertura do 100% da actividade urxente.</p>
<p>II. Un facultativo de medicina xeral e un pediatra por centro de traballo.</p>
<p>* Persoal sanitario non facultativo:</p>
<p>I. Cobertura do 100% da actividade urxente.</p>
<p>II. Un efectivo de cada categoría por centro de traballo.</p>
<p>* Persoal non sanitario:</p>
<p>I. Cita previa: un número de efectivos que garantan a atención ó paciente que o requira, cun mínimo de 1 por centro de traballo.</p>
<p>II. Atención ó doente: un número de efectivos que garanta a atención ó paciente que o requira, cun mínimo de 1 por centro de traballo.</p>
<p>Consonte estas premisas, no referente ó persoal dependente do Servicio Galego de Saúde, será determinado polo director xerente da área sanitaria da Coruña-Ferrol, en relación ó persoal dela dependente, o número concreto de servicios mínimos do persoal afectado pola folga, por grupos profesionais e áreas de traballo.</p>
<p>1.3. Consellería de Agricultura, Gandería e Montes.</p>
<p>1.3.A. Axencia de Extensión Agraria das Pontes de García Rodríguez.</p>
<p>1 funcionario.</p>
<p>1.4. Consellería de Educación e Ordenación Universitaria.</p>
<p>Nos centros escolares dependentes da consellería:</p>
<p>-O director ou un membro do equipo da dirección e 1 subalterno en cada centro escolar.</p>
<p>-O 30% do persoal de comedores e do persoal docente encargado destes, nos centros de educación primaria/EXB con servicio de comedor.</p>
<p>-O 25% do persoal de comedores, limpeza e subalternos nas escolas fogar.</p>
<p>-O 25% do persoal docente encargado de comedores das escolas fogar, garantindo un mínimo de dúas persoas.</p>
<p>-O 30% de persoal de comedores, limpeza e subalternos nos centros residenciais docentes.</p>
<p>-O 25% do persoal de limpeza, nos centros de ensino secundario.</p>
<p>A totalidade de persoal de comedores, ATS, limpeza, coidadores e persoal médico dos centros de educación especial.</p>
<p>1.5. Consellería de Política Territorial, Obras Públicas e Vivenda.</p>
<p>1.5.A. Servicios escolares de estudiantes.</p>
<p>Deben manterse tódolos servicios escolares de estudiantes 100% nas expedicións normalmente establecidas.</p>
<p>1.5.B. Servicio de transporte de traballadores.</p>
<p>En canto ó transporte de traballadores, deberán manterse as expedicións anteriores ás 9 horas e as posteriores ás 18 horas.</p>
<p>1. 6. Consellería de Industria e Comercio.</p>
<p>1. 6. A. Empresa Nacional de Electricidade, S.A. (Endesa).</p>
<p>En consonancia co indicado na parte expositiva da presente orde, caben tres supostos de servicios mínimos aplicables ás seguintes situacións:</p>
<p>A. Mina parada.</p>
<p>B. Funcionamento dunha escavadora, unha amoreadora e parque de regulación.</p>
<p>C. Funcionamento de dúas escavadoras, unha amoreadora e parque de regulación.</p>
<p>Situación central térmica</p>
<table><tbody><tr><td></td></tr>
<tr><td>Tonelaxe</td><td>C.T. Parada
o C.T. grupo</td><td>C.T.
2 grupos</td><td>C.T 3 ou
4 grupos</td></tr>
<tr><td></td></tr>
</tbody></table>
<table><tbody><tr><td>Menos de 70.000</td><td>A</td><td>B</td><td>C</td></tr>
<tr><td>Entre 70.000
e 100.000 Tm.</td><td>A</td><td>A</td><td>B</td></tr>
<tr><td>Máis de 100.000</td><td>A</td><td>A</td><td>A</td></tr>
</tbody></table>
<p>A. Servicios mínimos mina parada.</p>
<table><tbody><tr><td></td></tr>
<tr><td>Postos de traballo</td><td>Denominación posto</td><td>Nº persoa/día</td></tr>
<tr><td></td></tr>
</tbody></table>
<table><tbody><tr><td>Producción</td></tr>
<tr><td>1</td><td>Operador Subestac. tesouro</td><td>3</td></tr>
<tr><td>Obras</td></tr>
<tr><td>1</td><td>Subxefe Serv. ou Xef. equipo bombeo</td><td>3</td></tr>
<tr><td>3</td><td>Bombeiros</td><td>9</td></tr>
<tr><td>Sección électrica</td></tr>
<tr><td>2</td><td>Oficiais taller mina en retén</td><td>4</td></tr>
<tr><td>Serv. transportes</td></tr>
<tr><td>1</td><td>Conductor vehículos</td><td>3</td></tr>
</tbody></table>
<p>B. Servicios mínimos para unha escavadora, unha amoreadora e parque de regulación.</p>
<table><tbody><tr><td></td></tr>
<tr><td>Postos de traballo</td><td>Denominación posto</td><td>Nº persoa/día</td></tr>
<tr><td></td></tr>
</tbody></table>
<table><tbody><tr><td>Producción</td></tr>
<tr><td>1</td><td>Xefe de quenda área</td><td>3</td></tr>
<tr><td>3</td><td>Técnicos de terceira</td><td>9</td></tr>
<tr><td>4</td><td>Operads. Escav. e Amor.</td><td>12</td></tr>
<tr><td>2</td><td>Maquinista parque regulación</td><td>6</td></tr>
<tr><td>5</td><td>Axdtes. Escav. e Amor.</td><td>15</td></tr>
<tr><td>1</td><td>Operador control móbil</td><td>3</td></tr>
<tr><td>1</td><td>Axdte. control móbil</td><td>3</td></tr>
<tr><td>3</td><td>Vixiantes de cintas</td><td>9</td></tr>
<tr><td>2</td><td>Maquinistas de bulldozer</td><td>6</td></tr>
<tr><td>1</td><td>Maquinist. bulldozer parque Saa</td><td>1</td></tr>
<tr><td>1</td><td>Subxef. servicio centro control</td><td>3</td></tr>
<tr><td>1</td><td>Operador centro de control</td><td>3</td></tr>
<tr><td>1</td><td>Operador subestación tesouro</td><td>3</td></tr>
<tr><td>1</td><td>Operador cabeza desprazable</td><td>3</td></tr>
<tr><td>Obras</td></tr>
<tr><td>1</td><td>Subxefe Serv. ou Xef. equipo obras-bombeo</td><td>3</td></tr>
<tr><td>3</td><td>Bombeiros</td><td>9</td></tr>
</tbody></table>
<table><tbody><tr><td></td></tr>
<tr><td>Postos de traballo</td><td>Denominación posto</td><td>Nº persoa/día</td></tr>
<tr><td></td></tr>
</tbody></table>
<table><tbody><tr><td>Mantem. Electr.</td></tr>
<tr><td>1</td><td>Subxef. servicio máquinas</td><td>3</td></tr>
<tr><td>1</td><td>Xefe equipo máquinas</td><td>3</td></tr>
<tr><td>2</td><td>Oficiais en máquinas</td><td>6</td></tr>
<tr><td>1</td><td>Subxf. Serv. ou xefe equipo en cintas</td><td>3</td></tr>
<tr><td>1</td><td>Oficial en cintas</td><td>3</td></tr>
<tr><td>1</td><td>Subxef. Serv. electrónica</td><td>3</td></tr>
<tr><td>1</td><td>Oficial electrónica</td><td>3</td></tr>
<tr><td>Mantem. Mecan.</td></tr>
<tr><td>1</td><td>Subxef. Serv. ou xefe equipo en retén</td><td>3</td></tr>
<tr><td>3</td><td>Oficiais retén</td><td>9</td></tr>
<tr><td>1</td><td>Subxef. Serv. ou xefe equipo vulcanizado</td><td>3</td></tr>
<tr><td>2</td><td>Oficiais vulcanizado</td><td>6</td></tr>
<tr><td>Almacén mina</td></tr>
<tr><td>1</td><td>Almaceneiro</td><td>3</td></tr>
<tr><td>Maquinaria e
equipos</td></tr>
<tr><td>1</td><td>Encargado transportes</td><td>3</td></tr>
<tr><td>2</td><td>Conductores vehículos</td><td>6</td></tr>
<tr><td>1</td><td>Maquinista Maq. Aux. parque Saa</td><td>2</td></tr>
</tbody></table>
<p>C. Servicios mínimos para dúas escavadoras, unha amoreadora e parque de regulación.</p>
<table><tbody><tr><td></td></tr>
<tr><td>Postos de traballo</td><td>Denominación posto</td><td>Nº persoa/día</td></tr>
<tr><td></td></tr>
</tbody></table>
<table><tbody><tr><td>Producción</td></tr>
<tr><td>1</td><td>Xefe de quenda área</td><td>3</td></tr>
<tr><td>4</td><td>Técnicos de terceira</td><td>12</td></tr>
<tr><td>6</td><td>Operadores Esc. e amoreadora</td><td>18</td></tr>
<tr><td>2</td><td>Maquinista parque regulación</td><td>6</td></tr>
<tr><td>7</td><td>Axdtes. Esc. e amoreadora</td><td>21</td></tr>
<tr><td>1</td><td>Operador control móbil</td><td>3</td></tr>
<tr><td>1</td><td>Axdte. control móbil</td><td>3</td></tr>
<tr><td>4</td><td>Vixilantes de cintas</td><td>12</td></tr>
<tr><td>2</td><td>Maquinistas de bulldozer</td><td>6</td></tr>
<tr><td>1</td><td>Maq. de bulldoz. parque Saa</td><td>1</td></tr>
<tr><td>1</td><td>Subxef. Serv. C. control</td><td>3</td></tr>
<tr><td>1</td><td>Operador centro control</td><td>3</td></tr>
<tr><td>1</td><td>Operador subestación tesouro</td><td>3</td></tr>
<tr><td>1</td><td>Operador cabeza desprazable</td><td>3</td></tr>
<tr><td>Obras</td></tr>
<tr><td>1</td><td>Subxef. Serv. ou xefe equipo obras-bombeo</td><td>3</td></tr>
<tr><td>3</td><td>Bombeiros</td><td>9</td></tr>
<tr><td>Mantem. Elect.</td></tr>
<tr><td>1</td><td>Subxef. servicio en máquinas</td><td>3</td></tr>
<tr><td>1</td><td>Xefe equipo en máquinas</td><td>3</td></tr>
<tr><td>2</td><td>Oficiais en máquinas</td><td>6</td></tr>
<tr><td>1</td><td>Subxef. Serv. ou xefe equipo en cintas</td><td>3</td></tr>
<tr><td>1</td><td>Oficial en cintas</td><td>3</td></tr>
<tr><td>1</td><td>Subxef. Serv. electrónica</td><td>3</td></tr>
<tr><td>1</td><td>Oficial electrónica</td><td>3</td></tr>
<tr><td>Mantem. Mecan.</td></tr>
<tr><td>1</td><td>Subxef. Serv. ou xefe equipo en retén</td><td>3</td></tr>
<tr><td>4</td><td>Oficiais retén</td><td>12</td></tr>
<tr><td>1</td><td>Subxef. Serv. ou xefe equipo vulcanizado</td><td>3</td></tr>
<tr><td>2</td><td>Oficiais vulcanizado</td><td>6</td></tr>
<tr><td>Almacen mina</td></tr>
<tr><td>1</td><td>Almaceneiro</td><td>3</td></tr>
</tbody></table>
<table><tbody><tr><td></td></tr>
<tr><td>Postos de traballo</td><td>Denominación posto</td><td>Nº persoa/día</td></tr>
<tr><td></td></tr>
</tbody></table>
<table><tbody><tr><td>Maquinaria e
equipos</td></tr>
<tr><td>1</td><td>Encargado de transportes</td><td>3</td></tr>
<tr><td>3</td><td>Conductores vehículos</td><td>9</td></tr>
<tr><td>1</td><td>Maquinista Máq. Aux. parque Saa</td><td>2</td></tr>
</tbody></table>
<p>Artigo 2º</p>
<p>O persoal que debe presta-los servicios mínimos establecidos no artigo anterior será destinado, no suposto da Consellería de Sanidade e Servicios Sociais -Servicio Galego de Saúde- polo director xerente da área sanitaria da Coruña-Ferrol, polos delegados provinciais das consellerías respectivas e polos directores de persoal, nos restantes supostos; os nomes dos designados publicaranse nos taboleiros de anuncios dos respectivos centros de traballo.</p>
<p>Artigo 3º</p>
<p>O incumprimento da obriga de atende-los servicios mínimos fixados nesta orde será sancionado de conformidade coa lexislación vixente aplicable ós diversos colectivos.</p>
<p>Artigo 4º</p>
<p>O disposto na presente orde non suporá ningunha limitación dos dereitos que a normativa reguladora da folga lle recoñece ó persoal na dita situación.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 30 de novembro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>8640</p>

