---
date: '2003-06-20'
id: 1472A
page: 8
number: 119
agency: DEPUTACIÓN PROVINCIAL DA CORUÑA
section: VI. ANUNCIOS
title: >-
  Resolución do 19 de maio de 2003 pola que se resolve a convocatoria de libre
  designación (1/2003) entre funcionarios para prover postos vacantes nesta
  corporación.
range: Resolución
url: 'https://www.xunta.gal/dog/Publicados/2003/20030620/Anuncio1472A_gl.html'
---
<p>De conformidade co establecido na convocatoria de libre designación (1/2003) entre funcionarios para provisión dun posto de traballo, publicada no Diario Oficial de Galicia nº47, do 7 de marzo de 2003.</p>
<p>Resultando que se presentaron dentro do prazo sinalado nas bases de convocatoria varias solicitudes para cubri-lo posto de que se trata, xefe do Servicio de Organización, Calidade e Modernización.</p>
<p>Considerando que tódolos aspirantes reúnen as condicións indispensables para acceder ó posto, segundo as características del, sinaladas no anexo I da convocatoria.</p>
<p>Considerando que da documentación presentada polos aspirantes e da valoración conxunta e ponderada dos méritos alegados e documentados por cada un deles, se desprende que a maior adecuación ó posto a presenta o aspirante que logo se dirá, por concorrer nel simultaneamente unha ampla e diversificada titulación profesional, tanto específica das funcións do posto, como relativa ás áreas de organización, sistemas de calidade, auditoría interna e novas tecnoloxías, á rama administrativa e ás funcións directivas; ampla experiencia nos distintos niveis das Administración local; formación acreditada nos diversos sectores de actuación das entidades locais e especialmente nos relacionados coas funcións do posto que se vai cubrir a través da convocatoria; circunstancias que o fan especialmente idóneo para asumir postos de carácter directivo e de responsabilidade e, en concreto, o posto obxecto da convocatoria, con preferencia sobre os demais candidatos; constituíndo todo o exposto causa </p>
<p>razoable e suficiente, axustada ó interese propio e congruente coa finalidade do nomeamento, para efectualo a favor de tal aspirante.</p>
<p>Designa-lo funcionario que de seguido se expresa, para cubri-lo posto que así mesmo se indica, polo sistema de libre designación na convocatoria de que deixa feito mérito:</p>
<p>Posto de traballo: xefe de servicio.</p>
<p>Adscrición: Servicio de Organización, Calidade e Modernización.</p>
<p>Apelidos, nome e DNI: Martínez Loira, Jesús Ángel; 52495369-P.</p>
<p>O cesamento no actual destino efectuarase no prazo de tres días, contados a partir do seguinte ó da publicación desta resolución no Diario Oficial de Galicia.</p>
<p>A toma de posesión deberase realizar no prazo de tres días, a partir do seguinte ó do cesamento, se se trata da mesma localidade na que preste os seus servicios o funcionario, ou no prazo dun mes se se trata de distinta localidade.</p>
<p>Contra esta resolución poderase interpoñer recurso potestativo de reposición ante a Presidencia desta deputación, nos termos e prazos sinalados na Lei 30/1992, do réxime xurídico das administracións públicas e do procedemento administrativo común, ou directamente recurso contencioso-administrativo nos termos e prazos sinalados na Lei 29/1998, reguladora da xurisdicción contencioso-administrativa.</p>
<p>A Coruña, 19 de maio de 2003.</p>
<p>José Luis Torres Colomer</p>
<p>Presidente da Deputación Provincial da Coruña</p>
<p>José Luis Almau Supervía</p>
<p>Secretario da Deputación Provincial da Coruña</p>

