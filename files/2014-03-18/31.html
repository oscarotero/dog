---
date: '2014-03-18'
id: CA04-130214-0005
page: 11580
number: 53
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 4 de febreiro de 2014, da Xefatura Territorial de Pontevedra,
  pola que se autoriza e se aproba o proxecto de execución dunha instalación
  eléctrica no concello de Ponte Caldelas (expediente IN407A 2013/247-4).
range: Resolución
url: >-
  https://www.xunta.gal/dog/Publicados/2014/20140318/AnuncioCA04-130214-0005_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se describe:</p>
    <p>Solicitante: Eléctrica Los Molinos, S.L.</p>
    <p>Domicilio social: avenida de Pontevedra, 14, baixo, 36820 Ponte Caldelas.</p>
    <p>Denominación: LMTS, CS Taboadelo.</p>
    <p>Situación: Ponte Caldelas.</p>
    <p>Características técnicas: LMT subterránea a 20 kV con condutor RHZ1 en tres tramos: tramo CD Taboadelo ao CS proxectado Taboadelo, 40 metros; tramo CS proxectado ao paso aéreo subterráneo (PAS) no apoio 1 da LAT de interconexión das subestacións Ponte Caldelas e A Reigosa, 100 metros; tramo PAS no apoio 27 da LAT de interconexión das subestacións Ponte Caldelas e A Reigosa á subestación A Reigosa, 100 metros. Centro de seccionamento Taboadelo, con celas modulares, en edificio PRU4. As instalacións están situadas en Taboadelo e A Reigosa, Ponte Caldelas.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén poderá interpoñer calquera outro recurso que considere pertinente ao seu dereito.</p>
    <p>Pontevedra, 4 de febreiro de 2014</p>
    <footer><p>Ignacio Rial Santomé<br>Xefe territorial de Pontevedra</p></footer>

