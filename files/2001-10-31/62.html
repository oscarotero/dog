---
date: '2001-10-31'
id: '11012'
page: 14
number: 211
agency: CONCELLO DE CASTRO DE REI
section: VI. ANUNCIOS
title: >-
  Anuncio de licitación: concurso por procedemento aberto e tramitación de
  urxencia para concerta-la xestión indirecta do Servicio de Axuda no Fogar no
  Concello de Castro de Rei.
range: Anuncio
url: 'https://www.xunta.gal/dog/Publicados/2001/20011031/Anuncio11012_gl.html'
---
<p>Por acordo da Comisión de Goberno Municipal, adoptado na sesión do 5 de setembro de 2001, aprobouse o prego de cláusulas administrativas particulares que rexerá no concurso por procedemento aberto e tramitación de urxencia para a contratación mediante a formalización de concerto para a xestión indirecta do Servicio Municipal de Axuda no Fogar, prego que se expón ó público polo prazo de oito días contados a partir do seguinte ó da inserción deste anuncio no BOP, para os efectos de que se poidan presentar reclamacións.</p>
<p>Simultaneamente anúnciase o concurso se ben a licitación aprazarase, se ó o caso, no suposto de que se formulen reclamacións contra o dito prego ata que estas sexan resoltas.</p>
<p>1. Entidade adxudicadora.</p>
<p>a) Comisión de Goberno do Concello de Castro de Rei.</p>
<p>b) Dependencia que tramita o expediente: secretaría do concello, Negociado de Contratación.</p>
<p>2. Obxecto do contrato.</p>
<p>a) Descrición do obxecto: concerto da xestión indirecta para a prestación do Servicio de Axuda no Fogar a tódolos beneficiarios do dito servicio social de base, nun tempo de 200 horas ó mes.</p>
<p>b) Lugar de execución: Concello de Castro de Rei.</p>
<p>c) Duración do contrato: catro anos, prorrogables ata un máximo de quince.</p>
<p>3. Tramitación, procedemento e forma de adxudicación.</p>
<p>a) Tramitación: de urxencia.</p>
<p>b) Procedemento: aberto.</p>
<p>c) Forma: concurso.</p>
<p>4. Tipo de licitación e criterios de selección.</p>
<p>O canon que o concello satisfará por hora de traballo ó contratista adxudicatario do servicio será o ofertado por esta na súa proposición, que nunca poderá ser superior a novecentas pesetas hora (900 pesetas/hora).</p>
<p>Os criterios que servirán de base para a selección e adxudicación son os que se especifican na cláusula XI do prego de cláusulas administrativas particulares.</p>
<p>5. Garantías.</p>
<p>a) Provisional, para acudir á licitación: 50.000 pesetas.</p>
<p>b) Definitiva, que terá que constituí-lo adxudicatario: será igual ó 4 por 100 do importe da adxudicación, referido ó prazo de duración do contrato.</p>
<p>Poderán constituírse, respectivamente, en calquera das formas previstas nos artigos 35 e 36 do texto refundido da Lei de contratos das administracións públicas.</p>
<p>6. Obtención de documentación e información.</p>
<p>Nas oficinas municipais do concello, en días laborables e das dez ás catorce horas.</p>
<p>Praza Maior, s/n, 27250-Castro de Rei (Lugo).</p>
<p>Teléfonos: 982 31 40 34 e 982 31 41 32.</p>
<p>Telefax: 982 31 40 61.</p>
<p>A data límite para obtención de información e documentación é o día anterior ó de finalización do prazo de presentación de proposicións.</p>
<p>7. Presentación de ofertas.</p>
<p>a) Data límite de presentación: ás 14 horas do décimo terceiro día natural seguinte ó da derradeira publicación do anuncio de licitación no BOP de Lugo e no Diario Oficial de Galicia. Se o último día coincidise en sábado ou festivo, prorrogarase o prazo ata o seguinte día hábil.</p>
<p>b) Documentación que hai que presentar e modelo de proposición: a especificada na cláusula X do prego de cláusulas administrativas particulares, axustándose a oferta económica ó modelo contido na cláusula XX.</p>
<p>c) Lugar de presentación: rexistro xeral das oficinas municipais, na Casa do Concello de Castro de Rei.</p>
<p>8. Apertura de ofertas.</p>
<p>Pola mesa de contratación, no salón de sesións da Casa do Concello, ás doce horas do quinto día hábil seguinte a aquel no que remate o prazo de presentación de ofertas. No modo e forma que se especifica na cláusula XII do prego de cláusulas administrativas particulares.</p>
<p>9. Gastos de anuncios.</p>
<p>Serán por conta do adxudicatario.</p>
<p>En Castro de Rei, 15 de outubro de 2001.</p>
<p>Arturo Pereiro Vilariño</p>
<p>Alcalde</p>

