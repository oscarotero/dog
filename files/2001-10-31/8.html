---
date: '2001-10-31'
id: 10F2E
page: 14
number: 211
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 22 de outubro de 2001 pola que se modifica a do 10 de abril de 2000,
  pola que se convocan subvencións a empresas vinculadas co sector audiovisual
  para apoia-lo desenvolvemento e a producción audiovisual en lingua galega.
range: Orde
url: 'https://www.xunta.gal/dog/Publicados/2001/20011031/Anuncio10F2E_gl.html'
---
<p>A Consellería de Cultura, Comunicación Social e Turismo, dictou a Orde do 10 de abril de 2000 (DOG nº 77, do 19 de abril) pola que se convoca e regula o réxime de concesión de subvencións a empresas vinculadas co sector audiovisual para apoia-lo desenvolvemento de proxectos de producción audiovisual así como a producción audiovisual en lingua galega.</p>
<p>Na citada disposición, establécese como requisito indispensable para o libramento da axuda a presentación antes do 15 de novembro de 2001, da documentación acreditativa do investimento realizado así como a entrega de dúas copias da producción resultante.</p>
<p>Tendo en conta o interese dos proxectos presentados de cara a favorece-lo sector audiovisual no marco da Lei 6/1999, do 1 de setembro, do audiovisual de Galicia e a complexidade destes que motivou un longo proceso de avaliación, considérase necesario amplia-lo prazo de xustificación dos investimentos levados a cabo polos beneficiarios á vista da complexidade da materialización da entrega das copias das produccións subvencionadas con carácter plurianual.</p>
<p>En consecuencia, en uso das atribucións que me son conferidas,</p>
<p>DISPOÑO:</p>
<p>Artigo único.-Modifícase o punto primeiro do artigo 24 da Orde do 10 de abril de 2000 na modalidade de axudas á producción audiovisual en lingua galega para expedientes plurianuais que queda redactado como segue:</p>
<p>«As productoras subvencionadas quedarán obrigadas a presentar un resumo dos investimentos realizados antes do 15 de novembro de cada exercicio económico do que se trate, entregándolle á Consellería de Cultura, Comunicación Social e Turismo xustificación do investimento efectuado mediante xustificantes orixinais, ou fotocopia compulsada, dos gastos realizados así como a súa relación detallada. Así mesmo, deberán facer entrega de dúas copias da producción resultante e un vídeo promocional á Dirección Xeral de Comunicación Social e Audiovisual da Consellería de Cultura, Comunicación Social e Turismo antes do 27 de decembro de 2001».</p>
<p>Disposición derradeira</p>
<p>Esta orde entrará en vigor o día da súa publicación no Diario Oficial de Galicia.</p>
<p>Santiago de Compostela, 22 de outubro do 2001.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

