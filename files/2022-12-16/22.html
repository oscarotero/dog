---
date: '2022-12-16'
id: G0532-091122-0009
page: 63915
number: 238
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 9 de novembro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación da revisión da autorización ambiental integrada da fábrica de
  produtos lácteos que Corporación Alimentaria Peñasanta, S.A. posúe no concello
  de Outeiro de Rei (Lugo) (expediente 2020-IPPC-M-37).
range: Anuncio
url: >-
  https://www.xunta.gal/dog/Publicados/2022/20221216/AnuncioG0532-091122-0009_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que, por espazo de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– Proxecto básico para a revisión da autorización ambiental integrada da planta de tratamento e envasado de leite e produtos derivados en Outeiro de Rei, Lugo. Rexistro AAI: 2006/0209_NAA/IPPC_128. Expediente: 2020-IPPC-M-37. Xullo de 2022.</p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal&gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 9 de novembro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental,&lt;br&gt;Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-M-37.</p>
    <p>Peticionaria: Corporación Alimentaria Peñasanta, S.A.</p>
    <p>NIF: A03161270.</p>
    <p>Domicilio social: Serra de Granda, s/n, 33199 Siero (Asturias).</p>
    <p>Localización da instalación: Robra, Outeiro de Rei, 27154 (Lugo).</p>
    <p>Actividade: planta de tratamento e envasado de leite e produtos derivados, englobada no anexo do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; epígrafe 9.1.c).</p>
    <p>Descrición das instalacións: a planta consta de varias zonas de procesamento de produtos lácteos con silos exteriores (recepción, envasado de leite UHT en brik e en botella, extrusión de botella, torre de secado) e instalacións auxiliares (sala de caldeiras, instalación de frío, torres de refrixeración e condensadores, EDARi, ETAP, oficinas, almacéns).</p>
    <p>Verteduras:</p>
    <p>Os tipos de augas residuais xeradas na instalación clasifícanse en:</p>
    <p>– Augas residuais industriais: procedentes de limpeza de liñas e tanques, empuxe de leite e produtos lácteos e baldeo de solos que, xunto coas augas sanitarias de aseos e vestiarios, son tratadas na planta depuradora.</p>
    <p>– Augas pluviais: son as augas procedentes de choiva que son recollidas na fábrica e canalizadas ata o seu punto de vertedura final.</p>
    <p>– Auga de refrixeración: o proceso de refrixeración funciona en circuíto pechado; os efluentes xerados polas purgas do sistema son tratados na depuradora.</p>

