---
date: '2022-12-16'
id: O143-291122-0002
page: 63950
number: 238
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 22 de novembro de 2022 polo que se fai público o acordo de inicio
  das actuacións de recuperación do leito dun regato innominado no lugar do
  Pedrido, no termo municipal de Bergondo, en execución das sentenzas ditadas
  polo Xulgado do Contencioso-Administrativo número 1 da Coruña no procedemento
  ordinario 281/2015.
range: Anuncio
url: >-
  https://www.xunta.gal/dog/Publicados/2022/20221216/AnuncioO143-291122-0002_gl.html
---
<p>A Dirección de Augas de Galicia ditou un acordo de inicio das actuacións para a recuperación do leito dun regato innominado no lugar do Pedrido (TM de Bergondo), en execución das sentenzas ditadas polo Xulgado do Contencioso-Administrativo número 1 da Coruña no procedemento ordinario 281/2015.</p>
    <p>Unha vez intentada a notificación do acordo por correo certificado, con xustificante de recepción, no domicilio que consta no correspondente expediente de clave AG/RESTDPH/01/2022, esta foi devolta polo servizo de Correos. Por este motivo e de conformidade co artigo 44 da Lei 39/2015, do 1 de outubro, do procedemento administrativo común das administracións públicas (en diante, LPAC), a notificación efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia. En consecuencia, mediante este anuncio, notifícaselles o acordo ditado aos membros da comunidade de herdeiros, da cal é representante a persoa con NIF/NIE 32246783R.</p>
    <p>Infórmanse as persoas interesadas de que, en virtude do artigo 46 da LPAC, estas poderán comparecer, no prazo de dez días hábiles, desde o seguinte ao da publicación deste anuncio no BOE, para o coñecemento íntegro do acto que se notifica e constancia de tal coñecemento, nas oficinas de Augas de Galicia situadas na praza Camilo Díaz Baliño, 7-9, 15781 de Santiago de Compostela, das 9.00 ás 14.00 horas, de luns a venres, con cita previa.</p>
    <p>Santiago de Compostela, 22 de novembro de 2022</p>
    <footer><p>Teresa María Gutiérrez López<br>Directora de Augas de Galicia</p></footer>

