---
date: '2001-08-01'
id: CA46
page: 10
number: 148
agency: CONCELLO DE ORTIGUEIRA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010801/AnuncioCA46_gl.html'
---
<p>O decreto do Consello da Xunta de Galicia 93/2001, do 19 de abril, (DOG nº 88, do 8 de maio), declarou a urxente ocupación, para os efectos de expropiación forzosa polo Concello de Ortigueira (A Coruña), dos bens e dereitos necesarios para a realización das obras do proxecto de mellora ambiental do borde fluvial da ría de Ortigueira, tramo Santa Marta-Marouzos.</p>
<p>En cumprimento do disposto no artigo 52.2º da Lei de expropiación forzosa, o Concello de Ortigueira convoca os titulares dos bens e dereitos afectados para que comparezan o día vinte de agosto de dous mil un (luns), ás dez horas, e na casa do concello, sita na praza Isabel II s/n da Vila de Santa Marta, sen prexuízo de desprazarse ós predios obxecto de expropiación se así se solicitase, co fin de redacta-las actas previas á ocupación.</p>
<p>A este acto deberán acudir os propietarios afectados, persoalmente ou representados por persoa debidamente autorizada, presentando os documentos acreditativos da titularidade dos ben e o documento nacional de identidade. Poden asistir acompañados, se o con</p>
<p>sideran oportuno e pola súa conta, dos seus peritos ou dun notario.</p>
<p>A lista de propietarios afectados atópase exposta ó público no taboleiro de edictos do concello, xunto co presente anuncio.</p>
<p>Esta publicación realízase para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixir ó Ministerio Fiscal as dilixencias que se produzan destes, de conformidade co artigo 5, da citada Lei de expropiación forzosa.</p>
<p>Ata o levantamento das actas previas ás ocupacións, os interesados poderán formular por escrito cantas alegacións estimen pertinentes, para os únicos efectos de emendar erros na relación de bens e titulares afectados pola urxente ocupación.</p>
<p>Ortigueira, 24 de xullo de 2001.</p>
<p>Ana Belén Franco Martínez</p>
<p>Alcaldesa accidental</p>

