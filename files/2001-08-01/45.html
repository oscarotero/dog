---
date: '2001-08-01'
id: CA52
page: 10
number: 148
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do estudio de detalle da Travesía de Vigo,
  esquina rúa Rosario (expediente 6575/411).
range: Anuncio
url: 'https://www.xunta.gal/dog/Publicados/2001/20010801/AnuncioCA52_gl.html'
---
<p>O Consello da Xerencia Municipal de Urbanismo, en sesión do 5 de xullo de 2001, adoptou, entre outros, o seguinte acordo:</p>
<p>«Primeiro.-Aprobar inicialmente o estudio de detalle de ordenación de volumes e axuste de aliñacións</p>
<p>e rasantes no terreo situado entre as rúas Travesía de Vigo nº 17 e Rosario, promovido por Mª Castora Gómez Ceruelo, segundo a documentación técnica redactada polos arquitectos José Martínez Rodríguez e Daniel Rodríguez Fernández, con visado do COAG do 5-2-2001 e 11-6-2001.</p>
<p>Segundo.-Someter este expediente ó trámite de información pública polo prazo dun mes, mediante publicación no Diario Oficial de Galicia e nun dos xornais de maior circulación na provincia, con notificación individualizada á comunidade de propietarios do edificio da r/ Travesía de Vigo nº 15, e demais interesados directos polo mesmo».</p>
<p>O prazo de exposición ó público entenderase aberto desde a primeira publicación ata o remate do mes, contados desde o último anuncio. A documentación atópase na oficina de Información da Xerencia Municipal de Urbanismo ó dispor do público, planta baixa do edificio da xerencia.</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorado o seu enderezo, non poidan ser notificados persoalmente.</p>
<p>Vigo, 13 de xullo de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

