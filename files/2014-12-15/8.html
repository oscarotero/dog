---
date: '2014-12-15'
id: CA01-091214-0003
page: 51122
number: 239
agency: Consellería de Facenda
section: IV. Oposicións e concursos.
title: >-
  ORDE do 3 de decembro de 2014 pola que se amplía o prazo de realización do
  segundo exercicio do proceso selectivo para a integración na escala de axentes
  facultativos/as ambientais da Xunta de Galicia, subgrupo C1, dos/as
  funcionarios/as do corpo de auxiliares técnicos/as da Xunta de Galicia,
  subgrupo C2, escala de axentes forestais.
range: Orde
url: >-
  https://www.xunta.gal/dog/Publicados/2014/20141215/AnuncioCA01-091214-0003_gl.html
---
<p>A Orde da Consellería de Facenda do 16 de xullo de 2013 (DOG núm. 140, do 24 de xullo) pola que se convoca o proceso selectivo para a integración na escala de axentes facultativos/as ambientais da Xunta de Galicia, subgrupo C1, dos/as funcionarios/as do corpo de auxiliares técnicos/as da Xunta de Galicia, subgrupo C2, escala de axentes forestais, dispón na base II.1.1.2 que o prazo máximo para a realización do segundo exercicio será de 40 días hábiles contados desde o remate do exercicio anterior.</p>
    <p>Unha vez realizado o primeiro exercicio o día 7 de novembro de 2014, tendo en conta diversas cuestións técnicas relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, esta consellería</p>
    <h2>DISPÓN:</h2>
    <p>A ampliación do prazo de realización do segundo exercicio do proceso selectivo para a integración na escala de axentes facultativos/as ambientais da Xunta de Galicia, subgrupo C1, dos/as funcionarios/as do corpo de auxiliares técnicos/as da Xunta de Galicia, subgrupo C2, escala de axentes forestais, en vinte días hábiles.</p>
    <p>Contra este acordo de ampliación de prazo non cabe recurso ningún, de acordo co disposto no artigo 49.3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 3 de decembro de 2014</p>
    <footer><p>Elena Muñoz Fonteriz<br>Conselleira de Facenda</p></footer>

