---
date: '2015-01-13'
id: L145-191214-0002
page: 1760
number: 7
agency: Concello de Mazaricos
section: VI. Anuncios. b) Administración local.
title: ANUNCIO de ampliación do cemiterio do Pino de Val.
range: Anuncio
url: >-
  https://www.xunta.gal/dog/Publicados/2015/20150113/AnuncioL145-191214-0002_gl.html
---
<p>Faise público que o Arcebispado de Santiago de Compostela solicitou licenza para desenvolver a actividade de ampliación do cemiterio do Pino de Val, comprendida no ámbito de aplicación do Decreto 133/2008, do 12 de xuño, polo que se regula a avaliación de incidencia ambiental.</p>
    <p>Presentada a solicitude e documentación anexa requirida pola normativa, e para os efectos de cumprir o disposto no artigo 8.3 do Decreto 133/2008, o expediente de referencia exponse ao público por un período de vinte días mediante anuncio no Diario Oficial de Galicia e no Boletín Oficial da provincia correspondente e exposición no taboleiro de anuncios do concello.</p>
    <p>Deste xeito todos os interesados ou afectados pola actividade obxecto deste expediente poden consultalo nas dependencias municipais e efectuar as alegacións ou observacións que xulguen pertinentes.</p>
    <p>Ademais, dado que o expediente para ampliación do cemiterio debe obter a correspondente autorización sanitaria, este anuncio servirá igualmente para os efectos de cumprir o trámite de exposición pública a que se refire o artigo 52 do Decreto 134/1998, do 23 de abril de policía sanitaria mortuoria.</p>
    <p>Mazaricos, 16 de decembro de 2014</p>
    <footer><p>José M. Santos Maneiro<br>Alcalde</p></footer>

