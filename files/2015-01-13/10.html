---
date: '2015-01-13'
id: U500-291214-0002
page: 1661
number: 7
agency: Universidade de Vigo
section: III. Outras disposicións.
title: >-
  RESOLUCIÓN do 30 de decembro de 2014 pola que se dispón a publicación, no
  Diario Oficial de Galicia, do acordo da Comisión Paritaria do II Convenio
  colectivo do persoal laboral de administración e servizos.
range: Resolución
url: >-
  https://www.xunta.gal/dog/Publicados/2015/20150113/AnuncioU500-291214-0002_gl.html
---
<p>Visto o acordo da Comisión Paritaria do II Convenio colectivo do persoal laboral de administración e servizos da Universidade de Vigo, de conformidade co artigo 9.5. do convenio colectivo, e no exercicio das competencias atribuídas pola Lei orgánica 6/2001, do 21 de decembro, de universidades, a Reitoría da Universidade de Vigo</p>
    <h2>resolveu:</h2>
    <p>Primeiro. Dispoñer a publicación, no <em>Diario Oficial de Galicia,</em> do acordo que se achega como anexo a esta resolución.</p>
    <p>Segundo. Este acordo entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Contra esta resolución, que esgota a vía administrativa, poderase interpor recurso, ante a xurisdición contencioso-administrativa, no prazo de dous meses contados desde o día seguinte ao desta publicación no <em>Diario Oficial de Galicia</em>, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Non obstante, os interesados poderán optar por interpoñer contra esta resolución, recurso de reposición ante o reitor, no prazo dun mes contado a partir do día seguinte ao desta publicación, de acordo co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 30 de decembro de 2014</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <h2>ANEXO<br>Acordo da Comisión Paritaria do II Convenio colectivo do persoal laboral de administración e servizos en reunión que tivo lugar o 19 de novembro de 2014</h2>
    <p>Co obxecto de posibilitar unha estrutura de xestión que responda ás necesidades da institución créanse os seguintes complementos de xefatura e coordinación. </p>
    <p>Dirección: retribuirá o desempeño de postos que requiran un elevado grao de dedicación, incluíndo, entre outras funcións, a dirección de equipos, a planificación estratéxica e a xestión da unidade; todo isto cun alto nivel de autonomía. Só se poderá atribuír ao persoal encadrado nos grupos I e II. Os postos de dirección serán asignados exclusivamente naquelas unidades de gran tamaño e elevada complexidade na súa dirección.</p>
    <p>Dirección técnica: retribuirá o desempeño de postos que requiran un elevado grao de dedicación, incluíndo, entre outras funcións, a dirección de equipos, a planificación estratéxica e a xestión da unidade; todo isto cun importante nivel de autonomía. Só se poderá atribuír ao persoal encadrado nos grupos I e II.</p>
    <p>Subdirección: asignarase a aqueles postos que baixo a dirección dun superior comporten a dirección parcial de persoal, colaborando coa planificación estratéxica e a xestión da unidade e cun elevado nivel de autonomía no seu eido de actividade. Só se poderá atribuír ao persoal encadrado nos grupos I e II.</p>
    <p>A asignación destes complementos realizarase mediante libre designación, reflectirase na relación de postos de traballo (RPT) e resultará incompatible con outros complementos, agás os previstos no número 2 do artigo 30 do actual convenio colectivo e os complementos de perigosidade, toxicidade e penosidade. O desempeño destes postos terá a consideración e os efectos establecidos no segundo parágrafo do artigo 33 do actual convenio colectivo.</p>
    <p>Responsabilidade: retribuirá o desempeño de postos que impliquen a dirección e coordinación de persoal de pequenas unidades, cunha relativa marxe de autonomía na execución de plans de actuación, no seu control, seguimento e rendición de contas. Só se poderá atribuír ao persoal encadrado nos grupos I, II e III. A cobertura realizarase mediante concurso de méritos e o complemento virá reflectido na RPT do persoal laboral de administración e servizos da Universidade de Vigo.</p>
    <p>A contía económica destes complementos será a recollida na seguinte táboa:</p>
    <h3>Complementos de xefatura e coordinación. Contía anual</h3>
    <table>
     <thead>
      <tr>
       <td>Director</td>
       <td>Subdirector/director técnico</td>
       <td>Responsable</td>
      </tr>
     </thead>
     <tbody>
      <tr>
       <td colspan="3">Grupo I</td>
      </tr>
      <tr>
       <td>13.248,32</td>
       <td>7.216,12</td>
       <td>4.201,30</td>
      </tr>
      <tr>
       <td colspan="3">Grupo I TIC</td>
      </tr>
      <tr>
       <td>8.649,46</td>
       <td>4.137,52</td>
       <td>1.559,18</td>
      </tr>
      <tr>
       <td colspan="3">Grupo II</td>
      </tr>
      <tr>
       <td>16.778,14</td>
       <td>10.745,94</td>
       <td>3.028,34</td>
      </tr>
      <tr>
       <td colspan="3">Grupo II TIC</td>
      </tr>
      <tr>
       <td>14.330,52</td>
       <td>8.298,32</td>
       <td>2.074,10</td>
      </tr>
      <tr>
       <td colspan="3">Grupo III Lab.</td>
      </tr>
      <tr>
       <td></td>
       <td></td>
       <td>1.799,98</td>
      </tr>
      <tr>
       <td colspan="3">Grupo III</td>
      </tr>
      <tr>
       <td></td>
       <td></td>
       <td>2.394,98</td>
      </tr>
      <tr>
       <td colspan="3">Grupo III TIC</td>
      </tr>
      <tr>
       <td></td>
       <td></td>
       <td>1.799,98</td>
      </tr>
     </tbody>
    </table>
    <p>Con carácter transitorio, aquelas persoas que desempeñen postos de traballo aos cales se lles teña asignado un complemento asimilable aos de xefatura e coordinación seguirán desempeñando este nas mesmas condicións que no momento da sinatura deste acordo ata a aprobación da nova RPT ou ata que, de manterse a súa existencia, se cubra segundo o mecanismo que se prevexa. No caso de que se manteña o complemento e a forma de provisión sexa coincidente coa que se utilizou para a asignación, o/a traballador/a manterá o complemento nas mesmas condicións que as que se sinalan neste acordo.</p>
    <p>Acórdase, segundo o previsto no artigo 9.5. do convenio colectivo, a publicación no <em>Diario Oficial de Galicia</em>.</p>
    <p>Pola representación do persoal:</p>
    <p>Marcos Estévez Orge (CC.OO.), Federico Fernández Fernández (CIG), Manuel Marcos García (CC.OO.), Carlos Mollinedo Lois (CIG).</p>
    <p>Pola Universidade de Vigo:</p>
    <p>Manuel Fernández Jáuregui, Emilio Manuel Martínez Rivas, Rodrigo Cerviño Díaz, José Manuel Fernández Viña.</p>

