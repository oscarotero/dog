---
date: '2002-01-15'
id: 152E
page: 560
number: 10
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto modificado de estatutos e bases de
  actuación da U.E. I-06 Rosalía de Castro 2 (expediente 4315/401).
range: Anuncio
url: 'https://www.xunta.gal/dog/Publicados/2002/20020115/Anuncio152E_gl.html'
---
<p>O Consello da Xerencia Municipal de Urbanismo, en sesión do 13 de decembro de 2001, adoptou entre outros, o seguinte acordo:</p>
<p>«Primeiro.-Aprobar inicialmente o proxecto modificado de estatutos e bases de actuación da U.E. I-06 Rosalía de Castro-2 (expediente 4315/401), presentado no rexistro xeral (auxiliar de urbanismo) desta Corporación con data do 14-11-2001 pola Xunta de Compasación urbanizadora do ámbito, co texto aprobado na súa asemblea xeral extraordinaria celebrada o 29-10-2001 no que, en todo caso, deberá introducirse a corrección sinalada no informe-proposta transcrito na parte expositiva deste acordo, que afecta o apartado 5 da disposición adicional 2ª das bases de actuación.</p>
<p>Segundo.-Requirir formalmente á Xunta de Compensación da U.E. I-06 Rosalía de Castro-2 para que proceda a practicar tal corrección con carácter previo á publicación oficial do acordo e do proxecto modificado de estatutos e bases de actuación.</p>
<p>Terceiro.-Cumprido o anterior, somete-lo expediente a información pública polo prazo de vinte días mediante inserción de anuncio no DOG, publicar no BOP o texto corrixido de estatutos e bases de actuación e notificar individualmente este acordo ós interesados no procedemento.</p>
<p>Cuarto.-A construcción e explotación dos aparcamentos públicos previstos nesta unidade de execución serán obxecto de licitación polo Concello mediante concurso público».</p>
<p>O prazo de información pública entenderase aberto desde o día seguinte ó da publicación do primeiro anuncio, ata transcorridos vinte días desde o día seguinte ó da publicación do derradeiro anuncio, para que presenten documentación ou alegación que coiden pertinente. O expediente está á disposición</p>
<p>do público en xeral na oficina de información Urbanística da Xerencia Municipal de Urbanismo (planta baixa do edificio da Xerencia).</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que por resultaren descoñecidos ou ignorando o seu enderezo non poidan ser notificados persoalmente.</p>
<p>Vigo, 2 de xaneiro de 2002.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

