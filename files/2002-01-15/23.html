---
date: '2002-01-15'
id: 14C6
page: 543
number: 10
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 17 de decembro de 2001, da Dirección Xeral de Industria, pola
  que se autorizan as instalacións electromecánicas, se aproba o proxecto de
  execución e se recoñece a condición de instalación acollida ó réxime especial
  de producción de enerxía eléctrica do parque eólico denominado Tea.
  (Expediente 00/1-0 EOL).
range: Resolución
url: 'https://www.xunta.gal/dog/Publicados/2002/20020115/Anuncio14C6_gl.html'
---
<p>Examinado o expediente instruído por pedimento de Eurovento, S.L. Unipersonal con enderezo para efectos de notificacións na rúa Varsovia, 4-C, 5ª planta. Área Central-As Fontiñas, 15707 Santiago de Compostela, sobre autorización das instalacións do parque eólico denominado Tea; resultan os seguintes antecedentes de feito:</p>
<p>Primeiro.-O 21 de xaneiro de 2000, José Manuel Pazo Paniagua, en nome e representación de Eurovento, S.L. Unipersonal, solicitou a autorización administrativa e aprobación do proxecto de execución, e posteriormente, con data do 2 de febreiro do mesmo ano, recoñecemento da condición de instalación acollida ó réxime especial de producción de enerxía eléctrica do parque eólico denominado Tea, de 49,2 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e 2619/1966, do 20 de outubro, sobre expropiación forzosa e sancións en materia de instalacións eléctricas, ámbolos dous de aplicación ó presente expediente, en virtude do disposto na disposición transitoria décimo primeira do Real decreto 1995/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto </p>
<p>205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia de aplicación ó presente expediente en virtude do disposto na disposición transitoria segunda do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-As características básicas do mencionado proxecto son:</p>
<p>Localización e coordenadas poligonais.</p>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Tea</td><td>Covelo (Pontevedra)</td><td>X</td><td>Y</td></tr>
<tr><td></td></tr>
<tr><td></td><td>Avión, Melón e Carballeda de Avia (Ourense)</td><td>0.559.000</td><td>4.687.000</td></tr>
<tr><td></td></tr>
<tr><td></td><td></td><td>0.559.000</td><td>4.682.000</td></tr>
<tr><td></td></tr>
<tr><td></td><td></td><td>0.560.000</td><td>4.682.000</td></tr>
<tr><td></td></tr>
<tr><td></td><td></td><td>0.562.000</td><td>4.681.000</td></tr>
<tr><td></td></tr>
<tr><td></td><td></td><td>0.562.000</td><td>4.687.000</td></tr>
<tr><td></td></tr></tbody></table>
<p>Nº de aeroxeradores: 82.</p>
<p>Potencia unitaria por aeroxerador: 600 kW.</p>
<p>Xeradores: Bazán-Bonus 600 kW.</p>
<p>Potencia total instalada: 49,2 MW.</p>
<p>Producción anual estimada: 2.731 horas/ano.</p>
<p>Investimento previsto: 7.354.688.465 pesetas.</p>
<p>Características técnicas da infraestructura eléctrica de transformación e interconexión:</p>
<p>-Liñas de baixa tensión subterráneas para evacuación de enerxía de 0,6/1 kV, de interconexión entre os aeroxeradores e os centros de transformación.</p>
<p>-30 centros de transformación (1 cada 2/3 aeroxeradores) de 0,69/30 kV de 2.000 kVA de potencia, coa súa correspondente aparamenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 18/30 kV, de interconexión entre centros de transformación e subestación transformadora de 30/220 kV.</p>
<p>A subestación transformadora de 30/220 kV de 100 MVA de potencia para evacuación de enerxía producida nos parques eólicos de Tea e Deva queda incluída no proxecto de parque eólico de Deva.</p>
<p>Terceiro.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e Decreto 205/1995, mediante resolución da Dirección Xeral de Industria de 10 de febreiro de 2000, publicada no BOP de Pontevedra do 24-2-2000, no BOP de Ourense do 28-2-2000, no DOG do 6-3-2000 e no taboleiro de anuncios dos concellos de Covelo (Pontevedra), Avión, Melón e Carballeda de Avia (Ourense).</p>
<p>Durante o período de información pública presentáronse as seguintes alegacións:</p>
<p>1. José Fernández Muradas, en calidade de presidente da Xunta de Montes en Man Común da parroquia de Prado, manifesta a súa disconformidade coa liña de demarcación do parque eólico nos lugares denominados Fonte Tea e Coto do Xuíz, nos que o monte de Prado non finaliza onde figura no plano do proxecto sectorial, senón que se estende diversos metros no sinalado como de Melón.</p>
<p>2. O Concello de Melón alega que a explotación do parque é incompatible coa programación por parte daquel de aproveitamento enerxéticos baseados en recursos naturais renovables.</p>
<p>3. As alegacións ambientais foron remitidas ó órgano ambiental e consideradas na declaración de efectos ambientais do citado parque.</p>
<p>Cuarto.-O 2 de abril de 2001, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Quinto.-O 22 de agosto de 2001, o promotor presenta escrito solicitando un cambio dos aeroxeradores, por resultar amplamente beneficioso para a afección ambiental do proxecto, polo que as características máis significativas do cambio son as seguintes:</p>
<p>-Substitución de 82 máquinas de 600 kW por 37 máquinas de 1.300 kW.</p>
<p>-Substitución de 30 centros de transformación de 2.000 kVA por 37 centros de transformación de 1.600 kVA instalados na torre do aeroxerador.</p>
<p>-Potencia do parque pasa de 49,2 MW a 48,1 MW.</p>
<p>Sexto.-O 25 de outubro de 2001, a Dirección Xeral de Calidade e Avaliación Ambiental resolve modifica-la declaración de efectos ambientais, concretando a posición dos 37 aeroxeradores que se van instalar.</p>
<p>Sétimo.-O 27 de novembro de 2001 o promotor presenta escrito no que debido a problemas técnicos administrativos non pode levar a cabo a instalación das maquinas de maior potencia polo que solicita a autorización administrativa e aproba-lo proxecto de execución das instalacións electromecánicas do parque eólico de Tea de acordo cos termos do proxecto exposto a información pública.</p>
<p>Oitavo.-O 27 de novembro de 2001 e o 5 de decembro de 2001 a Delegación Provincial da Consellería de Industria e Comercio de Ourense e Pontevedra respectivamente, emitiron informe favorable sobre o citado proxecto.</p>
<p>Fundamentos de dereito:</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, o Decreto 205/1995, do 6 de xullo, Decreto 302/2001, do 25 de outubro e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada a estas por parte da empresa pro</p>
<p>motora e do resto de documentación que consta no expediente, queda de manifiesto que consta:</p>
<p>1. Con respecto á alegación presentada polo presidente da Xunta de Montes en Man Común da parroquia de Prado, cabe dici-lo seguinte:</p>
<p>-Os límites provinciais e municipais que afectan ó parque eólico son os que figuran nos planos oficiais do proxecto sectorial da Consellería de Ordenación, Política Territorial, Obras Públicas e Vivenda (COPTOV).</p>
<p>-Á vista do certificado e plano solicitado ó xurado de Montes Veciñais en Man Común de Pontevedra, o linde este é coincidente co termo municipal de Melón.</p>
<p>2. Con respecto á alegación presentada polo Concello de Melón cabe manifestar, por unha banda, que este non presentou ningún proxecto en competencia no momento oportuno, e por outra, que os aeroxeradores e demais instalacións non teñen carácter de bens patrimoniais de titularidade municipal, senón que se instalan en montes veciñais en man común, e por tanto privados pertencentes a distintas comunidades de veciños, coas que a promotora está negociando.</p>
<p>Terceiro.-No expediente instruído para o efecto cumpríronse os tramites procedementais sinalados no Decreto 2617/1966, sobre autorización de instalacións eléctricas e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas</p>
<p>RESOLVE:</p>
<p>-Autorizar a Eurovento, S.L. Unipersonal a instalación dos equipos electromecánicos do parque eólico denominado Tea, para unha potencia de 49,2 MW, que se situará nos concellos de Covelo (Pontevedra), Melón, Avión e Carballeda de Avia (Ourense).</p>
<p>-Aproba-lo proxecto de execución da dita instalación.</p>
<p>-Recoñecer a esa instalación, a condición de instalación acollida ó réxime especial do Real decreto 2818/1998, e incluíla no grupo b.2) do artigo 2 do dito real decreto.</p>
<p>Todo iso de acordo coas condicións seguintes:</p>
<p>Primeira.-Eurovento, S.L. Unipersonal, para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza de 147.093.769 pesetas, importe do 2% do orzamento que figura no expediente para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no</p>
<p>artigo 1.1º, epígrafe 39 do Decreto 1775/1967, do 22 de xullo, e será devolta unha vez se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 7.354.688.465 pesetas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización desta Dirección Xeral de Industria. Así mesmo, as delegacións provinciais de Industria e Comercio de Pontevedra e Ourense poderán autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, as delegacións provinciais de Industria e Comercio de Pontevedra e Ourense inspeccionarán a totalidade das obras e montaxes efectuadas e verificará o cumprimento dos compromisos contraídos por Eurovento, S.L. Unipersonal no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribir esta no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do Real decreto 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 2 de abril de 2001, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración resérvase o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 17 de decembro de 2001.</p>
<p>Ramón Ordás Badía</p>
<p>Director xeral de Industria</p>

