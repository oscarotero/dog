---
date: '2002-01-15'
id: '1472'
page: 529
number: 10
agency: UNIVERSIDADE DE VIGO
section: III. OUTRAS DISPOSICIÓNS
title: >-
  Resolución do 2 de xaneiro de 2002 pola que se publica a oferta de emprego
  para o ano 2002 desta universidade.
range: Resolución
url: 'https://www.xunta.gal/dog/Publicados/2002/20020115/Anuncio1472_gl.html'
---
<p>De conformidade co artigo 18 da Lei 11/1983, do 25 de agosto, de reforma universitaria e cos artigos 97 e 187 dos estatutos da Universidade de Vigo, visto o acordo da Xunta de Goberno desta universidade, do 12 de novembro de 2001, este rectorado resolveu:</p>
<p>Primero.-De conformidade co establecido no artigo 29 da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, publícase a oferta de emprego público do persoal funcionario de administración e servicios da Universidade de Vigo para o ano 2002:</p>
<p>GrupoEscalaDotación</p>
<p>ALetrado da Universidade de Vigo1</p>
<p>DAuxiliar administrativo da Universidade de Vigo48</p>
<p>Segundo.-Na presente oferta de emprego inclúense tódalas prazas dotadas orzamentariamente na correspondente relación de postos de traballo do persoal funcionario de administración e servicios que se atopan vacantes ou cubertas por persoal laboral con contratos de interinidade na data da súa aprobación.</p>
<p>Terceiro.-As convocatorias de probas selectivas que se deriven da presente oferta publicaranse no Diario Oficial de Galicia.</p>
<p>Cuarto.-Consontedo co establecido na disposición adicional décimo novena da Lei 30/1984, do 2 de agosto, de medidas para a reforma da función públi</p>
<p>ca, en cada convocatoria reservaráse un 4% das prazas ofertadas para ser cubertas por persoas que teñan a condición legal de minusválidos.</p>
<p>Cando da aplicación da citada porcentaxe resulte un resto igual ou superior a 0,5 prazas computarase como unha praza. Cando o número de vacantes ofertadas na convocatoria sexa superior a 10 pero inferior ó número necesario para computar unha praza, reservarase necesariamente unha.</p>
<p>En cualquera caso, respecto das persoas que superen o correspondente proceso selectivo por esta quenda, poderase requirir dictame do órgano competente sobre a compatibilidade do candidato co desempeño das tarefas e funcións do posto de traballo.</p>
<p>Vigo, 2 de xaneiro de 2002.</p>
<p>Domingo Docampo Amoedo</p>
<p>Rector da Universidade de Vigo</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

