---
date: '2021-10-20'
id: O10-131021-0001
page: 51164
number: 202
agency: Consello de Contas de Galicia
section: IV. Oposicións e concursos.
title: >-
  RESOLUCIÓN do 13 de outubro de 2021, do tribunal designado para cualificar o
  proceso selectivo de consolidación de emprego temporal para o acceso a postos
  de auxiliar administrativo (subgrupo C2), convocado mediante o Acordo da
  Comisión de Goberno do 13 de xullo de 2020 (Diario Oficial de Galicia número
  148, do 24 de xullo).
range: Resolución
url: >-
  https://www.xunta.gal/dog/Publicados/2021/20211020/AnuncioO10-131021-0001_gl.html
---
<p>Transcorrido o prazo previsto na base II.1.2.8 da convocatoria de tres (3) días hábiles seguintes ao da realización do primeiro exercicio sen se ter presentado ningunha reclamación, o tribunal nomeado mediante o Acordo da Comisión de Goberno do Consello de Contas de Galicia do 20 de xullo de 2021 (DOG núm. 142, do 27 de xullo) para cualificar o proceso selectivo de consolidación de emprego temporal para o acceso a postos de auxiliar administrativo (subgrupo C2), convocado mediante o Acordo da Comisión de Goberno do Consello de Contas do 13 de xullo de 2020 (DOG núm. 148, do 24 de xullo),</p>
    <h2>ACORDOU:</h2>
    <p>Primeiro. De conformidade co disposto na base II.1.1.1 da convocatoria, o primeiro exercicio da fase de oposición cualificarase de cero (0) a trinta e cinco (35) puntos e para superalo será necesario obter un mínimo de quince (15) puntos. Corresponderalle ao tribunal determinar o número de respostas correctas exixido para acadar esta puntuación mínima. As contestacións erróneas valoraranse negativamente cunha penalización equivalente a un cuarto do valor de cada contestación correcta e as contestacións en branco non puntuarán. Para estes efectos, os criterios de corrección, valoración e superación acordados por este tribunal o 23 de setembro de 2021 e publicados no portal web do Consello de Contas de Galicia establecían que superarán o primeiro exercicio as persoas aspirantes presentadas que obtivesen un mínimo de trinta (30) respostas correctas, unha vez feitos os descontos correspondentes.</p>
    <p>Asignarase a valoración de quince (15) puntos ás persoas aspirantes que obteñan unha nota equivalente á nota de corte fixada. O resto das persoas declaradas aptas terá unha cualificación distribuída entre os quince (15) e os trinta e cinco (35) puntos, proporcional ao número de respostas correctas. Do mesmo xeito asignarase a puntuación proporcional que corresponda ás persoas aspirantes que non acadaron a puntuación mínima.</p>
    <p>Segundo. Unha vez feita a corrección dos exames en sesión do 11 de outubro de 2021, de acordo cos criterios anteriores, acadou a puntuación mínima de 15 puntos un total de 113 aspirantes. </p>
    <p>Terceiro. Acordouse publicar no portal web do Consello de Contas de Galicia (https://www.ccontasgalicia.es/gl/content/taboleiro-de-novas-de-procesos-selectivos) os resultados obtidos polas persoas aspirantes que se presentaron ao primeiro exercicio. </p>
    <p>Cuarto. De acordo co disposto na base II.1.2.9 da convocatoria, os/as aspirantes poderán presentar as alegacións que consideren oportunas con relación ás puntuacións, no prazo de dez (10) días hábiles, que se contarán desde a publicación no DOG da resolución do tribunal pola cal se fan públicas as puntuacións do correspondente exercicio.</p>
    <p>Quinto. De acordo co disposto na base III.15 da convocatoria, contra este acordo poderase interpoñer recurso de alzada, ante a Comisión de Goberno do Consello de Contas, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 13 de outubro de 2021</p>
    <footer><p>Manuel J. Santana Suárez<br>Presidente do tribunal</p></footer>

