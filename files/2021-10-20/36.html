---
date: '2021-10-20'
id: L230-290921-0001
page: 51228
number: 202
agency: Concello de Mondariz
section: VI. Anuncios. b) Administración local.
title: >-
  ANUNCIO de exposición pública do expediente da orde de execución para a
  xestión da biomasa vexetal de parcelas de propietarios descoñecidos ou de
  propietarios aos cales non se lles puido efectuar a notificación (expediente
  1084/2021).
range: Anuncio
url: >-
  https://www.xunta.gal/dog/Publicados/2021/20211020/AnuncioL230-290921-0001_gl.html
---
<p>En cumprimento do previsto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia:</p>
    <p>«3. Cando non se poida determinar a identidade da persoa responsable da xestión da biomasa vexetal e da retirada de especies arbóreas prohibidas ou resulte infrutuosa a notificación da comunicación a que se refire o número anterior, esta efectuarase mediante un anuncio no Boletín Oficial del Estado e no Diario Oficial de Galicia, no cal se incluirán os datos catastrais da parcela. Nestes supostos, o prazo para o cumprimento computarase desde a publicación do anuncio».</p>
    <p>En vista de que os titulares dos bens que se relacionan a seguir son descoñecidos ou ben resultou infrutuosa a súa notificación, comunícaselles ás persoas responsables a súa obriga legal de xestión da biomasa e de retirada de especies arbóreas prohibidas, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia, nas parcelas que se describen a seguir:</p>
    <table>
     <thead>
      <tr>
       <td>Nº expediente</td>
       <td>Titular catastral</td>
       <td>Referencia catastral</td>
       <td>Nome do lugar</td>
       <td>Parroquia</td>
      </tr>
     </thead>
     <tbody>
      <tr>
       <td>76/2021</td>
       <td>Abilio Garabatos Toucedo</td>
       <td>36030A019000570000MB</td>
       <td>Prado</td>
       <td>Vilasobroso</td>
      </tr>
      <tr>
       <td>444/2019</td>
       <td>En investigación, artigo 47&lt;br&gt;da Lei 33/2003</td>
       <td>4655704NG4745N0001HM</td>
       <td></td>
       <td>Mondariz</td>
      </tr>
      <tr>
       <td>455/2020</td>
       <td>Casiano Barros Martínez</td>
       <td>36030A071022830000MA</td>
       <td>Piñeiros</td>
       <td>Riofrío</td>
      </tr>
      <tr>
       <td>491/2021</td>
       <td>Adelina Barcia Alfaya</td>
       <td>36030A044002320000MT</td>
       <td>Eido Benito</td>
       <td>Vilar</td>
      </tr>
      <tr>
       <td>535/2021</td>
       <td>Rudesinda Gil Carballo</td>
       <td>36030A009004970000MX</td>
       <td>Bouzas
        Covas</td>
       <td>Mouriscados</td>
      </tr>
      <tr>
       <td>540/2021</td>
       <td>Francisca Fernández Iglesias</td>
       <td>36030A044002660000MM</td>
       <td>Xeixal</td>
       <td>Vilar</td>
      </tr>
      <tr>
       <td>588/2021</td>
       <td>Concello-comunais</td>
       <td>36030A059005010000MX</td>
       <td>Regueiro</td>
       <td>Sabaxáns</td>
      </tr>
      <tr>
       <td>708/2021</td>
       <td>En investigación, artigo 47&lt;br&gt;da Lei 33/2003</td>
       <td>36030A062000370000MG</td>
       <td>Veiga Chan</td>
       <td>Toutón</td>
      </tr>
      <tr>
       <td>713/2021</td>
       <td>Dalmiro Álvarez Álvarez</td>
       <td>36030A009004660000MI</td>
       <td>Cacharamba</td>
       <td>Mouriscados</td>
      </tr>
      <tr>
       <td>719/2021</td>
       <td>En investigación, artigo 47&lt;br&gt;da Lei 33/2003</td>
       <td>36030A064005410000MT</td>
       <td>Paradela</td>
       <td>Vilar</td>
      </tr>
      <tr>
       <td>796/2021</td>
       <td>María Tellado Cortellas</td>
       <td>36030A011000310000ML</td>
       <td>Marco</td>
       <td>Meirol</td>
      </tr>
      <tr>
       <td>803/2021</td>
       <td>María Carmen Bernárdez 
        Fernández</td>
       <td>36030A039001250000MR</td>
       <td>Cocho</td>
       <td>Mondariz</td>
      </tr>
      <tr>
       <td>807/2021</td>
       <td>Rita Mera Reboreda</td>
       <td>36030A036003270000MI</td>
       <td>Apazan</td>
       <td>Mondariz</td>
      </tr>
      <tr>
       <td>808/2021</td>
       <td>Rita Mera Reboreda</td>
       <td>36030A020002710000MQ</td>
       <td>Eido Bispo</td>
       <td>Mondariz</td>
      </tr>
      <tr>
       <td>827/2021</td>
       <td>Carmen Cousiño Casal</td>
       <td>36030A071017010000MP</td>
       <td>Pé Muíño</td>
       <td>Sabaxáns</td>
      </tr>
      <tr>
       <td>946/2021</td>
       <td>En investigación, artigo 47&lt;br&gt;da Lei 33/2003</td>
       <td>36030A077000030000MH</td>
       <td>Carboal</td>
       <td>Sabaxáns</td>
      </tr>
      <tr>
       <td>962/2021</td>
       <td>Otilia Abril Abril</td>
       <td>36030A047002810000MA</td>
       <td>Toxeiras</td>
       <td>Mondariz</td>
      </tr>
      <tr>
       <td>837/2021</td>
       <td>Adelina Barcia Alfaya</td>
       <td>36030A054015710000MW</td>
       <td>P. Mouro</td>
       <td>Vilar</td>
      </tr>
      <tr>
       <td>840/2021</td>
       <td>En investigación, artigo 47&lt;br&gt;da Lei 33/2003</td>
       <td>36030A054015740000MY</td>
       <td>Penedo Mouro</td>
       <td>Vilar</td>
      </tr>
      <tr>
       <td>842/2021</td>
       <td>Francisca Fernández Iglesias</td>
       <td>36030A054015760000MQ</td>
       <td>Gorgullón Peq.</td>
       <td>Vilar</td>
      </tr>
      <tr>
       <td>856/2021</td>
       <td>José Alvariño Otero</td>
       <td>36030A061007190000MS</td>
       <td>Laiado</td>
       <td>Toutón</td>
      </tr>
      <tr>
       <td>973/2021</td>
       <td>Antonio Prieto Faro</td>
       <td>36030A011010880000MA</td>
       <td>Xesela</td>
       <td>Meirol</td>
      </tr>
      <tr>
       <td>1081/2021</td>
       <td>Maximino Táboas Rivera</td>
       <td>36030A016002880000MB</td>
       <td>Campo</td>
       <td>Vilasobroso</td>
      </tr>
     </tbody>
    </table>
    <p>En virtude do anterior comunícase que na acta de inspección realizada se comprobou que nas referidas parcelas se incumpre o establecido no artigo 21 da Lei 3/2007. Por tanto, mediante a presente comunícase ás persoas responsables que dispoñen dun prazo máximo de 30 días naturais para o cumprimento voluntario para xestionar a biomasa nas parcelas citadas, que se iniciará o día seguinte ao da publicación desta notificación.</p>
    <p>Unha vez transcorrido o devandito prazo e en caso de que persista o incumprimento, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, do comiso das especies arbóreas prohibidas retiradas pola Administración, nas condicións establecidas no artigo 22.4 da citada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda.</p>
    <p>As persoas titulares dos terreos ou dos dereitos de aproveitamento terán a obriga legal de facilitar o acceso necesario para a realización dos traballos de xestión da biomasa e de retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>En caso de persistencia no incumprimento e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves.</p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, pola presenza dunha ordenanza municipal ao respecto (Ordenanza reguladora de limpeza de terreos, xestión da biomasa forestal e das distancias de plantación para a prevención e a defensa contra os incendios forestais do Concello de Mondariz, do 13 de decembro de 2018), para as infraccións cometidas en terreos urbanos, de núcleo rural e urbanizables delimitados, será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da Alcaldía, e a dos expedientes pola comisión de infraccións moi graves, ao Pleno do Concello, de conformidade co establecido no artigo 21.ter.2 desta lei:</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impor no caso de infracción leve: 1.000,00 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000,00 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>Recursos: contra a presente resolución, que pon fin á vía administrativa, pódese interpor, alternativamente, o recurso de reposición potestativo ante a Alcaldía deste concello, no prazo dun mes, contado a partir do día seguinte ao da publicación deste anuncio, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben interpor directamente recurso contencioso-administrativo ante o Xulgado do Contencioso-Administrativo de Pontevedra, no prazo de dous meses contados a partir do día seguinte ao da publicación deste anuncio, conforme o artigo 46 da Lei da xurisdición contencioso-administrativa.</p>
    <p>No caso de optar por interpor o recurso de reposición potestativo, non se poderá interpor recurso contencioso-administrativo ata que aquel sexa resolto expresamente ou se produza a súa desestimación por silencio.</p>
    <p>De interporse o recurso potestativo de reposición, este deberá ser resolto e notificado no prazo dun mes, segundo establece o artigo 124.2 da referida Lei 39/2015, e entenderase rexeitado o recurso de reposición polo transcurso do mencionado prazo sen resolución expresa notificada, de conformidade co establecido no artigo 126.3 do mesmo texto legal; daquela, os interesados poderán interpor o recurso contencioso-administrativo dentro do prazo de seis meses, contados desde o día seguinte a aquel en que se deba entender presuntamente rexeitado o recurso de reposición interposto, conforme o establecido na Lei da xurisdición contencioso-administrativa.</p>
    <p>Mondariz, 29 de setembro de 2021</p>
    <footer><p>Xosé Emilio Barros Bello<br>Alcalde</p></footer>

