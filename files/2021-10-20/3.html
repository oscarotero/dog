---
date: '2021-10-20'
id: G0003-081021-0003
page: 51148
number: 202
agency: Servizo Galego de Saúde
section: III. Outras disposicións.
title: >-
  RESOLUCIÓN do 6 de outubro de 2021, conxunta da Dirección Xeral de Recursos
  Humanos e da Axencia Galega para a Xestión do Coñecemento en Saúde, pola que
  se publica a convocatoria do Plan de formación continuada para o último
  trimestre do ano 2021.
range: Resolución
url: >-
  https://www.xunta.gal/dog/Publicados/2021/20211020/AnuncioG0003-081021-0003_gl.html
---
<p>A Axencia Galega para a Xestión do Coñecemento en Saúde (Acis), creada polo Decreto 112/2015, do 31 de xullo, ten como un dos seus fins xerais e obxectivos básicos a xestión da formación no Sistema público de saúde de Galicia. </p>
    <p>A Dirección Xeral de Recursos Humanos do Servizo Galego de Saúde ten atribuídas as súas funcións polo Decreto 137/2019, do 10 de outubro, polo que se establece a estrutura orgánica do Servizo Galego de Saúde, entre elas o deseño e a execución das políticas de persoal do organismo autónomo e a colaboración no plan anual de formación do persoal do organismo.</p>
    <p>Por outra banda, correspóndelle á Dirección Xeral de Recursos Humanos do Servizo Galego de Saúde a negociación do contido do plan coas organizacións sindicais, así como a negociación e a aprobación dos criterios de selección dos participantes nas distintas actividades formativas.</p>
    <p>Este plan foi realizado pola Acis, en colaboración coa Dirección Xeral de Recursos Humanos do Servizo Galego de Saúde, e aprobado no Consello de Formación Continua, composto por representantes do Servizo Galego de Saúde, da Acis e das organizacións sindicais CIG, CC.OO., UGT e CSIF, asinantes do acordo de formación continuada.</p>
    <p>Como resultado da especial situación derivada da pandemia provocada pola COVID-19, no seo do Consello de Formación Continua do Servizo Galego de Saúde apróbase o Plan de formación para o ano 2021, composto por actividades formativas nas modalidades de autoformación, teleformación e telepresenza, e a súa convocatoria publícase coa Resolución do 21 de xaneiro de 2021, conxunta da Dirección Xeral de Recursos Humanos e da Axencia Galega para a Xestión do Coñecemento en Saúde (DOG núm. 20, do luns 1 de febreiro).</p>
    <p>Así mesmo, e en previsión de que as circunstancias e as restricións derivadas da pandemia puideren mellorar, acordouse a convocatoria de actividades presenciais para o último trimestre do ano.</p>
    <p>Por todo iso, e coa finalidade de lle dar á formación a continuidade adecuada que a faga realmente efectiva, a Dirección Xeral de Recursos Humanos do Servizo Galego de Saúde, tras o informe favorable das centrais sindicais CIG, CC.OO., UGT e CSIF, xunto coa Xerencia da Acis, resolve facer pública a convocatoria para participar nas actividades formativas do Plan de formación continua do persoal do Servizo Galego de Saúde para o último trimestre do ano 2021, elaborado no marco do Acordo de formación para o emprego das administracións públicas (Plan AFEDAP), que se deberá resolver de acordo coas bases publicadas na Resolución do 21 de xaneiro de 2021, conxunta da Dirección Xeral de Recursos Humanos e da Axencia Galega para a Xestión do Coñecemento en Saúde (DOG núm. 20, do luns 1 de febreiro).</p>
    <p>Na páxina web da Acis publicaranse todos os datos precisos das accións formativas que se convocan nesta resolución. </p>
    <p>Santiago de Compostela, 6 de outubro de 2021</p>
    <table>
     <tbody>
      <tr>
       <td>Antonio Fernández-Campa García-Bernardo
        Xerente da Axencia Galega para a Xestión 
        do Coñecemento en Saúde</td>
       <td>Ana María Comesaña Álvarez 
        Directora xeral de Recursos Humanos do Servizo Galego de Saúde</td>
      </tr>
     </tbody>
    </table>
    <h2>ANEXO</h2>
    <h3>Listaxe de actividades formativas</h3>
    <table>
     <thead>
      <tr>
       <td>Título</td>
       <td>Horas</td>
      </tr>
     </thead>
     <tbody>
      <tr>
       <td>Soporte vital básico</td>
       <td>4</td>
      </tr>
      <tr>
       <td>Soporte vital cardiovascular avanzado</td>
       <td>20</td>
      </tr>
      <tr>
       <td>Reanimación neonatal e pediátrica</td>
       <td>20</td>
      </tr>
      <tr>
       <td>Obradoiro de suturas e cirurxía menor</td>
       <td>8</td>
      </tr>
      <tr>
       <td>Manexo práctico do paciente asmático</td>
       <td>4</td>
      </tr>
      <tr>
       <td>Soporte respiratorio invasivo e non invasivo</td>
       <td>12</td>
      </tr>
      <tr>
       <td>Actualización en estomas e sondas para gastrostomía endoscópica percutánea</td>
       <td>8</td>
      </tr>
      <tr>
       <td>Actualización en coidados de enfermaría nos diferentes accesos vasculares</td>
       <td>8</td>
      </tr>
      <tr>
       <td>Coidados de enfermaría en traumatoloxía</td>
       <td>12</td>
      </tr>
      <tr>
       <td>Posturas facilitadoras do parto</td>
       <td>12</td>
      </tr>
      <tr>
       <td>Coidados e mobilización de pacientes con prótese</td>
       <td>8</td>
      </tr>
      <tr>
       <td>Terapia orofacial</td>
       <td>8</td>
      </tr>
      <tr>
       <td>Obradoiro sobre administración de enemas</td>
       <td>4</td>
      </tr>
      <tr>
       <td>Coidados posturais ao paciente encamado</td>
       <td>4</td>
      </tr>
      <tr>
       <td>Limpeza, desinfección e esterilización de material</td>
       <td>12</td>
      </tr>
      <tr>
       <td>Análises e citoloxías de secrecións e líquidos corporais</td>
       <td>12</td>
      </tr>
      <tr>
       <td>A espectrometría de masas maldi-tof no laboratorio de microbioloxía clínica</td>
       <td>12</td>
      </tr>
      <tr>
       <td>Introdución ás técnicas de bioloxía molecular aplicada</td>
       <td>8</td>
      </tr>
      <tr>
       <td>Técnicas diagnósticas na patoloxía do aparello dixestivo</td>
       <td>8</td>
      </tr>
      <tr>
       <td>Introdución ao tallado de biopsias en anatomía patolóxica</td>
       <td>4</td>
      </tr>
      <tr>
       <td>Actualización na parasitoloxía</td>
       <td>4</td>
      </tr>
      <tr>
       <td>Comunicación e traballo nun equipo multidisciplinar</td>
       <td>12</td>
      </tr>
      <tr>
       <td>Habilidades de comunicación cos pacientes e familiares para persoal sanitario</td>
       <td>12</td>
      </tr>
      <tr>
       <td>Situacións de emerxencias provocadas por doentes con condutas violentas</td>
       <td>8</td>
      </tr>
      <tr>
       <td>Atención plena no contorno sanitario (mindfulness)</td>
       <td>12</td>
      </tr>
      <tr>
       <td>O/a celador/a no bloque cirúrxico</td>
       <td>8</td>
      </tr>
      <tr>
       <td>Seguridade alimentaria</td>
       <td>8</td>
      </tr>
      <tr>
       <td>Coñecementos básicos de almacenaxe na hostalaría hospitalaria</td>
       <td>4</td>
      </tr>
      <tr>
       <td>Seguridade e operación nas instalacións eléctricas</td>
       <td>12</td>
      </tr>
      <tr>
       <td>Xestión enerxética en edificios de uso sanitario</td>
       <td>20</td>
      </tr>
      <tr>
       <td>Instalacións eléctricas hospitalarias e mellora da seguridade de funcionamento</td>
       <td>12</td>
      </tr>
      <tr>
       <td>Prevención da lexionela e control da calidade da auga en edificios sanitarios</td>
       <td>12</td>
      </tr>
      <tr>
       <td>Soporte vital básico</td>
       <td>4</td>
      </tr>
      <tr>
       <td>Habilidades de comunicación para persoal de xestión e servizos</td>
       <td>12</td>
      </tr>
      <tr>
       <td>Punción seca na síndrome de dor miofascial</td>
       <td>20</td>
      </tr>
      <tr>
       <td>Uso seguro do medicamento e atención ao paciente na farmacia</td>
       <td>12</td>
      </tr>
      <tr>
       <td>Calidade na atención telefónica</td>
       <td>8</td>
      </tr>
      <tr>
       <td>Prevención de riscos na condución de turismos e industriais lixeiros</td>
       <td>8</td>
      </tr>
     </tbody>
    </table>

