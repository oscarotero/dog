---
date: '1999-02-10'
id: 3C7A
page: 1498
number: 27
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de xaneiro de 1999, da Dirección Xeral de Industria, pola que
  se somete a información pública o estudio de impacto ambiental e o plan de
  restauración da canteira de cuarcita Amistad, da provincia de Lugo.
range: Resolución
url: 'https://www.xunta.gal/dog/Publicados/1999/19990210/Anuncio3C7A_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (Diario Oficial</p>
<p>de Galicia nº 188, do 25 de setembro), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de trinta días hábiles, contados a partir da publicación da presente resolución, o estudio de impacto ambiental e plan de restauración da canteira de cuarcita Amistad, situada en terreos do concello de Samos, provincia de Lugo, e solicitado por Pizarras Vega, S.L.</p>
<p>Para os efectos informativos porase á disposición dos administrados que o soliciten un exemplar para consulta nas oficinas desta dirección xeral así como nas dependencias da delegación provincial de Industria correspondente e as alegacións formularanse durante o prazo sinalado nas mesmas oficinas.</p>
<p>Santiago de Compostela, 4 de xaneiro de 1999.</p>
<p>Joaquín del Moral Crespo</p>
<p>Director xeral de Industria</p>

