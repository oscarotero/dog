---
date: '2014-12-03'
id: C3K1-191114-0003
page: 49876
number: 232
agency: Consellería de Sanidade
section: III. Outras disposicións.
title: >-
  RESOLUCIÓN do 13 de novembro de 2014, da Dirección Xeral de Innovación e
  Xestión da Saúde Pública, pola que se fai pública a realización dun curso
  homologado de nivel básico para a obtención do carné de aplicador/manipulador
  de biocidas.
range: Resolución
url: >-
  https://www.xunta.gal/dog/Publicados/2014/20141203/AnuncioC3K1-191114-0003_gl.html
---
<p>A Orde do 30 de xullo de 1997, conxunta das consellerías de Agricultura, Gandaría e Montes, e de Sanidade e Servizos Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes produtos establece, no seu artigo 8.6, que os ministerios de Agricultura, Pesca e Alimentación e de Sanidade e Consumo comunicarán aos organismos responsables na comunidade autónoma a homologación dos ditos cursos e, no seu artigo 9, a obrigatoriedade de que o organismo oficial responsable publique no <em>Diario Oficial de Galicia</em> a información correspondente a cada curso que se vai realizar.</p>
    <p>En consecuencia, anúnciase a realización dun curso de aplicador/manipulador de biocidas, nivel básico, homologado polas direccións xerais de Saúde Pública do Ministerio de Sanidade e Política Social e de Agricultura do Ministerio de Medio Ambiente, Rural e Mariño, solicitado pola entidade Biocontrol y Calidad Alimentaria, S.L.U, de acordo coas seguintes bases:</p>
    <p>1. Denominación do curso: curso para a capacitación de aplicadores/manipuladores de produtos biocidas. Nivel básico.</p>
    <p>2. Entidade organizadora: Biocontrol y Calidad Alimentaria, S.L.U.</p>
    <p>3. Datas: os días 12, 15, 16, 17, 18 e 19 de decembro de 2014.</p>
    <p>4. Lugar de realización: Frinsa del Noroeste, S.A., avenida Ramiro Carregal Rey, parcela 48, 15969 Ribeira (A Coruña).</p>
    <p>5. Número de prazas: 30 alumnos.</p>
    <p>6. Dirixido a: todo o persoal auxiliar das empresas que apliquen e/o manipulen produtos biocidas de uso ambiental e na industria alimentaria, non clasificados como moi tóxicos, e persoal de establecementos.</p>
    <p>7. Criterios de selección: por rigorosa orde de recepción de inscricións.</p>
    <p>8. Presentación de solicitudes: solicitude segundo o modelo anexo.</p>
    <p>9. Programa:</p>
    <table>
     <tbody>
      <tr>
       <td>Día 12.12.2014</td>
       <td></td>
      </tr>
      <tr>
       <td>15.00-18.10 h</td>
       <td>Xeneralidades sobre pragas ambientais e na industria alimentaria.
        Historia ecolóxica das pragas. Clasificación e características.
        Pragas urbanas. Bioloxía das pragas urbanas. Pragas de interese en saúde pública. Pragas de insectos. Métodos de loita antivectorial.</td>
      </tr>
      <tr>
       <td>Día 15.12.2014</td>
       <td></td>
      </tr>
      <tr>
       <td>8.00-11.10 h</td>
       <td>Xeneralidades sobre pragas ambientais e na industria alimentaria.
        Pragas de insectos. Pragas de roedores. Pragas de aves. Métodos de loita.</td>
      </tr>
      <tr>
       <td>Día 16.12.2014</td>
       <td></td>
      </tr>
      <tr>
       <td>8.00-11.10 h</td>
       <td>Biocidas e ambiente. Problemas. Destrución de envases.
        Residuos de biocidas e contaminación.
        Medidas preventivas da contaminación do ambiente. Alteracións do equilibrio ecolóxico. Xestión de residuos.</td>
      </tr>
      <tr>
       <td>Día 17.12.2014</td>
       <td></td>
      </tr>
      <tr>
       <td>8.00-11.10 h</td>
       <td>Biocidas. Historia. Descrición e xeneralidades. Lexislación.
        Riscos para o home derivados do uso dos biocidas. Lexislación.
        Exercicios prácticos: interpretación de pictogramas e etiquetas.</td>
      </tr>
      <tr>
       <td>Día 18.12.2014</td>
       <td></td>
      </tr>
      <tr>
       <td>8.00-11.10 h</td>
       <td>Prevención, diagnóstico e primeiros auxilios na intoxicación por biocidas.</td>
      </tr>
      <tr>
       <td>Día 19.12.2014</td>
       <td></td>
      </tr>
      <tr>
       <td>08.00-13.10 h</td>
       <td>Hixiene e seguridade no manexo e aplicación de biocidas.
        Exercicios prácticos: fichas de datos de seguridade.
        Métodos de loita antivectorial. Técnicas de aplicación.
        Uso adecuado dos medios de protección persoal.
        Exercicios prácticos: preparación e cálculo de disolucións.
        Test de avaliación.</td>
      </tr>
     </tbody>
    </table>
    <p>10. Certificado de superación do curso:</p>
    <p>É obrigatoria a asistencia a todas as sesións do curso. Finalizado este, a entidade organizadora realizará as probas pertinentes que avalíen os coñecementos adquiridos polos alumnos e, en caso de superalas, expedirá o certificado correspondente co que poderá solicitar á Dirección Xeral de Innovación e Xestión da Saúde Pública da Consellería de Sanidade o carné de aplicador/manipulador de biocidas, nivel básico.</p>
    <p>Santiago de Compostela, 13 de novembro de 2014</p>
    <footer><p>Sonia Martínez Arca<br>Directora xeral de Innovación e Xestión da Saúde Pública</p></footer>
    <h2>ANEXO<br>Ficha de solicitude de inscrición</h2>
    <p>Curso para a capacitación de aplicadores/manipuladores de produtos biocidas. Nivel básico.</p>
    <p>Entidade organizadora: Biocontrol y Calidad Alimentaria, S.L.U.</p>
    <p>Datas: os días 12, 15, 16, 17, 18 e 19 de decembro de 2014.</p>
    <p>Lugar de realización do curso: Frinsa del Noroeste, S.A., avenida Ramiro Carregal Rey, parcela 48, 15969 Ribeira (A Coruña).</p>
    <p>Duración: 20 horas teórico/prácticas e 1 hora de avaliación.</p>
    <p>Horario: o 12 de decembro, das 15.00 ás 18.10 horas, os días 15, 16, 17 e 18, das 8.00 ás 11.10 horas, e o día 19, das 8.00 ás 13.10 horas.</p>
    <p>Nº de prazas: 30 alumnos.</p>
    <p>Presentación de solicitudes: enviarase a ficha de inscrición xunto con unha copia do DNI, fotografía tamaño carné e xustificante de pagamento a Biocontrol y Calidad Alimentaria, S.L.U., avenida Primo de Rivera, nº 4, 2º, local 6-7, 15006 A Coruña. Teléfono: 981 24 54 18, fax: 981 16 81 59, correo electrónico: comercial@biocontrolbcl.com</p>
    <p>Criterio de selección: por rigorosa orde de recepción da solicitude.</p>
    <p>Empresa: </p>
    <p>CIF: </p>
    <p>Enderezo: </p>
    <p>Localidade: </p>
    <p>Teléfono: Fax: </p>
    <p>Correo electrónico: </p>
    <p>Apelidos: </p>
    <p>Nome: </p>
    <p>NIF: </p>

