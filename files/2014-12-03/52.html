---
date: '2014-12-03'
id: L257-271114-0003
page: 49963
number: 232
agency: Concello de Vigo
section: VI. Anuncios. b) Administración local.
title: ANUNCIO de rectificación (expediente 7614-446).
range: Anuncio
url: >-
  https://www.xunta.gal/dog/Publicados/2014/20141203/AnuncioL257-271114-0003_gl.html
---
<p>A Xunta de Goberno Local, na sesión extraordinaria e urxente do 14 de novembro de 2014, acordou deixar sen efecto o prazo de presentación de ofertas no procedemento aberto para a contratación do servizo de conservación e reposición das zonas verdes na cidade de Vigo, que foi publicado no DOG núm. 208 e no BOP de Pontevedra núm. 210, ambos os dous do 30 de outubro de 2014.</p>
    <p> Así mesmo, aprobou modificacións no prego de cláusulas administrativas particulares e no prego de prescricións técnicas e engadiu como anexo IV ao citado prego a lista de traballadores que actualmente prestan o servizo de conservación e reposición de zonas verdes presentada polas empresas Cespa, S.A., e Cespa Jardinería, S.L., no Rexistro Xeral deste concello o 11 de novembro de 2014.</p>
    <p>Á vista destas modificacións, ábrese un novo prazo de presentación de ofertas, que finalizará o trixésimo (30º) día natural seguinte ao da última publicación do presente anuncio no BOP de Pontevedra ou no DOG, e mantense o contido dos anuncios de licitación sinalados en todo o que non afecta esta corrección.</p>
    <p>Vigo, 25 de novembro de 2014</p>
    <footer><p>David Regades Fernández<br>Concelleiro delegado de Contratación</p></footer>

