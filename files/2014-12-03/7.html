---
date: '2014-12-03'
id: CA05-211114-0012
page: 49888
number: 232
agency: Consellería de Traballo e Benestar
section: IV. Oposicións e concursos.
title: >-
  ORDE do 18 de novembro de 2014 pola que se resolve a convocatoria para a
  provisión, polo sistema de libre designación, dun posto de traballo vacante
  nesta consellería.
range: Orde
url: >-
  https://www.xunta.gal/dog/Publicados/2014/20141203/AnuncioCA05-211114-0012_gl.html
---
<p>Convocada a provisión, polo sistema de libre designación, dun posto de traballo vacante no Consello Galego de Relacións Laborais-Consellería de Traballo e Benestar, anunciada pola Orde do 17 de setembro de 2014 (<em>Diario Oficial de Galicia</em> núm. 198, do 16 de outubro), de conformidade co establecido no artigo 14 da Lei 5/2008, do 23 de maio, pola que se regula o Consello Galego de Relacións Laborais; co artigo 1 das normas relativas ao funcionamento do Consello Galego de Relacións Laborais aprobadas mediante Decreto 145/2008, do 17 de xullo; co artigo 33 do Regulamento interno de organización e funcionamento, aprobado pola Resolución do 23 de outubro de 2008, e tamén de conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e en uso das atribucións conferidas polo artigo 17.4 da mesma lei, esta consellería</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante no Consello Galego de Relacións Laborais, anunciada pola Orde do 17 de setembro de 2014 (<em>Diario Oficial de Galicia</em> núm. 198, do 16 de outubro).</p>
    <p>Segundo. Adxudicar destino no posto de traballo que se indica e seleccionar a persoa funcionaria que se relaciona no anexo desta orde.</p>
    <p>Terceiro. O cesamento no destino actual do funcionario que obtivo praza producirase no prazo de tres días hábiles, contados a partir do seguinte ao da data de publicación desta orde no <em>Diario Oficial de Galicia</em>.</p>
    <p>O prazo de toma de posesión do novo destino será de tres días hábiles a partir do seguinte ao do cesamento, de non haber cambio de residencia, ou de sete días hábiles se comporta cambio de residencia. Se a persoa adxudicataria do posto obtén, coa súa toma de posesión, o reingreso ao servizo activo, o prazo será de vinte días, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro. </p>
    <p>Cuarto. A xefatura do centro en que cause baixa a persoa seleccionada, así como a daquel en que obteña destino, consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que esgota a vía administrativa, as persoas interesadas poderán interpoñer recurso potestativo de reposición, perante esta consellería, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente, perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 18 de novembro de 2014</p>
    <footer><p>Beatriz Mato Otero<br>Conselleira de Traballo e Benestar</p></footer>
    <h2>ANEXO</h2>
    <p>Apelidos e nome: Fernández Eiras, Borja.</p>
    <p>NRP: 3280795557 A2059.</p>
    <p>Grupo: C-2.</p>
    <p>Denominación do posto: secretario/a do presidente/a do C.G.RR.LL.</p>
    <p>Código: TR.I01.00.000.15770.001.</p>
    <p>Corpo/escala: xeral.</p>
    <p>Nivel: 18.</p>
    <p>Dependencia: Consello Galego de Relacións Laborais-Consellería de Traballo e Benestar.</p>
    <p>Localidade: Santiago de Compostela.</p>

