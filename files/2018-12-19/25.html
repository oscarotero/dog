---
date: '2018-12-19'
id: G0424-151118-0002
page: 52939
number: 241
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 9 de novembro de 2018, da Dirección Xeral de Enerxía e Minas,
  pola que se somete a información pública a solicitude de autorización
  administrativa e aprobación do proxecto de execución da antena de distribución
  de gas natural que dará subministración ao termo municipal da Estrada,
  promovida pola empresa Nedgia Galicia, S.A. (expediente IN627A 2018/77-0).
range: Resolución
url: >-
  https://www.xunta.gal/dog/Publicados/2018/20181219/AnuncioG0424-151118-0002_gl.html
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos, e no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese a información pública o seguinte proxecto de autorización administrativa: </p>
    <p>Peticionaria: Nedgia Galicia, S.A., con CIF A15383284, e con domicilio para os efectos de notificación na rúa Lisboa, Edificio Área Central, local 31-HIJ, 15707 Santiago de Compostela (A Coruña).</p>
    <p>Obxecto da petición: o obxecto da petición é a autorización e a aprobación do proxecto de execución da antena de distribución de gas natural que dará subministración ao termo municipal da Estrada (Pontevedra).</p>
    <p>Descrición das instalacións: </p>
    <p>Proxéctase unha antena de distribución de gas natural desde a conexión de rede da futura planta satélite de GNL (obxecto doutro proxecto) ata a conexión coa rede existente de GLP no núcleo urbano da Estrada.</p>
    <p>Construiranse 2.052 m de distribución de gas natural en polietileno tipo PE-100 e SDR 17,6/SDR 17 de DN 110 (MOP=3,5 bar) e seis (6) válvulas de corte.</p>
    <p>Esta rede principal conectarase coa rede existente de GLP que distribúe polo núcleo da Estrada ata os puntos de utilización a través das correspondentes instalacións receptoras dos usuarios.</p>
    <p>Concello: a solicitude afecta o termo municipal da Estrada, na provincia de Pontevedra. </p>
    <p>Orzamento: oitenta e seis mil novecentos cincuenta e seis con noventa e cinco céntimos (86.956,95 euros).</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos poidan presentar alegacións, no prazo de vinte (20) días a partir da data de publicación deste anuncio; poden examinar o correspondente proxecto na Dirección Xeral de Enerxía e Minas da Consellería de Economía, Emprego e Industria; Edificio Administrativo San Caetano, bloque 5, 4º andar, 15781 Santiago de Compostela, así como na Xefatura Territorial de Pontevedra da dita consellería, na rúa Fernández Ladreda, 43, 5º, 36071 Pontevedra.</p>
    <p>Santiago de Compostela, 9 de novembro de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

