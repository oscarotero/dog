---
date: '2014-04-21'
id: CA04-281113-0001
page: 18107
number: 75
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 26 de novembro de 2013, da Xefatura Territorial de Ourense, pola
  que se autoriza e se aproba o proxecto de execución dunha instalación
  eléctrica no concello de Ourense (expediente IN407A 2013/59-3).
range: Resolución
url: >-
  https://www.xunta.gal/dog/Publicados/2014/20140421/AnuncioCA04-281113-0001_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se describe:</p>
    <p>Solicitante: Aguas de las Cuencas de España, S.A.</p>
    <p>Domicilio social: Agustín de Betancour, 25, 4ª planta, 28003 Madrid.</p>
    <p>Denominación: LMT e CT depósito Caracochas.</p>
    <p>Situación: Ourense.</p>
    <p>Características técnicas: </p>
    <p>– PAS: van destensado desde o apoio nº 28-24 da LMT aérea existente dobre circuíto VLL805 e VLL804, propiedade de Unión Fenosa Distribución, S.A., con autoseccionadores e autoválvulas no apoio de formigón proxectado.</p>
    <p>– LMT subterránea de 520 m de lonxitude a 20 kV, con condutor RHZ1 2OL12/20 kV 3×(1×95 mm2), que discorre entre o PAS anterior e o CT proxectado aéreo sobre poste de formigón de 25 kVA e R/T 20.000/420-230 V.</p>
    <p>Orzamento: 48.501,43 euros.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial, resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e/ou autorizacións que sexan precisas, de acordo con outras disposicións que resulten aplicables e en especial as relativas á ordenación do territorio e o ambiente.</p>
    <p>Contra a presente resolución poderá interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución; tamén poderá interpor calquera outro recurso que considere pertinente ao seu dereito.</p>
    <p>Ourense, 26 de novembro de 2013</p>
    <footer><p>P.S.L. (Decreto 110/2013, do 4 de xullo)<br>Alfonso Tomás Paz Doniz<br>Xefe do Servizo de Administración Industrial</p></footer>

