---
date: '2014-04-21'
id: G0165-100414-0003
page: 18131
number: 75
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 8 de abril de 2014 pola que se anuncia a contratación da
  subministración sucesiva por prezos unitarios, mediante acordo marco cun único
  empresario por cada lote que se licita, de diverso material para o Laboratorio
  de sanidade e produción animal de Galicia e outros, por procedemento aberto
  suxeito a regulación harmonizada, con tramitación ordinaria e documentalmente
  simplificada (expediente 2/2014).
range: Resolución
url: >-
  https://www.xunta.gal/dog/Publicados/2014/20140421/AnuncioG0165-100414-0003_gl.html
---
<p>1. Entidade adxudicadora.</p>
    <p>a) Organismo: Consellería do Medio Rural e do Mar.</p>
    <p>b) Dependencia que tramita o expediente: Servizo de Contratación.</p>
    <p>2. Obxecto do contrato.</p>
    <p>a) Tipo: subministración.</p>
    <p>b) Descrición do obxecto: subministración sucesiva por prezos unitarios, mediante acordo marco cun único empresario por cada lote que se licita, de diverso material para o Laboratorio de sanidade e produción animal de Galicia e outros, por procedemento aberto suxeito a regulación harmonizada.</p>
    <p>c) División por lotes e número: si. </p>
    <table>
     <thead>
      <tr>
       <td>Lote</td>
       <td>Tipo de material</td>
      </tr>
     </thead>
     <tbody>
      <tr>
       <td>1</td>
       <td>Reactivos químicos.</td>
      </tr>
      <tr>
       <td>2</td>
       <td>Material diverso para laboratorio (plástico, vidro, papel...).</td>
      </tr>
      <tr>
       <td>3</td>
       <td>Equipamentos de protección individual para laboratorio.</td>
      </tr>
      <tr>
       <td>4</td>
       <td>Material específico para equipos Millipore dispoñibles no laboratorio: de purificación de auga e para análise de augas polo método de filtración de membrana con sistema Milliflex.</td>
      </tr>
      <tr>
       <td>5</td>
       <td>Medios de cultivo xerais.</td>
      </tr>
      <tr>
       <td>6</td>
       <td>Reactivos para a realización da técnica de contrainmunoelectroforese da enfermidade aleutiana do visón.</td>
      </tr>
      <tr>
       <td>7</td>
       <td>Kit Elisa para a determinación de anticorpos, antíxenos e micotoxinas.</td>
      </tr>
      <tr>
       <td>8</td>
       <td>Reactivos xerais para a realización de técnicas de fixacion de complemento.</td>
      </tr>
      <tr>
       <td>9</td>
       <td>Kits de extracción, amplificación e outros produtos para o diagnóstico de enfermidades PCR en tempo real.</td>
      </tr>
      <tr>
       <td>10</td>
       <td>Material para sistemas semiautomatizados de identificacion bioquímica e antibiograma de diferentes microorganismos de interese veterinario; detección, en alimentos destinados ao consumo animal, de diferentes microorganismos polas técnicas Elfa e reconto polo número máis probable miniaturizado.</td>
      </tr>
      <tr>
       <td>11</td>
       <td>Reactivos e materiais para cultivo de micobacterias, hemocultivo en medios líquidos, identificación de microorganismos en análises bacteriolóxicas e realización de antibiogramas con indicación de CMI; todo isto, mediante sistemas completamente automatizados.</td>
      </tr>
     </tbody>
    </table>
    <p>d) Lugar de entrega: Laboratorio de Sanidade e Produción Animal de Galicia, Lugo, a excepción do lote 8, de acordo co establecido no prego de cláusulas administrativas.</p>
    <p>e) Prazo de execución: o período de execución dos contratos que se formalicen baseados nos acordos marco, non poderá exceder –individual ou conxuntamente– o prazo de duración destes (ata o 31 de decembro de 2017). </p>
    <p>f) Admisión de prórroga: non.</p>
    <p>g) CPV: 33000000 e 18100000.</p>
    <p>h) Acordo marco: si.</p>
    <p>3. Tramitación e procedemento de adxudicación: ordinaria; aberto suxeito a regulación harmonizada.</p>
    <p>Criterios de adxudicación: recollidos no prego de cláusulas administrativas particulares.</p>
    <p>4. Orzamento base de licitación.</p>
    <p>Importe neto: 1.361.017,90 €, IVE (21 %): 285.813,76 €, importe total: 1.646.831,66 € (cuxa distribución por lotes é a que se especifica no prego de cláusulas administrativas particulares).</p>
    <p>Valor estimado: 1.633.221,48 euros (sen IVE), incluídas posibles modificacións. </p>
    <p>5. Financiamento: fondos propios da Comunidade Autónoma.</p>
    <p>6. Requisitos específicos do contratista.</p>
    <p>Solvencia económica e financeira e solvencia técnica e profesional, segundo o disposto no prego de cláusulas administrativas particulares.</p>
    <p>7. Garantías exixidas: definitiva.</p>
    <p>Lote 1: 6.131,90 € ; lote 2: 10.120,72 €; lote 3: 3.029,10 €; lote 4: 4.984,00 €; lote 5: 4.403,24 €; lote 6: 4.114,00 €; lote 7: 3.979,40 €; lote 8: 1.191,20 €; lote 9: 7.814,29 €; Lote 10: 4.430,08 €; lote 11: 17.852,96 €.</p>
    <p>8. Obtención da documentación e información.</p>
    <p>a) Entidade: Secretaría Xeral Técnica da Consellería do Medio Rural e do Mar. Servizo de Contratación.</p>
    <p>b) Domicilio: Edificio Administrativo de San Caetano, nº 5, 2º andar, 15781 Santiago de Compostela.</p>
    <p>c) Teléfonos: 981 54 57 37/981 54 57 42 (consultas administrativas) 981 54 57 33 (consultas técnicas).</p>
    <p>d) Telefax: 981 54 40 47.</p>
    <p>e) Correo electrónico: licitacion.medioruralemar@xunta.es</p>
    <p>f) Data límite de obtención de documentos e información: ata a data límite de presentación das ofertas, todos os días laborables, excepto sábados, das 9.00 ás 14.00 horas.</p>
    <p>Tamén se poderán obter os pregos relativos a esta contratación a través da internet no enderezo http://www.contratosdegalicia.es/resultado.jsp?N=20302</p>
    <p>9. Presentación das ofertas.</p>
    <p>a) Data límite de presentación: o 6 de maio de 2014.</p>
    <p>b) Documentación que hai que presentar: a indicada no prego de cláusulas administrativas particulares.</p>
    <p>c) Lugar de presentación: o único rexistro válido será a oficina de Rexistro Único e Información da Xunta de Galicia (Edificio Administrativo de San Caetano, s/n, 15781 Santiago de Compostela), poderase enviar por correo dentro do prazo de admisión sinalado a este rexistro único. Cando a oferta se envíe por correo certificado dentro do prazo de admisión, o licitador deberá xustificar a data de imposición do envío na oficina de Correos e anunciarlle a súa remisión ao órgano de contratación no mesmo día, mediante telegrama, burofax ou fax (981 54 40 47).</p>
    <p>d) Prazo en que o licitador estará obrigado a manter a súa oferta: dous (2) meses contados desde a data de apertura das proposicións.</p>
    <p>10. Apertura das ofertas.</p>
    <p>a) Enderezo: sala de xuntas da Secretaría Xeral Técnica da Consellería do Medio Rural e do Mar. </p>
    <p>b) Localidade e código postal: Santiago de Compostela 15781.</p>
    <p>c) Datas e horas: a apertura dos sobres B terá lugar, en acto público, ás 12.00 horas do 16 de maio de 2014.</p>
    <p>11. Gastos de publicidade: serán por conta do/s adxudicatario/s.</p>
    <p>12. Outras informacións: penalidades por incumprimento dos prazos de entrega e por cumprimento defectuoso (cláusula W da folla de especificacións).</p>
    <p>13. Data de envío do anuncio ao Diario Oficial de la Unión Europea: 8 de abril de 2014.</p>
    <p>Santiago de Compostela, 8 de abril de 2014</p>
    <footer><p>P.D. (Orde do 30.3.2012; DOG nº 70, do 12 de abril)<br>Alfonso García Magariños<br>Secretario xeral técnico da Consellería do Medio Rural e do Mar</p></footer>

