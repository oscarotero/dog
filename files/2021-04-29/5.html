---
date: '2021-04-29'
id: G0426-230421-0001
page: 21413
number: 80
agency: Consellería do Medio Rural
section: III. Outras disposicións.
title: >-
  ORDE do 23 de abril de 2021 pola que se modifica a Orde do 30 de decembro de
  2019 pola que se establecen as bases reguladoras para a concesión de
  subvencións para a prevención dos danos causados aos bosques por incendios,
  desastres naturais e catástrofes en montes veciñais en man común e en
  sociedades de fomento forestal (Sofor), cofinanciadas co Fondo Europeo
  Agrícola de Desenvolvemento Rural (Feader) no marco do Programa de
  desenvolvemento rural (PDR) de Galicia 2014-2020, e se convocan para o ano
  2020 (códigos de procedemento MR651A e MR651B).
range: Orde
url: >-
  https://www.xunta.gal/dog/Publicados/2021/20210429/AnuncioG0426-230421-0001_gl.html
---
<p>A Orde do 30 de decembro de 2019 pola que se establecen as bases reguladoras para a concesión de subvencións para a prevención dos danos causados aos bosques por incendios, desastres naturais e catástrofes en montes veciñais en man común e en sociedades de fomento forestal (Sofor), cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2020 (códigos de procedemento MR651A e MR651B), fixa como prazo máximo para o remate e a xustificación dos traballos o 30 de abril de 2021.</p>
    <p>No entanto, o impacto sen precedentes ocasionado pola pandemia da COVID-19 provocou a declaración da emerxencia sanitaria no territorio da Comunidade Autónoma de Galicia e a activación do Plan territorial de emerxencias de Galicia (Platerga), polo Acordo do Consello da Xunta de Galicia do 13 de marzo de 2020, e que para todo o territorio nacional o Goberno decretara o estado de alarma a través do Real decreto 463/2020, do 14 de marzo, que na súa disposición adicional terceira estableceu a suspensión dos prazos administrativos. A devandita suspensión de prazos ocasionou atrasos na resolución das axudas e, por tanto, dificultou a execución dos traballos subvencionados.</p>
    <p>Por outra banda, os traballos que recolle a orde localízanse en terreos forestais, en moitos casos de difícil acceso; e hai que sumar a todo o anterior as condicións meteorolóxicas existentes durante o inverno, que dificultaron excesivamente a normal execución destes labores. Así, durante os meses de outubro e decembro de 2020, e xaneiro e febreiro de 2021, as precipitacións rexistradas na Comunidade superaron considerablemente a media dos últimos anos, segundo revelan os informes meteorolóxicos mensuais publicados pola Consellería de Medio Ambiente, Territorio e Vivenda. </p>
    <p>Consecuentemente con todo o anterior, esta consellería, no exercicio das facultades conferidas polo artigo 34 da Lei 1/1983, do 22 de febreiro, de normas reguladoras da Xunta e da súa presidencia, </p>
    <h2>DISPOÑO:</h2>
    <p>Artigo único. Modificación da Orde do 30 de decembro de 2019 pola que se establecen as bases reguladoras para a concesión de subvencións para a prevención dos danos causados aos bosques por incendios, desastres naturais e catástrofes en montes veciñais en man común e en sociedades de fomento forestal (Sofor), cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2020 (códigos de procedemento MR651A e MR651B)</p>
    <p>A Orde do 30 de decembro de 2019 pola que se establecen as bases reguladoras para a concesión de subvencións para a prevención dos danos causados aos bosques por incendios, desastres naturais e catástrofes en montes veciñais en man común e en sociedades de fomento forestal (Sofor), cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2020 (códigos de procedemento MR651A e MR651B), queda modificada como segue:</p>
    <p>O número 2 do artigo 20 queda redactado como segue:</p>
    <p>2. O prazo máximo para o remate e a xustificación dos traballos finaliza o 31 de maio de 2021.</p>
    <p>Disposición derradeira única </p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 23 de abril de 2021</p>
    <footer><p>José González Vázquez<br>Conselleiro do Medio Rural</p></footer>

