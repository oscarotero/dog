---
date: '1995-02-22'
id: 9AE6
page: 1
number: 37
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 16 de xaneiro de 1995, do Servicio de Estructuras e
  Desenvolvemento Rural da Coruña, pola que se anuncia a aprobación do acordo de
  concentración da zona de San Miguel e San Pedro de Sarandón (Vedra-A Coruña).
range: Resolución
url: 'https://www.xunta.gal/dog/Publicados/1995/19950222/Anuncio9AE6_gl.html'
---
<p>Ponse en coñecemento de tódolos interesados na concentración parcelaria da zona de San Miguel e San Pedro de Sarandón (Vedra-A Coruña), declarada de utilidade pública e de urxente execución polo Decreto 218/1986, do 4 de xuño (DOG nº 138, do 17 de xullo de 1986), os extremos seguintes:</p>
<p>Primeiro.-O acordo de concentración parcelaria da zona de San Miguel e San Pedro de Sarandón (Vedra-A Coruña) foi aprobado pola Dirección Xeral de Estructuras e Desenvolvemento Rural con data do 16 de novembro de 1994, unha vez modificado o proxecto á vista do resultado da enquisa deste último.</p>
<p>Segundo.-O acordo de concentración estará exposto ó público no Concello de Vedra e nos lugares de costume da parroquia durante trinta días hábiles, contados desde o seguinte ó da última publicación desta resolución no Diario Oficial de Galicia e no Boletín Oficial da provincia.</p>
<p>Terceiro.-No mencionado prazo de trinta días cabe interpoñer recurso de alzada ante o conselleiro de Agricultura, Gandería e Montes, podendo os recorrentes presenta-lo recurso na Xefatura do Servicio de Estructuras e Desenvolvemento Rural (edificio administrativo de Monelos, s/n, 6º planta, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38.4 da Lei de réxime xurídico das administracións públicas e do procedemento administrativo común, expresando no escrito un domicilio dentro do Concello para facérlle-las notificacións que procedan.</p>
<p>Notifícase, por último, que o acordo de concentración parcelaria só poderá ser obxecto de recurso de alzada se se infrinxen as formalidades prescritas para a súa elaboración e publicación ou se non se axustase ás bases, segundo preceptúan os artigos 40 e 41 da Lei 10/1985, do 14 de agosto, de concentración parcelaria para Galicia.</p>
<p>A Coruña, 16 de xaneiro de 1995.</p>
<p>Rogelio del Valle Muñoz-Cobo</p>
<p>Xefe do Servicio de Estructuras e Desenvolvemento</p>
<p>Rural da Coruña</p>

