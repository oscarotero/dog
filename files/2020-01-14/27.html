---
date: '2020-01-14'
id: G0424-161219-0011
page: 1784
number: 8
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 16 de decembro de 2019, da Xefatura Territorial de Lugo, pola
  que se somete a información pública a solicitude para a declaración de urxente
  ocupación para efectos de expropiación forzosa dos bens e dereitos necesarios
  para continuar coas labores de explotación mineira Lamas Vilarchao fracción II
  número  5358.2 e emasías, no Concello da Fonsagrada (expediente IN 334A
  2018-1).
range: Resolución
url: >-
  https://www.xunta.gal/dog/Publicados/2020/20200114/AnuncioG0424-161219-0011_gl.html
---
<p>A empresa Europizarras, S.L. con domicilio social en lugar de Vilarchao-Lamas de Campos, s/n, Lugo, solicitou a declaración de urxente ocupación para a expropiación forzosa dos terreos situados no termo municipal da Fonsagrada que se relacionan no anexo e que son necesarios para continuar cos labores propios da concesión de explotación mineira <em>Lamas Vilarchao</em> fracción II nº 5358.2 e demasías. Esta solicitude faise ao abeiro do artigo 105 da Lei 22/1973, do 21 de xullo, de minas, e do artigo 52 da Lei de expropiación forzosa, do 16 de decembro de 1954.</p>
    <p>De acordo cos artigos 18 e 19 da citada Lei de expropiación e nos artigos 17, 18, 24 e 56 do regulamento, do 26 de abril de 1957, en concordancia co establecido no artigo 83 da Lei 39/2015, do 1 de outubro, do procedemento administrativo común das administracións públicas, ábrese un período de información pública polo prazo de vinte días hábiles, contados a partir do día seguinte ao da última publicación desta resolución.</p>
    <p>Durante este prazo, aquelas persoas ou entidades que se consideren afectadas poderán examinar o expediente nesta xefatura territorial (Edificio Administrativo da Xunta de Galicia, rolda da Muralla, nº 70, Lugo) e presentar alegacións que consideren convenientes ou achegar cantos datos permitan a rectificación de posibles erros cometidos na relación de propietarios e predios afectados.</p>
    <p>Todas as alegacións deberán dirixirse a esta Xefatura Territorial da Consellería de Economía, Emprego e Industria de Lugo, no enderezo antes indicado ou a través de calquera das formas sinaladas no artigo 16 da citada Lei 39/2015, do 1 de outubro.</p>
    <p>Lugo, 16 de decembro de 2019</p>
    <footer><p>Pilar Fernández López<br>Xefa territorial de Lugo</p></footer>
    <h2>ANEXO</h2>
    <h3>Relación de bens e dereitos afectados</h3>
    <p>Provincia: Lugo.</p>
    <p>Termo municipal: A Fonsagrada.</p>
    <table>
     <tbody>
      <tr>
       <td>Polígono 
        catastro</td>
       <td>Parcela
        catastro</td>
       <td>Parcela
        partición 
        fongate</td>
       <td>Superficie (m2) partición 
        fongate/catastro</td>
       <td>Propietario, partición
        fongate/catastro</td>
       <td>Tipo de terreo</td>
      </tr>
      <tr>
       <td>118</td>
       <td>378/391/
        362/384</td>
       <td>60</td>
       <td>18.484</td>
       <td>Casa da Barreira
        José Pérez López e María Isabel López Fernández</td>
       <td>Arboredo, monte baixo e
        improdutivo</td>
      </tr>
      <tr>
       <td>118</td>
       <td>215</td>
       <td></td>
       <td>1.461</td>
       <td>Asunción García Rodríguez</td>
       <td>Prado e monte con arboredo</td>
      </tr>
      <tr>
       <td>118</td>
       <td>384</td>
       <td></td>
       <td>284.544</td>
       <td>Europizarras, S.A. (15 partes)
        Casa de Conde (1 parte)
        Belinda López Osorio
        Casa de Gómez (1 parte)
        José Javier Gómez López</td>
       <td>Matogueira con pés illados e alterado</td>
      </tr>
     </tbody>
    </table>

