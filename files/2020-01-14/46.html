---
date: '2020-01-14'
id: L178-231219-0002
page: 1814
number: 8
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle do ámbito 01 do ARI de
  Vite. Grupo de vivendas Nosa Señora de Belén.
range: Anuncio
url: >-
  https://www.xunta.gal/dog/Publicados/2020/20200114/AnuncioL178-231219-0002_gl.html
---
<p>O Pleno da Corporación, na sesión ordinaria que tivo lugar o día 10 de abril de 2019, adoptou o seguinte acordo:</p>
    <p>Aprobar definitivamente o estudo de detalle do ámbito 01 do ARI de Vite (Grupo de vivendas Nosa Señora de Belén), coas condicións sinaladas no citado acordo.</p>
    <p>A aprobación definitiva do estudo de detalle supón a delimitación espacial do ámbito da actuación, para os efectos do disposto polo artigo 24 do Real decreto lexislativo 7/2015, que habilita a ocupación do dominio público e das superficies comúns de uso privativo para a instalación de ascensores ou outros elementos que aseguren a accesibilidade universal, así como para a realización de obras ou instalacións que reduzan a demanda enerxética.</p>
    <p>O acordo de aprobación definitiva publicarase no Diario Oficial de Galicia, e a normativa e ordenanzas, publicaranse no Boletín Oficial da provincia.</p>
    <p>Así mesmo, remitirase á Consellería de Medio Ambiente, Territorio e Vivenda a documentación exixida polo artigo 88.3 da LSG, para os efectos de inscribir o estudo de detalle no Rexistro de Planeamento Urbanístico de Galicia.</p>
    <p>En todo caso, e de conformidade co exixido polo artigo 199.4 do RLSG, a eficacia do acto de aprobación definitiva e a entrada en vigor do Plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co artigo 65.4 da mesma lei.</p>
    <p>Así mesmo, notificarase persoalmente o acordo ás persoas que formularon alegacións.</p>
    <p>Con data do 2 de decembro de 2019, preséntase un documento refundido que recolle as cuestións sinaladas no acordo de aprobación definitiva.</p>
    <p>Contra o acordo da aprobación definitiva do citado estudo de detalle, poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 11 de decembro de 2019</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

