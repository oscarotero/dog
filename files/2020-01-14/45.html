---
date: '2020-01-14'
id: L178-231219-0001
page: 1813
number: 8
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO relativo á ampliación dos usos dotacionais permitidos polo vixente
  Plan parcial do SUNP-14 (Tras Paxonal) na reserva de equipamento docente DOC.
range: Anuncio
url: >-
  https://www.xunta.gal/dog/Publicados/2020/20200114/AnuncioL178-231219-0001_gl.html
---
<p>O Pleno da Corporación, na sesión ordinaria celebrada o día 27 de novembro de 2019, adoptou, entre outros, o seguinte acordo:</p>
    <p>Ao abeiro do previsto nos artigos 42.2 da LSG e 65.7 do seu regulamento, ampliar os usos dotacionais permitidos polo vixente Plan parcial do SUNP-14 (Tras Paxonal) na reserva de equipamento docente DOC, autorizando, ademais do de equipamento docente, os seguintes de carácter dotacional e titularidade pública: asistencial, sociocultural, institucional-administrativo, deportivo, servizos públicos e dotacional múltiple.</p>
    <p>O acordo publicarase no Boletín Oficial da provincia e no Diario Oficial de Galicia. Así mesmo, remitirase á Consellería de Medio Ambiente, Territorio e Vivenda, para os efectos de inscribir a citada ampliación de usos no Rexistro de Planeamento Urbanístico de Galicia.</p>
    <p>En todo caso, e de conformidade co exixido polo artigo 199.4 do RLSG, a eficacia do acordo queda condicionada ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co 65.4 da mesma lei.</p>
    <p>Contra este acordo poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 5 de decembro de 2019</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

