---
date: '2017-01-11'
id: C141-030117-0001
page: 1573
number: 7
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 3 de xaneiro de 2017 pola que se someten a información pública o
  anteproxecto e o estudo de impacto ambiental para o proxecto da dragaxe da
  canle de acceso ao porto de Pontevedra no río Lérez, situado no concello de
  Pontevedra, promovido por esta entidade, dependente da Consellería do Mar.
range: Resolución
url: >-
  https://www.xunta.gal/dog/Publicados/2017/20170111/AnuncioC141-030117-0001_gl.html
---
<p>Para os efectos previstos no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos (BOE núm. 23, do 26 de xaneiro), faise público que, por espazo de trinta (30) días hábiles, contados a partir do día seguinte ao da publicación deste anuncio, quedarán expostos en horas de atención ao público o anteproxecto e o estudo de impacto ambiental do proxecto referido no encabezamento, co fin de que calquera interesado poida consultalo e, se é o caso, formular nese prazo as alegacións, suxestións e/ou observacións que considere convenientes. </p>
    <p>A documentación que se expón é:</p>
    <p>• Estudo de impacto ambiental para o proxecto de dragaxe da canle de acceso ao porto de Pontevedra no río Lérez (Pontevedra).</p>
    <p>• Anteproxecto de dragaxe da canle de acceso ao porto de Pontevedra no río Lérez (Pontevedra).</p>
    <p>Para iso poranse á disposición dos administrados, en horario de atención ao público, exemplares da citada documentación nas seguintes dependencias:</p>
    <p>• Portos de Galicia. Área de Infraestruturas, Medio Ambiente e Seguridade (pza. Europa, 5, A-6º, 15707 Santiago de Compostela).</p>
    <p>• Portos de Galicia. Zona Sur (rúa Víctor Said Armesto, 1, plantas 1ª e 2ª, 36001 Pontevedra).</p>
    <p>• Servidor web da entidade pública Portos de Galicia, na seguinte ligazón:</p>
    <p>http://www.portosdegalicia.es/gl/documentacion/pregos-e-documentos.html</p>
    <p>Santiago de Compostela, 3 de xaneiro de 2017</p>
    <footer><p>José Juan Durán Hermida<br>Presidente de Portos de Galicia</p></footer>

