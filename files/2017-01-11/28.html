---
date: '2017-01-11'
id: O143-040117-0002
page: 1550
number: 7
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 4 de xaneiro de 2017 pola que se anuncia a licitación, polo
  procedemento aberto, documentalmente simplificado con varios criterios de
  adxudicación, trámite ordinario e anticipado de gasto, para a contratación do
  servizo, non suxeito a regulación harmonizada, de asistencia técnica á
  dirección facultativa de obra hidráulica na execución das melloras no
  abastecemento de Cesuras, cofinanciada nun 75 % pola Unión Europea a través do
  Fondo Europeo Agrícola de Desenvolvemento Rural (Feader) no marco do Programa
  de desenvolvemento rural Galicia 2014-2020 (clave OH.915.1125).
range: Resolución
url: >-
  https://www.xunta.gal/dog/Publicados/2017/20170111/AnuncioO143-040117-0002_gl.html
---
<footer><p><img src="/dog/Publicados/2017/20170111/AnuncioO143-040117-0002_gl-web-images/fondo%20gallego_fmt.jpeg" alt="missing image file"></p></footer>
    <p>1. Entidade adxudicadora. Datos xerais e datos para a obtención da información:</p>
    <p>a) Organismo: Augas de Galicia.</p>
    <p>b) Dependencia que tramita o expediente: Contratación.</p>
    <p>c) Obtención de documentación e información:</p>
    <p>1º. Dependencia: Augas de Galicia.</p>
    <p>2º. Enderezo: Doutor Maceira, nº 18, baixo.</p>
    <p>3º. Localidade e código postal: Santiago de Compostela 15706.</p>
    <p>4º. Teléfonos: 981 95 74 01 e 981 95 74 27.</p>
    <p>5º. Fax: 981 95 74 03 e 881 99 96 94.</p>
    <p>6º. Correo electrónico: contratacion.epaugasdegalicia@xunta.gal</p>
    <p>7º. Enderezo da internet do perfil do contratante: </p>
    <p>http://www.contratosdegalicia.gal/consultaOrganismo.jsp?N=216 </p>
    <p>Tamén se terá acceso ao perfil do contratante desde a Plataforma de contratos públicos de Galicia a través de http://www.xunta.gal e desde a Plataforma de contratación do sector Público https://contrataciondelestado.es por medio de enlaces de interese ás plataformas de contratación das comunidades autónomas e na páxina web: http://augasdegalicia.xunta.gal/</p>
    <p>8º. Data límite de obtención de documentación e información: coincide coa data límite de presentación de ofertas.</p>
    <p>d) Número de expediente: OH.915.1125.</p>
    <p>2. Obxecto do contrato:</p>
    <p>a) Tipo: contrato administrativo de servizo.</p>
    <p>b) Descrición: asistencia técnica á dirección facultativa de obra hidráulica na execución das melloras no abastecemento de Cesuras. Oza-Cesuras (A Coruña).</p>
    <p>c) Lugar de execución: Oza-Cesuras (A Coruña).</p>
    <p>d) Prazo de execución: once (11) meses.</p>
    <p>e) Admisión de prórroga: non procede prórroga que implique incremento de gasto.</p>
    <p>f) CPV (referencia de nomenclatura): 71311100-2.</p>
    <p>3. Tramitación e procedemento:</p>
    <p>a) Tramitación: ordinaria da licitación e anticipada de gasto.</p>
    <p>b) Procedemento: aberto con varios criterios de valoración e non suxeito a regulación harmonizada.</p>
    <p>c) Criterios de adxudicación: a pluralidade dos criterios de valoración enumérase e detállase coas súas puntuacións e ponderacións no prego de cláusulas administrativas particulares e no perfil do contratante.</p>
    <p>4. Valor estimado do contrato: 30.961,44 euros. Inclúe os orzamentos de licitación e das eventuais modificacións contractuais previstas.</p>
    <p>5. Orzamento base de licitación:</p>
    <p>a) Importe neto: 27.720,33 euros. Importe total: 33.541,60 euros.</p>
    <p>6. Financiamento europeo:</p>
    <p>– Esta actuación cofinanciaraa a Unión Europea a través do Fondo Europeo Agrícola de Desenvolvemento Rural (Feader) nun 75 % do gasto elixible, no marco do Programa de desenvolvemento rural (PDR) Galicia 2014-2020. O 25 % restante do gasto elixible cofinanciarano Augas de Galicia nun 17,50 % e polo Ministerio de Agricultura e Pesca, Alimentación e Medio Ambiente nun 7,50 %. As actuacións enmárcanse dentro do Programa de desenvolvemento rural na medida 07, Servizos básicos e renovación de poboacións en zonas rurais, submedida 7.2, Apoio aos investimentos na creación, mellora ou ampliación de todo tipo de pequenas infraestruturas, incluídos os investimentos en enerxías renovables e aforro de enerxía, e prioridade 6 de desenvolvemento rural, Fomentar a inclusión social, a redución da pobreza e o desenvolvemento económico nas zonas rurais. Europa inviste no rural.</p>
    <p>7. Garantías exixidas. Provisoria: non se exixe. Definitiva (%): 5 % do orzamento base de licitación, IVE excluído.</p>
    <p>8. Requisitos específicos do contratista:</p>
    <p>a) Solvencia: as condicións mínimas da solvencia económica e financeira acreditaranse coa cifra anual de negocios e da técnica ou profesional coa relación dos servizos realizados cun importe mínimo, para cada unha delas, de 5.544,07 euros nos termos expresados no cadro de características do contrato e na cláusula 6.1.4.1 do prego administrativo.</p>
    <p>9. Presentación de ofertas ou de solicitudes de participación:</p>
    <p>a) Data límite de presentación: 31 de xaneiro de 2017.</p>
    <p>b) Modalidade de presentación: a establecida no prego de cláusulas administrativas particulares. As proposicións axustaranse estritamente aos modelos que se inclúen no citado prego. O procedemento é documentalmente simplificado en relación coa documentación que se vai presentar no sobre A.</p>
    <p>c) Lugar de presentación: </p>
    <p>1º. Dependencia: Augas de Galicia, no seu rexistro e nos días e horas hábiles de oficina (de luns a venres e das 9.00 ás 14.00 horas).</p>
    <p>2º. Enderezo: Doutor Maceira, nº 18, baixo.</p>
    <p>3º. Localidade e código postal: Santiago de Compostela 15706.</p>
    <p>d) Admisión de variantes: non se admiten.</p>
    <p>e) Prazo durante o cal o licitador estará obrigado a manter a súa oferta: dous (2) meses, desde a apertura en acto público, segundo se indica no punto seguinte, das ofertas contidas no sobre C.</p>
    <p>10. Apertura das ofertas:</p>
    <p>a) Descrición: a apertura, comprobación e valoración separada do sobre A, relativo á documentación acreditativa dos requisitos de aptitude para contratar, do sobre B, cos elementos da oferta non valorables de forma automática, e do sobre C cos da oferta que admiten unha valoración mediante a aplicación de fórmulas, realizarase conforme o disposto no prego administrativo e na normativa de contratos do sector público.</p>
    <p>b) Enderezo: Augas de Galicia, rúa Doutor Maceira, nº 18, baixo.</p>
    <p>c) Localidade e código postal: Santiago de Compostela 15706.</p>
    <p>d) Data e hora: a apertura en acto público do sobre B terá lugar o 15 de febreiro de 2017 ás 9.00 horas e do sobre C na data e hora que se lles notificará aos licitadores, por fax ou calquera outro medio admitido, e publicarase no perfil do contratante con dous días hábiles de antelación á súa realización.</p>
    <p>11. Gastos de publicidade: por conta do licitador seleccionado para ser adxudicatario.</p>
    <p>12. Outras informacións:</p>
    <p>a) Modificacións previstas: prevese no contrato a posibilidade da súa eventual modificación nos termos expresados no prego de cláusulas administrativas particulares.</p>
    <p>b) As ofertas tamén poderán presentarse por correo, segundo o disposto no artigo 80.4 do Regulamento xeral da Lei de contratos das administracións públicas; neste caso o licitador deberá anunciar ao órgano de contratación, no mesmo día da imposición na oficina de Correos, mediante fax ou telegrama, a remisión da documentación para concorrer á licitación, así como xustificar a data de imposición do envío. </p>
    <p>c) Idioma: galego, castelán ou nos idiomas da Unión Europea, acompañado de tradución oficial.</p>
    <p>d) Forma xurídica de agrupación de empresas, se é o caso: unión de empresarios.</p>
    <p>e) Apertura do sobre A: terá lugar en acto previo a comprobación da documentación xeral segundo se especifica no prego de cláusulas administrativas particulares.</p>
    <p>f) Apertura e valoración das ofertas dos sobres B e C: a apertura do sobre B e a súa valoración realizaranse con anterioridade á apertura e valoración do contido do sobre C. No caso de que os actos públicos de apertura das ofertas se modifiquen notificarase esta circunstancia aos licitadores presentados e farase pública no perfil do contratante.</p>
    <p>g) Publicidade de resultados: as datas e os resultados das aperturas dos sobres A, B e C, así como da adxudicación e formalización do contrato faranse públicas no perfil do contratante.</p>
    <p>h) Formalización do contrato: o contrato perfeccionarase coa súa formalización, que se efectuará no prazo previsto no cadro de características.</p>
    <p>i) Expediente anticipado de gasto: esta contratación está suxeita á condición suspensiva da existencia de crédito adecuado e suficiente para financiar as obrigas que dela derivan no exercicio correspondente.</p>
    <p>Santiago de Compostela, 4 de xaneiro de 2017</p>
    <footer><p>A presidenta de Augas de Galicia<br>P.D. (Resolución do 30.1.2012; DOG núm. 21, do 31 de xaneiro)<br>Roberto Rodríguez Martínez<br>Director de Augas de Galicia</p></footer>

