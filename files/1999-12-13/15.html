---
date: '1999-12-13'
id: 12FDA
page: 14
number: 238
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de outubro de 1999, da Dirección Xeral de Industria, pola que
  se autorizan as instalacións electromecánicas e se aproba o proxecto de
  execución do parque eólico denominado Forgoselo. (Expediente 8/1998).
range: Resolución
url: 'https://www.xunta.gal/dog/Publicados/1999/19991213/Anuncio12FDA_gl.html'
---
<p>Examinado o expediente instruído por instancia de Gamesa Energía, S.A. (anteriormente denominada Gamesa Promoción Eólica, S.A.) con domicilio para efectos de notificacións en Avda. do Cruceiro da Coruña, 201-A, C.P. 15705 Santiago de Compostela (A Coruña), sobre autorización das instalacións do parque eólico denominado Forgoselo; resultan os seguintes</p>
<p>Antecedentes de feito:</p>
<p>Primeiro.-O 14 de decembro de 1998, Luis Caamaño Martínez, en nome e representación de Gamesa</p>
<p>Energía, S.A. solicitou a autorización administrativa e aprobación do proxecto de execución do parque eólico denominado Forgoselo, de 24,42 MW, e presentar a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e o Decreto 205/1995, mediante resolución da Delegación Provincial da Consellería de Industria e Comercio na Coruña do 15 de xaneiro</p>
<p>de 1999, publicada no BOP do 13 de febreiro de 1999, no diario El Ideal Gallego do 9 de febreiro de 1999, no DOG do 8 de febreiro de 1999 e nos taboleiros de anuncios dos concellos de San Sadurniño e A Capela.</p>
<p>Durante a fase de información pública recibíronse as seguintes alegacións:</p>
<p>De Endesa, S.A.:</p>
<p>1º O prazo sinalado no Art. 12 do Decreto 205/1995, do 6 de xullo, foi excedido (data de publicación 1ª fase-Art. 10 do 30 de xuño. Data de presentación do proxecto-2ª fase-Art. 12 o 14 de decembro de 1998), polo que procede a caducidade do expediente e a nulidade das actuacións practicadas.</p>
<p>2º Identificación do solicitante como Gamesa Promoción Eólica, S.A. e na instancia sinálase a posible solicitude de cambio de nome a unha sociedad do grupo Gamesa, con anterioridade Gamesa Energía, S.A., polo que cabe preguntarse ¿quen é realmente a entidade peticionaria?.</p>
<p>Da Asociación de Monte Forgoselo:</p>
<p>1º Presentación do proxecto na 2ª fase extemporánea (14 de decembro de 1998).</p>
<p>2º A documentación que se xunta non se axusta ós requisitos esixidos no artigo 12 do Decreto 205/1995, entre outros os do estudio técnico-económico de viabilidade cando se acompaña balance económico de 1995.</p>
<p>As citadas alegacións foron remitidas á empresa Gamesa Energía, S.A. e contestadas por esta dentro do prazo regulamentariamente establecido.</p>
<p>Terceiro.-O 16 de xullo de 1999, a Delegación Provincial da Consellería de Industria e Comercio na Coruña emitiu informe sobre o citado proxecto, indicando que cumpre a regulamentación técnica vixente. As características básicas do proxecto son:</p>
<p>Localización e coordenadas poligonais:</p>
<p>NomeConcelloVértices</p>
<p>ForgoseloA CapelaX     Y</p>
<p>San Sadurniño</p>
<p>0.574.000 4.816.500</p>
<p>0.581.500 4.816.500</p>
<p>0.581.500 4.812.000</p>
<p>0.577.000 4.812.000</p>
<p>Nº de aeroxeradores: 37.</p>
<p>Potencia unitaria por aeroxerador: 660 kW.</p>
<p>Potencia total instalada: 24,42 MW.</p>
<p>Producción anual neta estimada: 76.368 MWh/ano.</p>
<p>Investimento previsto: 3.122.645.151 ptas.</p>
<p>Cuarto.-O 15 de xullo de 1999, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Fundamentos de dereito:</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro e o Decreto 205/1995, do 6 de xullo xa citados.</p>
<p>Segundo.-Á vista das alegacións presentadas, da contestación dada a estas por parte da empresa promotora e do resto de documentación que figura no expediente, queda de manifesto que non se poden acepta-las alegacións presentadas polos interesados polas razóns que a continuación se indican:</p>
<p>1. Non se presentaron solicitudes en competencia e o proxecto de execución foi admitido a trámite, polo que non procede a caducidade.</p>
<p>2. Respecto ós cambios de titularidade de Gamesa Promoción Eólica, S.A., a Gamesa Energía, S.A., é a mesma sociedade, xa que o único que se produciu é un cambio de denominación social.</p>
<p>3. A competencia técnico-económica de Gamesa Energía, S.A. está suficientemente contrastada.</p>
<p>Terceiro.-No expediente instruído para o efecto, cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas</p>
<p>RESOLVE:</p>
<p>Autorizar a Gamesa Energía, S.A. a instalación dos equipos electromecánicos do parque eólico denominado Forgoselo, que se situará nos concellos da Capela e San Sadurniño.</p>
<p>Aproba-lo proxecto de execución da dita instalación.</p>
<p>Todo iso de acordo coas condicións seguintes:</p>
<p>Primeira.-Gamesa Energía, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento desta autorización, unha fianza de 62.452.903 pesetas, importe do 2% do orzamento que figura no expediente para garanti-lo cumprimento das súas obrigacións, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, número 39 do Decreto 1775/1967, do 22 de xullo, e será devolta unha vez se formalice a acta de posta en marcha das instalacións.</p>
<p>Segunda.-As instalacións que se autorizan realizaranse de acordo coas especificacións e planos que figuran no proxecto presentado pola empresa cun orzamento de 3.122.645.151 ptas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización da Dirección Xeral de Industria. Así mesmo, a Delegación Provincial de Industria e Comercio na Coruña poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio na Coruña inspeccionará a totalidade das obras e montaxes efectuadas e verificará o cumprimento dos compromisos contraídos por Gamesa Energía, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no Art. 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 15 de xullo de 1999, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto esta autorización por calquera das causas establecidas no artigo 34 do Decreto 1175/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que coiden pertinente.</p>
<p>Santiago de Compostela, 20 de outubro de 1999.</p>
<p>Joaquín del Moral Crespo</p>
<p>Director xeral de Industria</p>

