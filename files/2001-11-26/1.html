---
date: '2001-11-26'
id: 12C5E
page: 15
number: 228
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Decreto 294/2001, do 22 de novembro, polo que se modifican os prezos do Diario
  Oficial de Galicia.
range: Decreto
url: 'https://www.xunta.gal/dog/Publicados/2001/20011126/Anuncio12C5E_gl.html'
---
<p>O Diario Oficial de Galicia, órgano oficial de difusión e expresión da actividade administrativa da Comunidade Autónoma de Galicia, vén publicándose ininterrompidamente desde 1982.</p>
<p>En 2001, por Decreto 236/2000, produciuse a última modificación nos prezos da subscrición e da inserción de anuncios, pero razóns tales como un mellor axuste nos seus custos, a necesidade de prestar un mellor servicio ós cidadáns e de seguir proporcionándolles acceso gratuíto ós contidos do DOG por Internet durante quince días, así como o incremento de paxinación e do IPC fan aconsellable proceder a unha revisión dos prezos.</p>
<p>Na súa virtude, e de acordo co artigo 12 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, por proposta do conselleiro da Presidencia e Administración Pública tralo informe favorable da Consellería de Economía e Facenda e logo de deliberación do Consello da Xunta de Galicia na súa reunión do día vintedous de novembro de dous mil un,</p>
<p>DISPOÑO:</p>
<p>Artigo 1º</p>
<p>1. Establécense os seguintes prezos de subscrición anual para o Diario Oficial de Galicia:</p>
<p>-Subscrición en papel en galego ou castelán: 130,58 euros/ano.</p>
<p>-Subscrición por Internet en galego ou castelán: 145,66 euros/ano.</p>
<p>-Subscrición por Internet en galego ou castelán dos anos anteriores: 91,95 euros/ano.</p>
<p>2. Establécense igualmente os seguintes prezos para outros productos do Diario Oficial de Galicia:</p>
<p>-CD-Rom do ano 2001 para non subscritores: 91,95 euros/exemplar.</p>
<p>-CD-Rom dos anos anteriores: 91,95 euros/exemplar.</p>
<p>-Exemplar solto do DOG en papel: 0,80 euros.</p>
<p>3. O aboamento do prezo anual da subscrición ó DOG en papel dá dereito á recepción do CD-Rom correspondente ó mesmo período, sempre que o subscritor así o solicite ó formaliza-la subscrición.</p>
<p>4. O aboamento do prezo anual da subscrición ó DOG por Internet dá igualmente dereito á recepción do CD-Rom correspondente ó mesmo período, sempre que o subscritor así o solicite ó formaliza-la subscrición. Rematado este período o subscritor con</p>
<p>tinuará con dereito de acceso ós exemplares pagados sempre que permaneza como tal.</p>
<p>5. O prezo do acceso por Internet ós DOG correspondentes ó período comprendido entre o 1º de xullo de 1995 e o 31 de decembro de 2001 fíxase en 551,73 euros. Este dereito de acceso, que require a subscrición ó ano que corre, ten vixencia mentres o interesado continúe como subscritor. Se a subscrición se fai por un número de anualidades distinto o prezo será de 91,95 euros cada unha, pero requirirá igualmente a subscrición ó ano que corre.</p>
<p>Artigo 2º</p>
<p>O prezo dos anuncios no Diario Oficial de Galicia fíxase para cada liña en columna de 18 cíceros en:</p>
<p>a) Procedemento ordinario: 4,69 euros.</p>
<p>b) Procedemento urxente: 9,38 euros.</p>
<p>Artigo 3º</p>
<p>Os prezos establecidos nos artigos anteriores entenderanse, se é o caso, co IVE incluído.</p>
<p>Disposicións derradeiras</p>
<p>Primeira.-Os prezos establecidos neste decreto entrarán en vigor o día 1 de xaneiro de 2002.</p>
<p>Segunda.-Facúltase o conselleiro da Presidencia e Administración Pública para dicta-las disposicións necesarias para o desenvolvemento e aplicación deste decreto.</p>
<p>Santiago de Compostela, vintedous de novembro de dous mil un.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

