---
date: '2001-11-26'
id: 12CA2
page: 15
number: 228
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 6 de novembro de 2001, da Xefatura Provincial de Estradas de
  Lugo, pola que se sinala a data para o levantamento das actas previas á
  ocupación polo trámite de urxencia, para a expropiación dos bens e dereitos
  afectados polas obras do proxecto de acondicionamento da estrada LU-170,
  treito: MománParga, clave: N/LU/91.5, termos municipais de Xermade e Guitiriz.
range: Resolución
url: 'https://www.xunta.gal/dog/Publicados/2001/20011126/Anuncio12CA2_gl.html'
---
<p>O artigo 28 do vixente Estatuto de autonomía de Galicia, establece no seu punto 2º a competencia da Comunidade Autónoma de Galicia para o desenvolvemento lexislativo e execución da lexislación do Estado en materia de expropiación forzosa.</p>
<p>As obras sinaladas no encabezamento desta resolución están incluídas no programa de obras que se van realizar con cargo ó programa 413-B, construcción, conservación e explotación de estradas.</p>
<p>Con data do 3 de abril de 2001 procédese á aprobación do proxecto das obras de acondicionamento da estrada LU-170, treito: Momán-Parga, clave: N/LU/91.5, termos municipais de Xermade e Gui</p>
<p>tiriz, polo director xeral de Obras Públicas por delegación do conselleiro de Política Territorial, Obras Públicas e Vivenda.</p>
<p>Con data do 26 de abril de 2001 a Xunta de Galicia procedeu á declaración de utilidade pública e urxente ocupación dos bens e dereitos necesarios para efectos de expropiación para a mencionada obra polo Decreto 100/2001, publicado no DOG nº 94, do 16 de maio de 2001.</p>
<p>Na súa virtude, e en cumprimento do disposto no artigo 52 da vixente Lei de expropiación forzosa, do 16 de decembro de 1954, e 56 e seguintes do Regulamento para a súa aplicación, esta xefatura, no uso das facultades que lle confiere o artigo 98 da mencionada lei, resolveu convoca-los titulares de bens e dereitos afectados, que figuran nas relacións expostas nos concellos de Guitiriz e Xermade, para que comparezan no lugar, data e hora que se citan para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, e os prexuízos derivados da rápida ocupación, sen prexuízo de se trasladaren ó lugar dos predios se o consideran necesario.</p>
<p>Casa do Concello de Guitiriz.</p>
<table><tbody><tr><td></td></tr>
<tr><td>Data</td><td>Hora</td><td>Número predio</td></tr>
<tr><td></td></tr>
</tbody></table>
<table><tbody><tr><td>8 de xaneiro de 2002</td><td>Das 10 ás 14</td><td>Do 001 ó 070</td></tr>
<tr><td>9 de xaneiro de 2002</td><td>Das 10 ás 14</td><td>Do 071 ó 141</td></tr>
<tr><td>10 de xaneiro de 2002</td><td>Das 10 ás 14</td><td>Do 142 ó 212</td></tr>
<tr><td>11 de xaneiro de 2002</td><td>Das 10 ás 14</td><td>Do 213 ó 283</td></tr>
<tr><td>14 de xaneiro de 2002</td><td>Das 10 ás 14</td><td>Do 284 ó 354</td></tr>
<tr><td>15 de xaneiro de 2002</td><td>Das 10 ás 14</td><td>Do 355 ó 425</td></tr>
<tr><td>16 de xaneiro de 2002</td><td>Das 10 ás 14</td><td>Do 426 ó 496</td></tr>
<tr><td>17 de xaneiro de 2002</td><td>Das 10 ás 14</td><td>Do 497 ó 567</td></tr>
<tr><td>18 de xaneiro de 2002</td><td>Das 10 ás 14</td><td>Do 568 ó 638</td></tr>
<tr><td>21 de xaneiro de 2002</td><td>Das 10 ás 14</td><td>Do 639 ó 709</td></tr>
<tr><td>22 de xaneiro de 2002</td><td>Das 10 ás 14</td><td>Do 710 ó 780</td></tr>
<tr><td>23 de xaneiro de 2002</td><td>Das 10 ás 14</td><td>Do 781 ó final</td></tr>
</tbody></table>
<p>Casa do Concello de Xermade.</p>
<table><tbody><tr><td></td></tr>
<tr><td>Data</td><td>Hora</td><td>Número predio</td></tr>
<tr><td></td></tr>
</tbody></table>
<table><tbody><tr><td>24 de xaneiro de 2002</td><td>Das 10 ás 14</td><td>Do 001 ó 040</td></tr>
<tr><td>25 de xaneiro de 2002</td><td>Das 10 ás 14</td><td>Do 041 ó final</td></tr>
</tbody></table>
<p>A relación de titulares cos bens e dereitos afectados, así como os planos parcelarios correspondentes estarán expostos nos concellos de Guitiriz e Xermade, e na Xefatura Provincial de Estradas da Xunta de Galicia en Lugo; Ronda da Muralla, 70-5º andar.</p>
<p>Ó dito acto deberán acudi-los titulares afectados, persoalmente ou ben representados pola persoa debidamente autorizada para actuar no seu nome, e achega-los documentos acreditativos da súa titularidade, documento nacional de identidade e último recibo da contribución; poden acompañarse pola súa conta, se o consideran oportuno, dos seus peritos e notario.</p>
<p>Así mesmo, e no cumprimento do establecido no artigo 56 do regulamento da Lei de expropiación forzosa, ábrese información pública durante o prazo de 15 días hábiles, contados a partir do seguinte ó da publicación desta resolución no Boletín Oficial del Estado ou ata o momento do levantamento das actas previas á ocupación correspondente, co fin de que os interesados poidan formular por escrito, ante esta Xefatura Provincial de Estradas da Xunta de</p>
<p>Galicia de Lugo, as alegacións que coiden pertinentes co obxecto de emendar posibles erros padecidos ó relaciona-los bens afectados pola urxente ocupación.</p>
<p>Lugo, 6 de novembro de 2001.</p>
<p>Carlos Escudero Vigil</p>
<p>Enxeñeiro xefe provincial de Estradas de Lugo</p>

