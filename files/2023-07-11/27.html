---
date: '2023-07-11'
id: G0692-200623-0002
page: 42747
number: 131
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 19 de xuño de 2023, da Xefatura Territorial de Pontevedra, pola
  que se conceden as autorizacións administrativas previa e de construción dunha
  instalación eléctrica no concello de Vigo (expediente IN407A 2022/358-4).
range: Resolución
url: >-
  https://www.xunta.gal/dog/Publicados/2023/20230711/AnuncioG0692-200623-0002_gl.html
---
<p>Expediente: IN407A 2022/358-4.</p>
    <p>Promotora: UFD Distribución Electricidad, S.A.</p>
    <p>Denominación: substitución LMTS TRO710 entre CD Clínica Fátima e CD Ramón Aller.</p>
    <p>Concello: Vigo.</p>
    <p>Feitos:</p>
    <p>Primeiro. O 14 de setembro de 2022, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica Substitución LMTS TRO710 entre CD Clínica Fátima e CD Ramón Aller.</p>
    <p>Examinado o proxecto de execución, conclúese que consiste na renovación da liña de media tensión subterránea (LMTS) TR0710 ao longo da rúa Vía Norte en Vigo, mediante as seguintes actuacións:</p>
    <p>Déixanse sen servizo os tramos TRO7100638, TRO7100641, TR07100633 e TRO7100651 entre os centros de transformación Fátima (36C871) e Vía Norte 2 (36S865).</p>
    <p>Déixase sen servizo o tramo TRO7070740 entre o centro de seccionamento Clínica Fátima (36S865) e o tramo TRO7070750.</p>
    <p>Déixanse sen servizo os tramos TRO7070746, TRO7070745, TR07070755 e TRO7070753 entre o centro de seccionamento Clínica Fátima (36S865) e o tramo TRO7070737.</p>
    <p>Déixase sen servizo o tramo TRO7100634 entre os centros de transformación Vía Norte 2 (36S865) e Vía Norte (36S863).</p>
    <p>Instalación dunha nova liña de media tensión subterránea de 1.319 metros en condutor RHZ1.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo, ADIF, a Demarcación de Estradas do Estado e o Servizo do Patrimonio Cultural. A empresa promotora manifestou a súa conformidade cos condicionados emitidos por ADIF, o Concello de Vigo e o Servizo do Patrimonio Cultural. </p>
    <p>A Demarcación de Estradas do Estado non emitiu o condicionado técnico. En consecuencia, enténdese a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lle corresponda outorgar.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>Liña de media tensión subterránea a 15 kV, con condutor RHZ1, en cinco actuacións. A primeira actuación é de 4 metros, con orixe no empalme coa LMTS TRO7100657, na arqueta existente na rúa Vía Norte, á altura do nº 17, e final no centro de transformación Fátima (36C871). A segunda é de 261 metros, con orixe no centro de transformación Fátima (36C871) e final no centro de transformación Vía Norte 2 (36S865). A terceira é de 33 metros, con orixe no empalme coa LMTS TRO7070750, na arqueta existente na rúa Vía Norte, á altura do nº 50; final no centro de seccionamento Clínica Fátima (36S865). A cuarta é de 645 metros, con orixe no centro de seccionamento Clínica Fátima (36S865) e final no empalme coa LMTS TRO7070737, na arqueta existente na rúa Urzaiz, á altura do nº 65. A quinta é de 376 metros, con orixe no centro de transformación Vía Norte 2 36S865 e final no centro de transformación Vía Norte 1 (36S863). </p>
    <p>A instalación está situada nas rúas Vía Norte e Urzaiz, no concello de Vigo (Pontevedra).</p>
    <p>Conforme ao indicado,</p>
    <h2>RESOLVO:</h2>
    <p>Primeiro. Outorgarlle a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada Substitución LMTS TRO710 entre CD Clínica Fátima e CD Ramón Aller, expediente IN407A 2022/358-4, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que se manterán sempre as condicións regulamentarias de seguridade. Deberanse cumprir en todo momento as normas e directrices vixentes que resulten de aplicación, en particular canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva na vía administrativa, poderase interpor recurso de alzada ante a conselleira de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que consideren pertinente.</p>
    <p>Pontevedra, 19 de xuño de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

