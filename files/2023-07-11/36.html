---
date: '2023-07-11'
id: G0426-280623-0005
page: 42765
number: 131
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 26 de xuño de 2023, do Xurado Provincial de Clasificación de Montes
  Veciñais en Man Común de Lugo, polo que se lles comunican aos posibles
  titulares de dereitos e intereses os acordos adoptados por este xurado
  relativos á revisión do esbozo do expediente 91/80 e catro máis.
range: Anuncio
url: >-
  https://www.xunta.gal/dog/Publicados/2023/20230711/AnuncioG0426-280623-0005_gl.html
---
<p>Como consecuencia da entrada en vigor da Lei 7/2012, do 28 de xuño, de montes de Galicia, e coa finalidade de levar a cabo o establecido na disposición transitoria décimo terceira con respecto á revisión de esbozos de montes veciñais en man común, o xurado, na reunión do 17.9.2012, acordou solicitar ao Servizo de Montes a realización de propostas de revisión e elaboración de cartografías actualizadas dos montes veciñais da provincia susceptibles de tal adecuación.</p>
    <p>En relación con isto, na sesión do xurado provincial o día 14.6.2023 figuran os seguintes acordos:</p>
    <p>– MVMC Cotá (exp. 91/80), pertencente aos veciños da parroquia de Cotá (agás os lugares de Coido e Pena), no concello de Friol.</p>
    <p>O 10.12.2021 tivo entrada unha solicitude da comunidade de Cotá para que se proceda á revisión do esbozo do seu monte veciñal conforme a proposta que achegan. </p>
    <p>O 10.5.2023, o Servizo de Montes elaborou unha proposta de novo esbozo (2021_45) na cal a superficie do monte de Cotá pasa a ser de 189,78 ha.</p>
    <p>Examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo I do final deste anuncio.</p>
    <p>– MVMC Coro (exp. 44/77), pertencente aos veciños do lugar de Coro, na parroquia de Rao, concello de Navia de Suarna.</p>
    <p>O 14.9.2022 tivo entrada unha solicitude da comunidade de Coro para que se proceda á revisión do esbozo do seu monte veciñal conforme a proposta que achegan. </p>
    <p>O 8.5.2023, o Servizo de Montes elaborou unha proposta de novo esbozo (2022_72) na que a superficie do monte de Coro pasa a ser de 398,11 ha. Esta revisión ten en conta o deslindamento por avinza co MVMC Ventosa.</p>
    <p>Unha vez examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo II, ao final deste anuncio.</p>
    <p>– MVMC Pol (exp. 46/73), pertencente aos veciños da parroquia de Pol (San Cibrán), no concello de Monterroso.</p>
    <p>O 21.9.2022 tivo entrada unha solicitude da comunidade de Pol para que se proceda á revisión do esbozo do seu monte veciñal conforme a proposta que achegan. </p>
    <p>O 9.5.2023, o Servizo de Montes elaborou unha proposta de novo esbozo (2022_96) na que a superficie do monte de Pol pasa a ser de 293,19 ha. Esta revisión ten en conta o deslindamento por avinza co MVMC Vacaloura e Fido.</p>
    <p>Unha vez examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo III, ao final deste anuncio.</p>
    <p>– MVMC San Vicente (exp. 11/77), pertencente aos veciños da parroquia de San Vicente de Pena, no concello de Begonte. </p>
    <p>O 22.10.2021 tivo entrada unha solicitude da comunidade de San Vicente de Pena para que se proceda á revisión do esbozo do seu monte veciñal conforme a proposta que achegan.</p>
    <p>O 30.5.2023, o Servizo de Montes elaborou unha proposta de novo esbozo (2021_38) en que a superficie do monte de San Vicente pasa a ser de 90,05 ha.</p>
    <p>Unha vez examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo IV, ao final deste anuncio.</p>
    <p>– MVMC Pedrafita (exp. 36/75), pertencente aos veciños da parroquia de Pedrafita, no concello de Guitiriz.</p>
    <p>O 30.7.2020 tivo entrada unha solicitude da comunidade de Pedrafita para que se proceda á revisión do esbozo do monte veciñal, conforme a proposta que achegan e que foi aprobada na asemblea da comunidade o 8.11.2019. </p>
    <p>Contra a dita proposta foron presentadas alegacións nas cales varios interesados reclaman terreos afectados pola revisión do esbozo.</p>
    <p>Tras examinar as alegacións, o 20.5.2023, o Servizo de Montes elaborou unha memoria (2020_37) en que conclúe que, agás o predio denominado Campo, inscrito no Rexistro da Propiedade, o resto dos terreos reclamados, debido á inconsistencia ou insuficiencia da documental achegada polos alegantes, mantéñense dentro da proposta presentada pola comunidade. No novo esbozo, incluído na citada memoria, o monte de Pedrafita pasa a ser de 523,94 ha.</p>
    <p>Unha vez examinada a devandita proposta e de acordo coa memoria do Servizo de Montes, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo V, ao final deste anuncio.</p>
    <p>Contra estes acordos, desde o día seguinte ao da súa publicación no <em>Diario Oficial de Galicia</em>, poderá interpoñerse recurso potestativo de reposición ante o Xurado Provincial de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 26 de xuño de 2023</p>
    <footer><p>María Olga Iglesias Fontal<br>Presidenta do Xurado Provincial de Clasificación de <br>Montes Veciñais en Man Común de Lugo</p></footer>

