---
date: '2013-09-26'
id: O150-180913-0001
page: 38053
number: 184
agency: Escola Galega de Administración Pública
section: III. Outras disposicións.
title: >-
  RESOLUCIÓN do 16 de setembro de 2013 pola que se convoca o Curso monográfico
  sobre publicidade institucional.
range: Resolución
url: >-
  https://www.xunta.gal/dog/Publicados/2013/20130926/AnuncioO150-180913-0001_gl.html
---
<p>Dentro do plan de actividades da Escola Galega de Administración Pública para o ano 2013 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase o Curso monográfico sobre publicidade institucional conforme as seguintes bases:</p>
    <p>1. Obxectivos.</p>
    <p>O presente curso monográfico ten como finalidade formar os empregados públicos sobre a publicidade institucional, concretamente, a publicidade que realizan os diferentes entes (autonómicos e locais) no ámbito da Comunidade Autónoma de Galicia.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– A comunicación e a publicidade na Administración.</p>
    <p>– A publicidade institucional e figuras afíns.</p>
    <p>– Os principios reitores da publicidade institucional.</p>
    <p>– A publicidade institucional na xurisprudencia.</p>
    <p>– A publicidade institucional e os suxeitos publicitarios.</p>
    <p>– As disposicións xerais da Lei de publicidade institucional.</p>
    <p>– O control da publicidade institucional.</p>
    <p>– As leis autonómicas sobre publicidade institucional.</p>
    <p>– A contratación administrativa da publicidade institucional.</p>
    <p>– O contrato de creación publicitaria.</p>
    <p>– O contrato de difusión publicitaria.</p>
    <p>3. Destinatarios.</p>
    <p>Empregados públicos ao servizo das administracións públicas galegas, directivos e axentes de publicidade, directivos de medios de comunicación, representantes de axencias e medios, profesores universitarios, profesionais, estudantes de publicidade, universitarios e interesados en xeral.</p>
    <p>4. Desenvolvemento.</p>
    <p>Lugar: Escola Galega de Administración Pública (EGAP), rúa Madrid, 2-4, As Fontiñas, Santiago de Compostela.</p>
    <p>Datas: 14, 15, 21 e 22 de outubro de 2013.</p>
    <p>Horario: das 16.15 ás 20.00 horas.</p>
    <p>Duración: 15 horas lectivas.</p>
    <p>5. Número de prazas.</p>
    <p>O limitado pola capacidade do local.</p>
    <p>6. Solicitudes.</p>
    <p>As solicitudes irán dirixidas á directora da Escola Galega de Administración Pública (As Fontiñas, rúa Madrid, 2-4, 15707 Santiago de Compostela), segundo o modelo que figura como anexo a esta convocatoria, e serán presentadas no Rexistro Xeral da EGAP, ou ben de calquera das formas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común. Serán admitidas inscricións por medio de fax enviado ao número 981 54 63 30 ou por correo electrónico dirixido ao enderezo novas.egap@xunta.es</p>
    <p>As persoas solicitantes poderán obter a confirmación da súa admisión chamando por teléfono, das 8.30 ás 14.30 horas, aos seguintes números: 981 54 62 41-881 99 70 14.</p>
    <p>7. Prazo.</p>
    <p>O prazo de presentación de solicitudes finalizará o venres 11 de outubro de 2013.</p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a de cancelalo se o escaso número de solicitudes non xustifica a súa realización.</p>
    <p>9. Certificado de aproveitamento.</p>
    <p>Ao final do curso, entregaráselles un certificado de aproveitamento a aquelas persoas inscritas que participasen asiduamente, e sempre que a súa asistencia sexa igual ou superior ao 90 % das horas lectivas programadas. Neste documento aparecerán de forma expresa o contido, a data e o lugar de realización deste curso.</p>
    <p>Santiago de Compostela, 16 de setembro de 2013</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

