---
date: '2003-01-30'
id: 3CFA
page: 1
number: 20
agency: AUDIENCIA PROVINCIAL DA CORUÑA (SECCIÓN SEGUNDA)
section: V. ADMINISTRACIÓN DE XUSTIZA
title: Cédula de notificación de sentencia (24/2002).
range: Cédula
url: 'https://www.xunta.gal/dog/Publicados/2003/20030130/Anuncio3CFA_gl.html'
---
<p>Manuel Ferreiro González, secretario da Sala da Sección Segunda da Audiencia Provincial da Coruña, certifico que na apelación civil número 24/2002, procedente do Xulgado de Primeira Instancia número cinco da Coruña, se dictou sentencia da cal o encabezamento e a parte dispositiva son do teor literal seguinte:</p>
<p>«Número 416.</p>
<p>Na Coruña, trece de novembro de dous mil dous.</p>
<p>A Sección Segunda da Audiencia Provincial da Coruña, constituída polas señorías María del Carmen Taboada Caseiro, presidenta, Mª José Pérez Pena e María Dolores Fernández Galiño, maxistradas.</p>
<p>En nome de El-Rei.</p>
<p>Pronunciou a seguinte.</p>
<p>Sentencia.</p>
<p>Visto en grao de apelación ante esta Sección Segunda da Audiencia Provincial da Coruña, os autos de menor contía 428/2000, procedentes do Xulgado de Primeira Instancia número cinco da Coruña, ós que lles correspondeu o rolo 24/2002, nos que aparece como parte apelante a demandada Mª José Lago Maneiro representada pola procuradora Patricia Berea Ruíz e asistida da letrada María José Ares Carro, así como apelados os demandantes Antonio Agra García e Antonio Chas Vázquez representados polo procurador Ramón de Uña Piñeiro e asistidos do letrado Alberto Rodiño Mayo, a demandada María del Carmen Pérez García representada polo procurador Javier Carlos Sánchez García e asistida do letrado Rafael Díaz Carro e os demandados herdeiros descoñecidos e incertos de Manuel A. Rodríguez Ageitos en situación procesual de rebeldía, sobre reclamación de cantidade, e sendo maxistrada-ponente María José Pérez Pena.</p>
<p>Antecedentes de feito.</p>
<p>Primeiro.-Que o Xulgado de Primeira Instancia número cinco da Coruña, con data 13-3-2001, dictou sentencia, da que a parte dispositiva di o seguinte: decido: que debendo estimar e estimando integramente a demanda interposta polo procurador De Uña Piñeiro, en nome e representación de Antonio Agra García e Antonio Chas Vázquez, contra María del Carmen Pérez García, María José Lago Maneiro e os herdeiros incertos e descoñecidos Manuel Agustín Rodríguez Ageitos, declaro que María del Carmen Pérez García como administradora, María José Lago</p>
<p>Maneiro como membro da comunidade hereditaria do administrador falecido, por imperativo legal veñen obrigados solidariamente a teor do preceptuado no punto 5º do artigo 262 da Lei de sociedades anónimas, segundo texto refundido do 22 de decembro de 1989, ó pagamento das seguintes cantidades debidas pola mercantil Amarima, Sociedade Limitada, 2.320.984 (dous millóns trescentas vinte mil novecentas oitenta e catro) pesetas a Antonio Agra García, e 4.442.803 (catro millóns catrocentas corenta e dúas mil oitocentas tres) pesetas a Antonio Chas Vázquez, sumas ambas que se incrementarán, desde a data desta resolución, e ata o seu completo pagamento, nos xuros do artigo 921 da Lei de axuizamento civil; e todo iso con expresa imposición de custas á parte demandada.</p>
<p>Decidimos.</p>
<p>Que con estimación do recurso interposto pola representación de María José Lago Maneiro e da impugnación formulada pola representación de María del Carmen Pérez García, contra a sentencia dictada o 13 de marzo de 2001 polo Xulgado de Primeira Instancia número cinco da Coruña, resolvendo o xuízo de menor contía número 428/2000, debemos revogar e revogamos parcialmente a citada resolución no sentido de absolver dos pedimentos da demanda as demandadas mecionadas Lago Maneiro e Pérez García das pretensións deducidas na demanda, mantendo os restantes pronunciamentos da sentencia; todo iso, sen facer expresa imposición do pagamento das custas causadas nesta alzada.</p>
<p>Así, por esta miña sentencia, pronunciámolo, mandámolo e asinámolo».</p>
<p>E para que conste, expido e asino esta cédula na Coruña o dezaseis de decembro de dous mil dous.</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO CATRO</p>
<p>DE LUGO</p>

