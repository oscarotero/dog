---
date: '1997-09-11'
id: 101FE
page: 9
number: 175
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 20 de xuño de 1997, do Xurado Provincial de Montes Veciñais en
  Man Común da Coruña, pola que se resolve o expediente 330, que afecta o monte
  Xián, Furiño, Gándara e Reveiratorta, dos lugares de Xián, Furiño, Gándara e
  Reveiratorta, parroquia de Arcos, concello de Mazaricos, desta provincia.
range: Resolución
url: 'https://www.xunta.gal/dog/Publicados/1997/19970911/Anuncio101FE_gl.html'
---
<p>Reunido con data do 20 de xuño de 1997 o Xurado Provincial de Montes Veciñais en Man Común da Coruña, para estudiar e resolve-lo expediente para</p>
<p>a cualificación como veciñal en man común do monte das seguintes características:</p>
<p>Expediente: 330.</p>
<p>Monte: Xián, Furiño, Gándara e Reveiratorta.</p>
<p>Lugares: Xián, Furiño, Gándara e Reveiratorta.</p>
<p>Parroquia: Arcos.</p>
<p>Concello: Mazaricos.</p>
<p>Superficie: 247,00 ha.</p>
<p>Lindeiros:</p>
<p>Parcela I: cunha superficie de 167,16 ha. É parte da parcela I do Pedregal e Ruña, nº 103-H do C.U.P. Norte: do piquete nº 160 do deslindamento ó 166 seguindo a orde de piquetes, e deste ó 1, con propiedades particulares dos lugares de Vilarcovo, Castrelo e Furiño. Leste: do piquete nº 1 ó 15 seguindo a orde de piquetes, con propiedades particulares do lugar de Vilarcovo e monte Ruña da parroquia de Colúns. Sur: do piquete nº 15 ata o 141, seguindo o Rego de Reveiratorta, co resto do monte Pedregal e Ruña. Oeste: do piquete nº 141 ó 160 seguindo a orde de piquetes, con propiedades particulares dos lugares de Reveiratorta e Furiño.</p>
<p>Parcela II: superficie 79,84 ha. Coincide coa parcela II do Pedregal e Ruña, nº 103-H do C.U.P. Norte: do piquete nº 190 do deslindamento ó 203 seguindo a orde de piquetes, con propiedades particulares do lugar de Furiño. Leste: do piquete nº 203 ó 207 seguindo a orde de piquetes, deste ó 167, e do 167 ó 170 seguindo a orde de piquetes, con propiedades particulares dos lugares de Furiño e Reveiratorta. Sur: do piquete nº 170 ó 175 seguindo a orde de piquetes, con propiedades particulares do lugar de Reveiratorta. Oeste: do piquete nº 175 ó 190 seguindo a orde de piquetes, con propiedades particulares de Enxilde, Gándara e Xián.</p>
<p>O expediente iníciase mediante acordo do xurado con data do 26 de febreiro de 1996, por instancia dos veciños dos lugares de Xián, Furiño, Gándara e Reveiratorta, parroquia de Arcos, concello de Mazaricos, nomeándose como instructor a Ramón Olano Calleja, e pola xubilación deste, a Alfonso Vázquez-Castro Garma, e tramitándose de acordo coas formalidades legais e regulamentarias esixidas principalmente pola Lei 13/1989, do 10 de outubro, de montes veciñais en man común e o seu regulamento de aplicación aprobado polo Decreto 260/92, do 4 de setembro, ambos da Comunidade Autónoma de Galicia, Lei de procedemento administrativo e demais disposicións aplicables no caso.</p>
<p>O xurado, na súa deliberación, acepta a proposta do instructor ó mesmo tempo que acorda a súa incorporación ó expediente, e de acordo cos antecedentes e fundamentos de dereito expostos nela, e en especial pola comprobación de que o monte cumpre os requisitos para a súa cualificación como veciñal en man común, é dicir, a súa pertenza a agrupacións de veciños na súa calidade de grupos sociais, non como entidades administrativas, e o seu aproveitamento consuetudinario en réxime de comunidade, sen asig</p>
<p>nación de cotas polos membros de cada agrupación na súa condición de veciños comuneiros. Por iso, nesta data,</p>
<p>ACORDA:</p>
<p>Cualificar como monte veciñal en man común da comunidade veciñal dos lugares de Xián, Furiño, Gándara e Reveiratorta, parroquia de Arcos, concello de Mazaricos, o denominado monte Xián, Furiño, Gándara e Reveiratorta, cos lindeiros, superficie e características citados. Así mesmo, acorda excluí-lo declarado do inventario de bens do concello e do catálogo dos de utilidade pública, se neles estivese inscrito, incluíndoo no Rexistro de Montes Veciñais en Man Común que figura na Delegación de Agricultura, Gandería e Montes da Coruña.</p>
<p>Contra a presente resolución poderase interpoñer recurso contencioso-administrativo no prazo de dous meses perante o Tribunal Superior de Xustiza de Galicia, contados a partir do día seguinte ó de publicación da presente resolución no Diario Oficial de Galicia, segundo a ata agora vixente Lei de procedemento administrativo.</p>
<p>A Coruña, 20 de xuño de 1997.</p>
<p>Vº e Pr.</p>
<p>Rogelio Aramburu Núñez</p>
<p>Presidente do Xurado Provincial de</p>
<p>Montes Veciñais en Man Común da Coruña</p>
<p>Manuel Puente Araújo</p>
<p>Secretario do Xurado Provincial de</p>
<p>Montes Veciñais en Man Común da Coruña</p>
<p>6498</p>

