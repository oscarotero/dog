---
date: '2012-01-30'
id: C141-181111-8895
page: 4272
number: 20
agency: Portos de Galicia
section: VI. Anuncios. a) Administración autonómica.
title: >-
  ACORDO do 16 de novembro de 2011 polo que se somete a información pública a
  oferta seleccionada para tramitar unha concesión administrativa de ocupación
  de dominio público portuario para a explotación de instalacións
  náutico-recreativas no porto de Sada (expediente 12-13-10-C-5).
range: Acordo
url: >-
  https://www.xunta.gal/dog/Publicados/2012/20120130/AnuncioC141-181111-8895_gl.html
---
<p>Mediante Resolución do 12 de abril de 2011 convócase o procedemento aberto para seleccionar, polo sistema multicriterio, unha oferta co obxecto de tramitar unha concesión administrativa de ocupación de dominio público portuario para explotación de instalacións náutico-recreativas no porto de Sada. O dito procedemento aberto foi adxudicado por resolución do presidente de Portos de Galicia o pasado 4 de novembro, e a entidade adxudicataria foi Puerto Deportivo Sada, S.L.</p>
    <p>Con base no disposto na cláusula décimo terceira G. Tramitación da concesión do prego de bases do procedemento aberto, e do artigo 85 Real decreto lexislativo 2/2011, do 5 de setembro, polo que se aproba o texto refundido da Lei de portos e da mariña mercante, procede someter a solicitude a información pública.</p>
    <p>Polo exposto nos parágrafos anteriores faise público o expediente correspondente á solicitude da concesión, para os efectos previstos no artigo 85 do Real decreto lexislativo 2/2011, do 5 de setembro, polo que se aproba o texto refundido da Lei de portos e da mariña mercante, para que as persoas e entidades interesadas poidan examinar o expediente e presentar por escrito as alegacións que consideren oportunas nos servizos centrais de Portos de Galicia, oficinas sitas na praza Europa 5 A-6.º, polígono das Fontiñas, 15707 Santiago de Compostela, no prazo de vinte (20) días hábiles, contados a partir do seguinte ao de publicación deste anuncio no Diario Oficial de Galicia.</p>
    <p>A documentación está á disposición na web www.portosdegalicia.com</p>
    <p>Santiago de Compostela, 16 de novembro de 2011.</p>
    <footer><p>José Juan Durán Hermida<br>Presidente de Portos de Galicia</p></footer>

