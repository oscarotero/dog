---
date: '1998-08-10'
id: '3532'
page: 9220
number: 153
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 230/1998, do 30 de xullo, polo que se declara a urxente ocupación,
  para efectos de expropiación forzosa, polo Concello de Camariñas (A Coruña),
  dos bens e dereitos necesarios para a realización das obras do proxecto de
  beirarrúas e redes de saneamento e abastecemento de auga na marxe leste da
  estrada de Camelle.
range: Decreto
url: 'https://www.xunta.gal/dog/Publicados/1998/19980810/Anuncio3532_gl.html'
---
<p>O Concello de Camariñas (A Coruña), en sesión celebrada o día 8 de novembro de 1996, aprobou o proxecto de beirarrúas e redes de saneamento e abastecemento de auga na marxe leste da estrada de Camelle e na sesión celebrada o día 31 de marzo de 1998 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu á información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque os terreos son indispensables para facer posible o cumprimento dos prazos establecidos na execución do plan provincial e, por outra banda, é urxente elimina-lo risco que supón a existencia na vía de acceso máis transitada da localidade dun oco de máis de dous metros de desnivel na actual beirarrúa incompleta, que pon en serio perigo a seguridade de persoas e vehículos aínda que se extremen as medidas de prevención de accidentes, xa que non se pode corta-la circulación pola estrada afectada.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa</p>
<p>reunión do día trinta de xullo de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Camariñas (A Coruña), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de beirarrúas e redes de saneamento e abastecemento de auga na marxe leste da estrada de Camelle.</p>
<p>Santiago de Compostela, trinta de xullo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>7455</p>

