---
date: '2000-05-22'
id: A62A
page: 7
number: 98
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Orde do 3 de maio de 2000 pola que se nomean novos membros da unidade de
  referencia dos CMBD Sociosanitarios.
range: Orde
url: 'https://www.xunta.gal/dog/Publicados/2000/20000522/AnuncioA62A_gl.html'
---
<p>A Orde do 23 de marzo de 1999 crea a unidade de referencia dos CMBD Sociosanitarios co obxecto de mante-la normalización dos sistemas de información e unificación dos criterios de codificación.</p>
<p>Os Conxuntos Mínimos Básicos de Datos (CMBD) son unha agrupación de datos de fácil obtención, orientados a producto e deseñados para tratamento informático, con aplicacións a nivel asistencial, de xestión dos propios centros, de planificación, epidemiolóxico e de investigación. Para que todo isto se poida facer, os CMBD deben reunir unha serie de características, como son exhaustividade, ser elaborados con criterios uniformes de normalización de codificación e persoal con formación homoxénea.</p>
<p>En consecuencia, en virtude das facultades que me confiren os artigos 34 e 38 da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo único: noméanse novos membros da unidade de referencia dos CMBD Sociosanitarios as persoas seguintes:</p>
<p>Vocais:</p>
<p>-Designada pola Subdirección Xeral de Información Sanitaria:</p>
<p>Carmen Sixto Dasilva. Servicio de Análise de Sistemas de Información.</p>
<p>-En representación das residencias da terceira idade ou centros de minusválidos:</p>
<p>Javier Pérez Martín. Médico da Residencia de Asistidos da 3ª Idade de Vigo.</p>
<p>Miguel Segura. Documentalista da Residencia de Asistidos de Laraxe. Cabanas.</p>
<p>Santiago de Compostela, 3 de maio de 2000.</p>
<p>José María Hernández Cochón</p>
<p>Conselleiro de Sanidade e Servicios Sociais</p>

