---
date: '2000-05-22'
id: A692
page: 7
number: 98
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de maio de 2000, da Delegación Provincial da Coruña, pola que
  se somete a información pública a ampliación do Proxecto Sectorial de
  Incidencia Supramunicipal das instalacións eléctricas do Parque Eólico de
  Paxareiras IIF (A Ruña). (Expediente 3/1999).
range: Resolución
url: 'https://www.xunta.gal/dog/Publicados/2000/20000522/AnuncioA692_gl.html'
---
<p>A Consellería de Industria e Comercio aprobou, na súa Resolución do 19 de xaneiro de 1996, do plan eólico extratéxico denominado PEE Seawest, transferido posteriormente a Eurovento, S.L.U., con data do 9 de maio de 1996.</p>
<p>Dentro do mencionado PEE figura unha zona denominada Paxereiras II na que se atopa adscrita o proxecto de referencia.</p>
<p>Con data do 10 de xullo de 1997, o Consello da Xunta de Galicia aprobou definitivamente o Plan Eólico de Galicia como de incidencia supramunicipal para os efectos previstos na Lei 10/1995, do 23 de novembro, de ordenación do territorio de Gali</p>
<p>cia, dentro do cal se atopa o referenciado PEE Seawest (DOG nº 241, do 15 de decembro de 1997).</p>
<p>Con data do 22 de xullo de 1999, a Dirección Xeral de Industria ordena a publicación no DOG do acordo do Consello da Xunta de Galicia con data do 15 de xullo de 1999, polo que se aproba definitivamente o Proxecto Sectorial de Incidencia Supramunicipal e que foi publicado no DOG nº 162, do 23 de agosto de 1999.</p>
<p>A ampliación do citado proxecto sectorial aumenta a poligonal do Parque Eólico de Paxareiras IIF, incluíndo a subestación de transformación de 66/30 kV, situada na súa totalidade no concello de Mazaricos (A Coruña).</p>
<p>Polo tanto, en cumprimento do disposto no artigo 25.3º da Lei 10/1995, do 23 de novembro, a teor do cal os plans ou proxectos que o Consello da Xunta de Galicia declare como de incidencia supramunicipal se someterán por un prazo mínimo dun mes ós trámites de información pública mediante o correspondente anuncio no Diario Oficial de Galicia, e de audiencia ás entidades locais sobre as que incida o plan ou proxecto,</p>
<p>RESOLVO:</p>
<p>Someter a información pública a ampliación do citado proxecto sectorial do Parque Eólico de Paxareiras IIF (A Ruña), comprendido na área denominado Paxareiras II do mencionado PEE Seawest, de acordo co artigo 25.3º da Lei 10/1995, do 23 de novembro, de ordenación do territorio de Galicia, e durante o prazo dun mes, contado a partir da publicación desta resolución no Diario Oficial de Galicia, os interesados poderán examina-la dita ampliación do proxecto sectorial nesta delegación provincial ou no concello de Mazaricos, e presentar perante esta delegación provincial as alegacións que consideren pertinentes.</p>
<p>A Coruña, 8 de maio de 2000.</p>
<p>Jesús Espada Martínez</p>
<p>Delegado provincial da Coruña</p>

