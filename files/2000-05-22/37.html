---
date: '2000-05-22'
id: A6C6
page: 7
number: 98
agency: CAIXA DE PONTEVEDRA
section: VI. ANUNCIOS
title: Convocatoria de asemblea xeral ordinaria.
range: Convocatoria
url: 'https://www.xunta.gal/dog/Publicados/2000/20000522/AnuncioA6C6_gl.html'
---
<p>De conformidade co disposto estatutariamente, e por acordo do consello de administración, convócase asemblea xeral ordinaria da Caixa de Aforros Provincial de Pontevedra para o día oito de xuño de dous mil, que terá lugar no auditorio, situado no edificio social da entidade, sito na rúa Augusto González Besada, 2 e 4 de Pontevedra (acceso polo polígono de Campolongo), ás 18 horas na primeira convocatoria, e de se-lo caso, en segunda convocatoria, no mesmo día e en igual lugar, as 18.30 horas, para trata-los asuntos comprendidos na seguinte:</p>
<p>Orde do día.</p>
<p>1. Confección da lista de asistentes para a determinación do quórum e constitución válida da asemblea.</p>
<p>2. Aprobación, de se-lo caso, da xestión do consello de administración, informe anual, balance, conta de resultados e proposta de aplicación destes. Informe ó respecto da comisión de control. Informe de auditores externos.</p>
<p>3. Aprobación, de se-lo caso, das liñas xerais do plan de actuación anual.</p>
<p>4. Liquidación do orzamento da OBS 1999 e orzamento para o ano 2000.</p>
<p>5. Exame e aprobación da fusión de Caixa de Aforros Provincial de Pontevedra e da Caixa de Aforros de Vigo e Ourense, como segunda fase da integración.</p>
<p>6. Aprobación, se é o caso, como balance de fusión, do balance da entidade pechado ó 31 de decembro de 1999, verificado polos auditores de contas.</p>
<p>7. Aprobación, se é o caso, das modificacións estatutarias que se producirán na Caixa de Aforros de Vigo e Ourense, do texto refundido dos estatutos polos que se rexerá a Caixa de Aforros de Vigo, Ourense e Pontevedra e do regulamento do sistema de designación e elección dos órganos de goberno.</p>
<p>8. Aprobación, se é o caso, dos pactos complementarios da fusión.</p>
<p>9. Documentación de acordos e delegación de facultades.</p>
<p>10. Aprobaciónda acta da sesión.</p>
<p>Con quince días de antelación á data da asemblea, os conselleiros xerais terán á súa disposición, na secretaría técnica da entidade, toda a documentación necesaria para a análise dos puntos que contén a orde do día establecida.</p>
<p>Pontevedra, 3 de maio de 2000.</p>
<p>Manuel Campos Villarino</p>
<p>Presidente do consello de administración</p>

