---
date: '2017-07-06'
id: G0424-260617-0006
page: 32791
number: 128
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 19 de xuño de 2017 pola que se establecen as bases
  reguladoras para a concesión de subvencións, en réxime de concorrencia non
  competitiva, para a rehabilitación con granito das fachadas de edificacións de
  vivenda existentes e se convocan para o ano 2017 (código de procedemento
  IN316A).
range: Orde
url: >-
  https://www.xunta.gal/dog/Publicados/2017/20170706/AnuncioG0424-260617-0006_gl.html
---
<p>BDNS (Identif.): 351504.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>As persoas físicas ou as comunidades de propietarios, sempre que a actuación subvencionable se realice en vivendas ou edificios de vivenda colectiva da súa titularidade, sitos na Comunidade Autónoma de Galicia.</p>
    <p>Segundo. Obxecto</p>
    <p>Fomentar a rehabilitación con granito das fachadas de edificacións de vivenda existentes e contribuír a embelecer o tecido construtivo galego cun material de fácil colocación e respectuoso co ambiente á vez que se mellora a eficiencia enerxética.</p>
    <p> Terceiro. Bases reguladoras</p>
    <p>Establécense nesta mesma orde de convocatoria.</p>
    <p>Cuarto. Contía</p>
    <p>A dotación orzamentaria é de 200.000 €.</p>
    <p>O custo subvencionable máximo será de:</p>
    <p>– 110 € por m2 no caso de fachadas pegadas de granito.</p>
    <p>– 140 € por m2 no caso de fachadas transventiladas de granito.</p>
    <p>– 130 € por m2 no caso de fachadas de perpiaño de granito.</p>
    <p>Con carácter xeral, a contía da subvención será do 40 % dos custos totais subvencionables (IVE incluído, cando tal imposto sexa subvencionable), cun máximo de 12.000 € por vivenda unifamiliar ou 40.000 € por edificio de vivendas en bloque. </p>
    <p>Quinto. Prazo de presentación de solicitudes</p>
    <p>O prazo para cubrir e validar as solicitudes será de tres meses desde o día seguinte ao da publicación desta orde no DOG, agás que se produza o suposto de esgotamento de crédito. </p>
    <p>Santiago de Compostela, 19 de xuño de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>

