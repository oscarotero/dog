---
date: '2017-07-06'
id: G0291-160617-0001
page: 32923
number: 128
agency: Xulgado do Social número 5 de Reforzo da Coruña
section: V. Administración de xustiza.
title: EDICTO (DSP 1020/2016).
range: Edicto
url: >-
  https://www.xunta.gal/dog/Publicados/2017/20170706/AnuncioG0291-160617-0001_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 5 de Reforzo da Coruña, fago saber que no procedemento de despedimento/cesamentos en xeral 1020/2016 deste xulgado do social, seguido por instancia de María Luisa García Vidal contra Naval Metalúrgica Donis, S.L. e o Fogasa, sobre despedimento, ditouse sentenza cuxo encabezamento e resolución son do teor literal seguinte:</p>
    <p>«Xuíz: Javier López Cotelo.</p>
    <p>Procedemento: resolución de contrato 1020/2016, acumulado despedimento 433/2017.</p>
    <p>Demandante: María Luisa García Vidal.</p>
    <p>Letrado: Sr. Pousa Merens.</p>
    <p>Demandados: Naval Metalúrgica Donis, S.L., Fogasa.</p>
    <p>Sentenza número 364/2017.</p>
    <p>A Coruña, 31 de maio de 2017.</p>
    <p>Antecedentes de feito:</p>
    <p>Primeiro. A demandante presentou o día 3.11.2016 ante o decanato desta cidade unha demanda sobre resolución de contrato fronte á empresa demandada, que foi dirixida a este xulgado dando lugar ao presente procedemento e na cal, tras facer as alegacións de feito e de dereito que tivo por oportunas, remataba solicitando a resolución do contrato con dereito á indemnización legalmente prevista, así como a reclamación de cantidades debidas que actualizou en data e xuízo.</p>
    <p>Ao devandito procedemento acumulouse o DSP 433/2017, no cal a demandante reclamaba que se declare improcedente o despedimento sufrido e se condene a empresa demandada nos termos recollidos no suplico da súa demanda.</p>
    <p>Segundo. Sinalouse como data para a celebración do xuízo a do 31.5.2017. Compareceu a parte demandante soamente; dada conta dos autos, a parte demandante afirmouse e ratificouse na demanda; practicouse a proba proposta e admitida. Finalmente, formuláronse conclusións, tras o que quedaron os autos vistos para sentenza.</p>
    <p>Terceiro. Na tramitación do presente xuízo observáronse e cumpríronse as disposicións legais.</p>
    <p>Resolución:</p>
    <p>a) Estimo as accións, sobre resolución de contrato e despedimento, formuladas por María Luisa García Vidal fronte a Naval Metalúrgica Donis, S.L. e, en consecuencia:</p>
    <p>1º. Declaro, con data da presente sentenza, a extinción do contrato de traballo existente entre a traballadora demandante e o empresario demandado, por causas imputables a este, e condeno o demandado a aboarlle a cantidade total de 18.055,43 euros en concepto de indemnización.</p>
    <p>2º. Declaro a improcedencia do despedimento da parte demandante que tivo lugar o 30.12.2016 e condeno a empresa demandada a satisfacer ao demandante os salarios de tramitación desde esa data ata a data da presente resolución a razón de 64,38 euros día (152 días): total 9.785,76 euros brutos.</p>
    <p>b) Estimo a acción, sobre reclamación de cantidade, formulada por María Luisa García Vidal fronte a Naval Metalúrgica Donis, S.L. e, en consecuencia, condeno esta a aboar á primeira a suma de 18.055,43 euros brutos polos salarios devindicados e non satisfeitos.</p>
    <p>Inscríbase a presente resolución no libro de sentenzas e déixese testemuño desta no presente procedemento.</p>
    <p>Notifíquese esta sentenza ás partes, advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Así o pronuncio, mando e asino».</p>
    <p>Publicación. A anterior sentenza foi lida e publicada polo maxistrado xuíz que a subscribe no día da súa data, do que eu, a letrada da Administración de xustiza, dou fe.</p>
    <p>E para que sirva de notificación en legal forma a Naval Metalúrgica Donis, S.L., en ignorado paradoiro, expido o presente para a súa inserción no <em>Boletín Oficial</em> da provincia da Coruña.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 1 de xuño de 2017</p>
    <footer><p>A letrada da Administración de xustiza</p></footer>

