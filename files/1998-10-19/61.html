---
date: '1998-10-19'
id: 4C0A
page: 11
number: 202
agency: MINISTERIO DE DEFENSA
section: VI. ANUNCIOS
title: >-
  Anuncio do 14 de setembro de 1998, da Xerencia de Infraestructura da Defensa,
  sobre a reversión dos terreos denominados Punta Frouxeira, en Valdoviño (A
  Coruña), con relación de propietarios expropiados.
range: Anuncio
url: 'https://www.xunta.gal/dog/Publicados/1998/19981019/Anuncio4C0A_gl.html'
---
<p>Co fin de cumpri-lo disposto no artigo 59.4º da Lei 30/1992, de réxime xurídico das administracións públicas e do procedemento administrativo común, do 26 de novembro, que para os efectos de notificación con carácter gratuíto recolle a Orde do 22 de xaneiro de 1976 (BOE nº 45, do 21 de febreiro), procédese á publicación no Diario Oficial de Galicia do seguinte texto:</p>
<p>«O ministro de Defensa con data do 28 de setembro de 1989 e 4 de marzo de 1998, desafectou do fin público a que estaban destinados os terreos da propiedade denominada terreos en Punta Frouxeira, Valdoviño-A Coruña».</p>
<p>Os ditos terreos fóronlles expropiados no seu día ós propietarios que a continuación se relacionan:</p>
<p>Propietaria: marquesa de Cavalcanti e condesa de la Torre.</p>
<p>Predio: 10.418.</p>
<p>Superficie m: 32.100.</p>
<p>Propietaria: marquesa de Cavalcanti e condesa de la Torre.</p>
<p>Predio: 10.419.</p>
<p>Superficie m: 1.125.</p>
<p>Para iso, en cumprimento da instrucción 25/1993, do 18 de marzo, sobre a tramitación de procedemento administrativo no ámbito do Ministerio de Defensa, ponse no coñecemento dos primitivos donos ou habentes causa que desapareceu a afectación ó fin público a que estaban destinados os terreos ocupados pola propiedade militar Punta Frouxeira polo que, no prazo dun mes, contado a partir da publicación deste edicto, poderán exerce-los dereitos de reversión que lles outorgan os artigos 54 e 55 da Lei de expropiación forzosa, do 16 de decembro de 1954, en relación cos artigos 63 e seguintes do seu regulamento, aprobado por Decreto do 26 de abril de 1957.</p>
<p>Para o exercicio destes dereitos, os interesados deberán formula-las oportunas alegacións perante a Xerencia de Infraestructura da Defensa, r/ Princesa, 32, 28008 Madrid.</p>
<p>A Coruña, 14 de setembro de 1998.</p>
<p>José Estévez Mengotti</p>
<p>Coronel delegado do Ministerio de Defensa</p>
<p>9366</p>

