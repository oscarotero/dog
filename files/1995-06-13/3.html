---
date: '1995-06-13'
id: E69A
page: 4
number: 112
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 11 de abril de 1991, da Dirección Xeral de Ordenación Educativa
  e Centros, pola que se lle autoriza a ampliación de unha unidade do segundo
  ciclo de educación infantil ó centro privado San Rosendo de Ferrol (A Coruña).
range: Resolución
url: 'https://www.xunta.gal/dog/Publicados/1995/19950613/AnuncioE69A_gl.html'
---
<p>Examinado o expediente incoado pola titularidade do centro privado San Rosendo de Ferrol (A Coruña) no que se solicita a ampliación de unha unidade do 2º ciclo de educación infantil no dito centro.</p>
<p>Resultando que o expediente foi tramitado pola Delegación Provincial da Coruña, que o envía cos informes emitidos pola Inspección de Educación, pola Unidade Técnica de Construccións e pola Oficina de Supervisión de Proxectos.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitario (BOE do 26) e demais disposicións complementarias.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar na entrada en vixencia deste real decreto se entenden autorizados para poder imparti-lo segundo ciclo de educación infantil, suposto que se dá no centro solicitante.</p>
<p>Considerando que a disposición transitoria quinta do antedito real decreto, no seu apartado 3, obriga os centros de educación preescolar que teñan autorización definitiva para unha ou dúas unidades a completa-las unidades necesarias para imparti-lo segundo ciclo completo de educación infantil.</p>
<p>Esta dirección xeral,</p>
<p>RESOLVEU:</p>
<p>Autorizarlle a ampliación de unha unidade do segundo ciclo de educación infantil ó centro privado que se relaciona no anexo da presente resolución, facendo constar que, para a posta, en funcionamento dela, a titulación do profesorado deberá axustarse ó establecido no, Real decreto 1004/1991.</p>
<p>Santiago de Compostela, 11 de abril de 1995.</p>
<p>Gerardo Muñoz Sánchez-Brunete</p>
<p>Director xeral de Ordenación Educativa e Centros</p>
<p>ANEXO</p>
<p>PROVINCIA DA CORUÑA</p>
<p>Concello: Ferrol.</p>
<p>Localidade: Ferrol.</p>
<p>Enderezo: Pintor Máximo Ramos, 11.</p>
<p>Denominación. San Rosendo.</p>
<p>Titular: colexio San Rosendo, Cooperativa de R. Ltda.</p>
<p>Nivel: educación infantil 2º ciclo.</p>
<p>Unidades de que constaba: 2.</p>
<p>Unidades novas autorizadas: 1.</p>
<p>Total de unidades autorizadas: 3.</p>

