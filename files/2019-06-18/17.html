---
date: '2019-06-18'
id: G2018-110619-0001
page: 29171
number: 114
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 6 de xuño de 2019 pola que se aproban e se fan públicas as
  listas provisionais de persoas admitidas e excluídas ao proceso selectivo para
  acceso á escala de axudantes de arquivos, biblioteca e museos, especialidade
  bibliotecas, subgrupo A2, polas quendas de promoción interna e de acceso
  libre.
range: Resolución
url: >-
  https://www.xunta.gal/dog/Publicados/2019/20190618/AnuncioG2018-110619-0001_gl.html
---
<p>Mediante a Resolución reitoral do 25 de marzo de 2019 (DOG do 3 de abril e BOE do 30 de abril) convocáronse probas selectivas para cubrir seis (6) prazas na escala de axudantes de arquivos, bibliotecas e museos, especialidade bibliotecas da USC, subgrupo A2, catro (4) pola quenda de promoción interna e dúas (2) pola quenda de acceso libre. Unha vez finalizado o prazo de presentación de solicitudes, resolvo:</p>
    <p>Primeiro. Declarar aprobadas e facer públicas as listaxes provisionais de persoas admitidas e excluídas polas quendas de promoción interna e de acceso libre ás citadas probas.</p>
    <p>Segundo. Indicar que as listas provisionais de persoas aspirantes admitidas e excluídas están expostas no taboleiro electrónico da USC e nos taboleiros de anuncios da Reitoría, da Casa da Balconada, do Edificio de Servizos Administrativos e Biblioteca Intercentros e na web http://www.usc.es/gl/servizos/plan_pas/convocatorias.html</p>
    <p>Terceiro. As persoas aspirantes excluídas ou que non figuren na relación de admitidas dispoñen dun prazo de dez (10) días hábiles, contados a partir do seguinte ao da publicación desta resolución no <em>Diario Oficial de Galicia</em>, para poderen emendar os defectos que motivaron a exclusión ou a omisión.</p>
    <p>Cuarto. As persoas aspirantes que, dentro do prazo sinalado, non emenden a exclusión ou aleguen a omisión, xustificando o dereito a ser incluídas na relación de persoas admitidas, serán definitivamente excluídas da realización das probas.</p>
    <p>Santiago de Compostela, 6 de xuño de 2019</p>
    <footer><p>Antonio López Díaz<br>Reitor da Universidade de Santiago de Compostela</p></footer>

