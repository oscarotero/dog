---
date: '1996-10-01'
id: A4A2
page: 8
number: 192
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 30 de xullo de 1996, da Dirección da Xerencia de Atención
  Primaria de Santiago de Compostela, pola que se anuncian os concursos públicos
  1/1996, 2/1996 para a subministración do mobiliario xeral e instrumental por
  lotes.
range: Resolución
url: 'https://www.xunta.gal/dog/Publicados/1996/19961001/AnuncioA4A2_gl.html'
---
<p>A Xerencia de Atención Primaria de Santiago de Compostela, en virtude das atribucións que lle foron delegadas, conforme o establecido no artigo 7 da Orde do 22 de maio de 1996 da Consellería de Sanidade e Servicios Sociais (DOG nº 111, do 6 de xuño), sobre delegacións de competencias en órganos centrais e periféricos do Sergas, convoca</p>
<p>os seguintes concursos públicos polo procedemento aberto, polo trámite urxente para a subministración do mobiliario xeral e instrumental:</p>
<p>1. Obxecto e orzamento.</p>
<p>1.1. A adquisición de mobiliario xeral concurso público 1/1996, por un orzamento de catro millóns duascentas mil pesetas (4.200.000 ptas.), IVE incluído.</p>
<p>1.2. A adquisición de instrumental concurso público 2/1996 por lotes, por un orzamento de catro millóns trescentas nove mil cincocentas pesetas (4.309.500 ptas.), IVE incluído.</p>
<p>-Lote nº 1: diverso material clínico.</p>
<p>-Lote nº 2: unidade de parede composta de oftalmoscopio e otoscopio con iluminación halóxena e outros.</p>
<p>2. Prazo de execución.</p>
<p>Os bens obxecto dos presentes concursos públicos entregaranse no prazo de trinta días contados a partir da data de formalización do contrato.</p>
<p>3. Admisión de variantes.</p>
<p>Non se admiten.</p>
<p>4. Solvencia económica e financeira.</p>
<p>Acreditarase mediante calquera dos medios sinalados no artigo 16.1º da Lei 13/1995, de contratos das administracións públicas.</p>
<p>5. Solvencia técnica.</p>
<p>Acreditarase mediante calquera dos medios sinalados no artigo 18 da Lei 13/1995, de contratos das administracións públicas.</p>
<p>6. Criterios de adxudicación.</p>
<p>Os establecidos na cláusula décimo primeira do prego de cláusulas administrativas particualres que rexen o presente concurso.</p>
<p>7. Documentos de interese para os licitadores.</p>
<p>O prego de cláusulas administrativas particulares e demais documentación complementaria poden ser solicitados na Sección de Contratación Administrativa da Xerencia de Atención Primaria de Santiago de Compostela, sito na rúa Santiago León de Caracas, nº 12, C.P. 15701, nos días de luns a venres desde as 9 ata as 14 horas, ou no teléfono (981) 59 36 23 Ext. 217 e fax (981) 59 66 20, durante o prazo de admisión das proposicións.</p>
<p>8. Fianzas.</p>
<p>Provisional: o 2% dos orzamentos das licitacións, ou de cada un dos lotes que se constituirá conforme o disposto no prego de cláusulas administrativas particulares.</p>
<p>9. Presentación de proposicións.</p>
<p>As proposicións presentaranse en man, en sobres pechados e asinados polo licitador ou persoa que o represente, no Rexistro Xeral da Xerencia, antes</p>
<p>das catorce horas do décimo terceiro día natural contado a partir do seguinte ó da publicación desta resolución no DOG, ou por correo na forma indicada no artigo 100 do Regulamento xeral de contratos do Estado.</p>
<p>10. Apertura de proposicións.</p>
<p>A apertura das proposicións admitidas, realizaraa a mesa de contratación, reunida en acto público na Sala de Xuntas da Xerencia de Atención Primaria de Santiago de Compostela, ás 10 horas do undécimo día natural contado a partir do seguinte a aquel no que remate o prazo de presentación de ofertas; no caso de que o mencionado día coincida en sábado ou festivo a apertura das proposicións terá lugar o día hábil seguinte.</p>
<p>11. Documentación que deberán presenta-los licitadores.</p>
<p>Os documentos que figuran no prego de cláusulas administrativas particulares.</p>
<p>12. Anuncios.</p>
<p>Os anuncios do presente concurso público serán por conta do adxudicatario do contrato.</p>
<p>Santiago de Compostela, 30 de xullo de 1996.</p>
<p>Manuel Domínguez Sardiña</p>
<p>Director xerente da Xerencia de Atención Primaria de Santiago de Compostela</p>
<p>9606807</p>

