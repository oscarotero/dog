---
date: '1996-10-01'
id: A466
page: 8
number: 192
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 30 de setembro de 1996, da Delegación Provincial de Pontevedra,
  pola que se determinan os horarios máximos de espectáculos e establecementos
  públicos.
range: Resolución
url: 'https://www.xunta.gal/dog/Publicados/1996/19961001/AnuncioA466_gl.html'
---
<p>Por orde desta consellería de 26 de setembro de 1996 atribuíuselle a esta delegación, no ámbito provincial, o exercicio das funcións en materia de espectáculos públicos que viña desempeñando a Administración periférica do Estado.</p>
<p>Como queira que os actuais horarios, chamados «de verán», teñen vixencia ata o día de hoxe, faise preciso regular, ó abeiro da orde do Ministerio de Interior do 23 de novembro de 1977, os horarios «de inverno» que rexerán a partir do día de hoxe, optando por manter en liñas xerais os que rexeron nas mesmas datas no período 1995-1996, sen prexuízo de que as conversas que se manterán con tódolos colectivos e sectores implicados, poidan levar no seu momento a efectuar variacións na mellor procura do interese xeral. Por todo o anterior,</p>
<p>RESOLVO:</p>
<p>Primeiro.-Do 1 de outubro de 1996 ó 30 de xuño de 1997, os espectáculos e festas rematarán e os establecementos públicos pecharán, como máximo, ás horas sinaladas no cadro seguinte:</p>
<p>-Cinematógrafos: 0.30 h.</p>
<p>-Teatros: 0.30 h.</p>
<p>-Circos: 24 h.</p>
<p>-Frontóns:0.30 h.</p>
<p>-Boleiras: 24 h.</p>
<p>-Canódromos: 0.30 h.</p>
<p>-Espectáculos ó aire libre: 1 h.</p>
<p>-Verbenas e festas populares: 2.15 h.</p>
<p>-Restaurantes: 1 h.</p>
<p>-Cafés e bares: 1 h.</p>
<p>-Cafeterías: 1.30 h.</p>
<p>-Tabernas: 24 h.</p>
<p>-Salas de festa e discotecas de xuventude: 22 h.</p>
<p>-Bares especiais e «pubs»: 2.30 h.</p>
<p>-Discotecas, salas de festa e salóns de baile: 4 h.</p>
<p>-Cafés-teatro, cafés-cantante, cafés-concerto: 4 h.</p>
<p>-Discotecas e salas de festas con espectáculos ou pases de atraccións: 4 h.</p>
<p>-Tablaos flamencos: 4 h.</p>
<p>As horas sinaladas serán de desaloxo e peche efectivo.</p>
<p>Segundo.-Os venres, sábados, domingos e vésperas de festivos, os horarios indicados no punto anterior ampliaranse media hora máis.</p>
<p>Nos térmos municipais con centros de ensino universitaria, a ampliación realizarase os xoves en lugar dos domingos.</p>
<p>Terceiro.-Os bares especiais, «pubs», discotecas, salas de festas con ou sen espectáculos ou pases de atraccións, salóns de baile, cafés-teatro, cafés-cantante, cafés-concerto e tablaos flamencos, non poderán ser abertos antes das 10 horas da mañá.</p>
<p>Cuarto.-As infraccións ó disposto na presente resolución serán corrixidas coas sancións previstas na lexislación vixente.</p>
<p>Quinto.-Faise expresa remisión, en todo o restante, ó contido da O.M. do 23 de novembro de 1977 citada.</p>
<p>Sexto.-A presente resolución entrará en vigor o día da súa publicación no Diario Oficial de Galicia.</p>
<p>Vigo, 30 de setembro de 1996.</p>
<p>Antonio Coello Bufill</p>
<p>Delegado provincial de Pontevedra</p>
<p>7060</p>

