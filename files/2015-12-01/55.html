---
date: '2015-12-01'
id: G0003-181115-0001
page: 45335
number: 229
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 11 de novembro de 2015, da Xerencia de Xestión Integrada da
  Coruña, pola que se renuncia á continuidade na licitación do punto 4 (galleta
  en paquetes, 4 unidades) do lote 31, tramitado mediante o procedemento
  MS-EIC1-15-008, que ten por obxecto a contratación da subministración sucesiva
  de produtos de cociña.
range: Resolución
url: >-
  https://www.xunta.gal/dog/Publicados/2015/20151201/AnuncioG0003-181115-0001_gl.html
---
<p>Antecedentes de feito:</p>
    <p>Primeiro. O 27 de outubro de 2015 publicouse no <em>Boletín Oficial de la Unión Europea</em> (DOUE núm. 2015/S 208-377250), o 28 de outubro de 2015 no <em>Diario Oficial de Galicia</em> (DOG núm. 206) e o 11 de novembro de 2015 no <em>Boletín Oficial del Estado</em> (BOE núm. 270), o expediente que ten por obxecto a subministración sucesiva de produtos de cociña. Expediente MS-EIC1-15-008.</p>
    <p>Segundo. Visto o comunicado polo Servizo de Hostalaría o 9 de novembro de 2015, relativo a que se detectou un erro no lote 31, artigo 072634, galleta en paquetes (4 unidades), na columna de consumo estimado aparece a cantidade de 3.500.000 unidades e o correcto debería ser 350.000 unidades, o que implica unha modificación orzamentaria importante resultando, ademais, inviable para poder levar a cabo a súa execución.</p>
    <p>Terceiro. Vista a conveniencia de non desistir na licitación do resto do expediente por razóns de interese público, posto que este trata de satisfacer unhas necesidades que teñen repercusión no benestar dos pacientes.</p>
    <p>Fundamentos de dereito:</p>
    <p>Primeiro. O exposto no artigo 210 do Real decreto lexislativo 3/2011, do 14 de novembro, sobre o texto refundido da Lei de contratos do sector público (en diante, TRLCSP), en relación coas prerrogativas que ten o órgano de contratación.</p>
    <p>Segundo. O artigo 155 do TRLCSP, onde se regula a renuncia á celebración do contrato.</p>
    <p>En virtude das competencias atribuídas pola Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde (DOG núm. 139, do 20 de xullo)</p>
    <h2>RESOLVO:</h2>
    <p>Primeiro. Renunciar á continuidade da licitación do punto 4 do artigo 072634 do lote 31 do contrato de subministracións cuxo obxecto é a subministración sucesiva de produtos de cociña, tramitado mediante expediente MS-EIC1-15-008.</p>
    <p>Segundo. Publicar a presente renuncia no perfil do contratante do Servizo Galego de Saúde, así como nos diarios oficiais correspondentes.</p>
    <p>Terceiro. Continuar co procedemento de licitación do resto do expediente.</p>
    <p>Contra esta resolución, poderá interpoñerse recurso especial en materia de contratación pública no prazo de quince (15) días hábiles de conformidade co disposto no artigo 40 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, ou recurso contencioso-administrativo mediante o xulgado do contencioso-administrativo competente no prazo de dous meses, contados a partir do día seguinte ao da súa notificación.</p>
    <p>A Coruña, 11 de novembro de 2015</p>
    <footer><p>Francisco J. Vilanova Fraga<br>Xerente da Xerencia de Xestión Integrada da Coruña</p></footer>

