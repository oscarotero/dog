---
date: '2021-03-23'
id: G0427-010321-0003
page: 16055
number: 55
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 1 de marzo de 2021 pola que se modifica a Orde do 8 de xuño de
  2012 en que se autoriza a transmisión mortis causa da concesión administrativa
  e da batea B. Paz I.
range: Resolución
url: >-
  https://www.xunta.gal/dog/Publicados/2021/20210323/AnuncioG0427-010321-0003_gl.html
---
<p>Visto o expediente instruído para os efectos de transmisión da concesión administrativa e da batea <em>B. Paz I</em>, resulta:</p>
    <p>Antecedentes:</p>
    <p>Primeiro. O 1 de xuño de 2012, Luisa Comojo Lesende, en representación da comunidade de herdeiros de José Benito Vicente Ordóñez, solicitou autorización para a transmisión da batea <em>B. Paz I</em>, polo que se tramitou o expediente de transmisión <em>mortis causa</em> da concesión administrativa e da batea. En ausencia de testamento, e para os efectos da identificación das persoas con dereitos hereditarios, a interesada achegou declaración de herdeiros <em>ab intestado</em> do causante.</p>
    <p>Segundo. Mediante a Orde do 8 de xuño de 2012 (DOG nº 143, do 27 de xullo) e corrección de erros do 27 de xullo de 2012 (DOG nº 164, do 29 de agosto) autorizouse a transmisión <em>mortis causa</em> da concesión administrativa e da batea a favor de Luisa Comojo Lesende, Susana Vicente Comojo e María Luisa Vicente Comojo.</p>
    <p>Terceiro. O 5 de marzo de 2020, Susana Vicente Comojo solicitou autorización para a transmisión <em>mortis causa</em> da concesión administrativa e da batea <em>B. Paz I</em>.</p>
    <p>Cuarto. Na solicitude achega escritura de aceptación e adxudicación parcial de herdanza onde, logo de liquidación da sociedade de gananciais, adxudican a metade indivisa da concesión administrativa e da batea <em>B. Paz I</em> a Susana Vicente Comojo e a María Luisa Vicente Comojo.</p>
    <p>Quinto. O informe da Dirección Xeral de Pesca, Acuicultura e Innovación Tecnolóxica sobre a tramitación do expediente é favorable.</p>
    <p>b) Consideracións legais e técnicas:</p>
    <p>Primeiro. Este órgano é competente para resolver o expediente consonte a Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segundo. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde de 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Por todo o anterior, resolvo:</p>
    <p>Modificar a Orde do 8 de xuño de 2012 (DOG nº 143, do 27 de xullo) e a corrección de erros do 27 de xullo de 2012 (DOG nº 164, do 29 de agosto) e autorizar a transmisión <em>mortis causa</em>, a favor de Susana Vicente Comojo (***6923**) e de María Luisa Vicente Comojo (***3880**), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: <em>B. Paz I</em>.</p>
    <p>Localización: </p>
    <p>Cuadrícula nº: 85.</p>
    <p>Polígono: E.</p>
    <p>Distrito: Caramiñal (A Coruña).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 10.1.1968.</p>
    <p>Remate da vixencia: 15.12.2029.</p>
    <p>Actuais titulares: Luisa Comojo Lesende (***8819**), Susana Vicente Comojo (***6923**) e María Luisa Vicente Comojo (***3880**).</p>
    <p>Novas titulares: Susana Vicente Comojo (***6923**) e María Luisa Vicente Comojo (***3880**).</p>
    <p>As novas titulares da concesión quedan subrogadas nos dereitos e obrigas das anteriores. </p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>A Coruña, 1 de marzo de 2021</p>
    <footer><p>A conselleira do Mar<br>P.D. (Orde do 8.9.2017)<br>María José Cancelo Baquero<br>Xefa territorial da Coruña</p></footer>

