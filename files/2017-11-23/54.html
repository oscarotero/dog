---
date: '2017-11-23'
id: G1440-171117-0001
page: 53836
number: 223
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación do procedemento aberto para a contratación do servizo de
  explotación e mantemento das infraestruturas de abastecemento en alta
  Razamonde-San Trocado, dos municipios de Cenlle, Punxín e San Amaro.
range: Anuncio
url: >-
  https://www.xunta.gal/dog/Publicados/2017/20171123/AnuncioG1440-171117-0001_gl.html
---
<p>No perfil do contratante publícanse íntegros os pregos de condicións do procedemento aberto para a contratación do servizo de explotación e mantemento das infraestruturas de abastecemento en alta Razamonde-San Trocado, dos municipios de Cenlle, Punxín e San Amaro, cun gasto autorizado de 33.957,61 €/ano (IVE excluído). O valor estimado do contrato en consideración ao dito tipo de licitación e ao seu prazo contractual máximo (prórrogas incluídas) supón un total de 135.830,44 € (IVE excluído). As proposicións presentaranse ata as 14.00 horas do décimo quinto (15) día natural contado desde o seguinte ao da publicación do anuncio de licitación no DOG, a través da plataforma www.leal.gal, única e exclusivamente. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións ao cal poderá accederse gratuitamente a través do perfil do contratante na web da deputación www.depourense.es, ou na plataforma www.leal.gal. As solicitudes de información poderán formularse telefonicamente 988 31 75 40 ante o Servizo de Contratación.</p>
    <p>Sen prexuízo de calquera outro recurso que se considere procedente, o prego de condicións, os anuncios de licitación e os demais documentos contractuais que establezan as condicións que teñan que rexer a licitación serán susceptibles de recurso potestativo de reposición ante a Presidencia da Deputación no prazo dun mes e, alternativamente, de recurso contencioso-administrativo ante o Xulgado do Contencioso-Administrativo de Ourense no prazo de dous meses, contados ambos os prazos desde o día seguinte ao da publicación dos anuncios de licitación ou, de ser o caso, da última publicación (se non son simultáneos).</p>
    <p>Ourense, 19 de xuño de 2017</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

