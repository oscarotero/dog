---
date: '2017-11-23'
id: G0244-151117-0003
page: 53733
number: 223
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 15 de novembro de 2017 pola que se resolve a convocatoria pública para
  a provisión, polo sistema de libre designación, dun posto de traballo vacante
  na Secretaría Xeral para o Deporte (Servizos Periféricos)-Centro Galego de
  Tecnificación Deportiva, anunciada pola Orde do 29 de setembro de 2017.
range: Orde
url: >-
  https://www.xunta.gal/dog/Publicados/2017/20171123/AnuncioG0244-151117-0003_gl.html
---
<p>Convocada a provisión, polo sistema de libre designación, dun posto de traballo vacante na Secretaría Xeral para o Deporte (Servizos Periféricos)-Centro Galego de Tecnificación Deportiva, anunciada pola Orde do 29 de setembro de 2017 (<em>Diario Oficial de Galicia</em> núm. 194, do 11 de outubro), de conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da mesma lei, esta Vicepresidencia e Consellería de Presidencia, Administracións Públicas e Xustiza,</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na Secretaría Xeral para o Deporte (Servizos Periféricos)-Centro Galego de Tecnificación Deportiva, anunciada pola Orde do 29 de setembro de 2017 (<em>Diario Oficial de Galicia</em> núm. 194, do 11 de outubro).</p>
    <p>Segundo. Adxudicar destino, no posto de traballo que se indica, e seleccionar o funcionario que se relaciona no anexo desta orde.</p>
    <p>Terceiro. O cesamento no destino actual do funcionario que obtivo praza producirase no prazo de tres días hábiles, contado a partir do seguinte ao da data de publicación desta orde no <em>Diario Oficial de Galicia</em>.</p>
    <p>O prazo para a toma de posesión do novo destino será de tres días hábiles a partir do seguinte ao do cesamento, se non implica cambio de residencia, ou de sete días hábiles se comporta cambio de residencia. Cando o funcionario obteña coa súa toma de posesión o reingreso ao servizo activo, o prazo será de vinte días hábiles, de conformidade co establecido no artigo único do Decreto 166/2013, do 14 de novembro, que modifica o artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo.</p>
    <p>O cómputo dos prazos posesorios iniciarase cando rematen os permisos ou licenzas que, se é o caso, fosen concedidos ao interesado. Nos supostos de baixa temporal ou transitoria iniciarase a partir da correspondente alta.</p>
    <p>Cuarto. A xefatura do centro no cal cause baixa o funcionario, así como daquel no cal obteña destino consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que pon fin á vía administrativa, os/as interesados/as poderán interpoñer recurso potestativo de reposición, ante este mesmo órgano, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou directamente recurso contencioso-administrativo, no prazo de dous meses contado desde a mesma data, ante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 15 de novembro de 2017</p>
    <footer><p>O vicepresidente e conselleiro de Presidencia, Administracións Públicas e Xustiza<br>P.D. (Orde do 12.11.2013, DOG nº 219, do 15 de novembro)<br>Manuel Galdo Pérez<br>Secretario xeral da Presidencia</p></footer>
    <h2>ANEXO</h2>
    <p>Apelidos e nome: López Rodríguez, Jesús.</p>
    <p>NRP: 7681579246 A0590.</p>
    <p>Subgrupo: A1.</p>
    <p>Corpo/escala: corpo de profesores de ensino secundario.</p>
    <p>Denominación do posto: director/a Centro de Tecnificación Deportiva.</p>
    <p>Código: PX.499.40.501.36001.001.</p>
    <p>Nivel: 26.</p>
    <p>Dependencia: Secretaría Xeral para o Deporte (Servizos Periféricos)-Centro Galego de Tecnificación Deportiva.</p>
    <p>Localidade: Pontevedra.</p>

