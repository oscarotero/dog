---
date: '2020-12-09'
id: L307-231120-0001
page: 48353
number: 247
agency: Concello de Baños de Molgas
section: VI. Anuncios. b) Administración local.
title: >-
  ANUNCIO de notificación a titulares descoñecidos do requirimento de xestión da
  biomasa e retirada de especies arbóreas.
range: Anuncio
url: >-
  https://www.xunta.gal/dog/Publicados/2020/20201209/AnuncioL307-231120-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que os titulares dos bens que se relacionan a seguir son descoñecidos e resulta imposible a súa notificación, comunícase ás persoas responsables a súa obriga legal de xestión da biomasa e retirada de especies arbóreas prohibidas nas parcelas que se describen, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Polígono</td>
       <td>Parcela</td>
       <td>Titular</td>
       <td>Lugar</td>
       <td>Referencia catastral</td>
      </tr>
      <tr>
       <td>59</td>
       <td>61</td>
       <td>En investigación, Lei 33/2003</td>
       <td>Molgas</td>
       <td>32008A059000610000ES</td>
      </tr>
      <tr>
       <td>39</td>
       <td>203</td>
       <td>En investigación, Lei 33/2003</td>
       <td>Suatorre</td>
       <td>32008A039002030000EW</td>
      </tr>
      <tr>
       <td>39</td>
       <td>211</td>
       <td>En investigación, Lei 33/2003</td>
       <td>Suatorre</td>
       <td>32008A039002110000EQ</td>
      </tr>
      <tr>
       <td>39</td>
       <td>313</td>
       <td>En investigación, Lei 33/2003</td>
       <td>Suatorre</td>
       <td>32008A039003130000EM</td>
      </tr>
      <tr>
       <td>34</td>
       <td>473</td>
       <td>En investigación, Lei 33/2003</td>
       <td>P.A. de Abaixo</td>
       <td>32008A034004730000EI</td>
      </tr>
      <tr>
       <td>62</td>
       <td>546</td>
       <td>En investigación, Lei 33/2003</td>
       <td>Vide</td>
       <td>32008A062005460000EB</td>
      </tr>
     </tbody>
    </table>
    <p>1º. En virtude do que antecede, comunícaselle que na acta de inspección referida se comprobou que na parcela citada se incumpre o establecido no artigo 21 da Lei 3/2007. Por tanto, dispón dun prazo máximo de quince días naturais para o cumprimento voluntario para xestionar a biomasa na parcela citada, que se iniciará o día seguinte da publicación do presente anuncio.</p>
    <p>2º. En caso de persistencia no incumprimento unha vez transcorrido o devandito prazo, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.2 da citada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión de biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>3º. No caso de proceder á execución subsidiaria, o Concello procederá á liquidación provisional dos custos a que previsiblemente dará lugar, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados os traballos, de ser o caso. Neste caso a liquidación provisional dos traballos necesarios para xestionar a biomasa nas faixas secundarias establécese nunha cantidade estimada de 2.056 euros por hectárea.</p>
    <table>
     <tbody>
      <tr>
       <td>Pol.</td>
       <td>Parc.</td>
       <td>Referencia catastral</td>
       <td>Superficie (m2)</td>
       <td>Liquidación
        provisional (€)</td>
      </tr>
      <tr>
       <td>59</td>
       <td>61</td>
       <td>32008A059000610000ES</td>
       <td>1.177,49</td>
       <td>242,09</td>
      </tr>
      <tr>
       <td>39</td>
       <td>203</td>
       <td>32008A039002030000EW</td>
       <td>24,04</td>
       <td>4,94</td>
      </tr>
      <tr>
       <td>39</td>
       <td>211</td>
       <td>32008A039002110000EQ</td>
       <td>58,65</td>
       <td>12,06</td>
      </tr>
      <tr>
       <td>39</td>
       <td>313</td>
       <td>32008A039003130000EM</td>
       <td>343,63</td>
       <td>70,65</td>
      </tr>
      <tr>
       <td>34</td>
       <td>473</td>
       <td>32008A034004730000EI</td>
       <td>435,65</td>
       <td>89,57</td>
      </tr>
      <tr>
       <td>62</td>
       <td>546</td>
       <td>32008A062005460000EB</td>
       <td>265,62</td>
       <td>54,61</td>
      </tr>
     </tbody>
    </table>
    <p>4º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007: </p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a. A persoa titular da xefatura territorial da consellería competente en materia forestal, para a imposición de sancións pola comisión de infraccións leves. </p>
    <p>b. O órgano competente en materia forestal, para a imposición de sancións pola comisión de infraccións graves. </p>
    <p>c. A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en terreos urbanos, de núcleo rural e urbanizables delimitados será competencia da respectiva Administración local. A resolución dos expedientes pola comisión de infraccións leves e graves corresponderá á persoa titular da alcaldía e a dos expedientes pola comisión de infraccións moi graves ao pleno do concello, de conformidade co establecido no artigo 21 ter.2 desta lei.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impoñer no caso de infracción leve: 1.000 euros (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave a contía máxima da sanción será de 100.000 euros (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>Baños de Molgas, 23 de novembro de 2020</p>
    <footer><p>Xaime Óscar Iglesias Pérez<br>Alcalde presidente</p></footer>

