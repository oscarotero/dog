---
date: '2001-01-19'
id: '1546'
page: 792
number: 14
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 5 de xaneiro de 2001 pola que se modifica a do 27 de xuño de
  1994, pola que se fan públicos os criterios de participación nas actividades
  de formación da Escola Galega de Administración Pública.
range: Resolución
url: 'https://www.xunta.gal/dog/Publicados/2001/20010119/Anuncio1546_gl.html'
---
<p>O Consello Rector da Escola Galega de Administración Pública ten atribuída, entre outras facultades, a de establece-las bases e condicións xerais de participación e acceso ós cursos ou actividades que convoca a escola (artigo 6.6º da Lei 4/1987, do 27 de maio).</p>
<p>Na súa reunión do 27 de decembro de 2000 aprobou a modificación dos letras A) 3 e C) da Resolución do 27 de xuño de 1994 (DOG nº 149, do 3 de agosto) relativas ós cursos de galego.</p>
<p>Ó terse modificada a natureza dos cursos de linguaxe administrativa galega, por considerarse como un nivel máis de coñecemento de galego cómpre modifica-los criterios de selección dos participantes neses cursos para adaptalos a nova situación.</p>
<p>Para coñecemento do persoal afectado por este tipo de actividade,</p>
<p>RESOLVO:</p>
<p>Artigo único.-Publicar no Diario Oficial de Galicia as modificacións dos letras A) 3 e C) da Resolución do 27 de xuño de 1994, que quedan redactados deste xeito:</p>
<p>«Letra A) Cursos de perfeccionamento:</p>
<p>3. O menor número de cursos realizados en escolas ou institutos de Administración pública (excepto os cursos os que se refire a letra C) desta resolución.</p>
<p>Letra C) Cursos de galego:</p>
<p>Nos cursos que organice a EGAP aplicaranse os seguintes criterios:</p>
<p>a) Nos cursos de iniciación, e por esta orde:</p>
<p>1º Os máis antigos na Administración.</p>
<p>2º Os que realizaron un menor número de cursos en escolas ou institutos de Administración pública.</p>
<p>b) Nos cursos de perfeccionamento, e por esta orde:</p>
<p>1º A antigüidade na finalización do curso de iniciación. No caso de que na certificación de validación do curso de iniciación de lingua galega non figure a data exacta de remate, terase en conta a data de expedición da certificación.</p>
<p>2º O menor número de cursos realizados en escolas ou institutos de Administración pública.</p>
<p>3º Os máis antigos na Administración.</p>
<p>c) Nos cursos básicos de linguaxe administrativa galega, e por esta orde:</p>
<p>1º A antigüidade na finalización do curso de iniciación á lingua galega. No caso de que na certificación de validación do curso de iniciación de lingua galega non figure a data exacta de remate, terase en conta a data de expedición da certificación.</p>
<p>2º O menor número de cursos realizados en escolas ou institutos de Administración pública.</p>
<p>3º Antigüidade na Administración.</p>
<p>d) Nos cursos medios de linguaxe administrativa galega, e por esta orde:</p>
<p>1º A antigüidade na finalización do curso básico de linguaxe administrativa galega ou o de perfeccionamento da lingua galega. No caso de que na certificación de validación do curso de perfeccionamento de lingua galega non figure a data exacta de remate, terase en conta a data de expedición da certificación.</p>
<p>2º O menor número de cursos realizados en escolas ou en institutos de Administración pública.</p>
<p>3º Antigüidade na Administración».</p>
<p>Disposición derradeira</p>
<p>Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de xaneiro de 2001.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

