---
date: '1997-12-26'
id: E616
page: 12
number: 249
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 18 de decembro de 1997, da Dirección Xeral de Servicios Sociais,
  pola que se anuncia a contratación polo sistema de concurso e procedemento
  aberto -trámite de urxencia-, da xestión da residencia para persoas maiores de
  Bande (Ourense), en réxime de concesión.
range: Resolución
url: 'https://www.xunta.gal/dog/Publicados/1997/19971226/AnuncioE616_gl.html'
---
<p>Obxecto do contrato: xestión do servicio público de explotación da residencia para persoas maiores de Bande, en réxime de concesión.</p>
<p>Forma de adxudicación: concurso público aberto.</p>
<p>Orzamento base:</p>
<p>Prezo praza/día asistida: 5.500 ptas. IVE incluído.</p>
<p>Prezo praza/día válida: 3.013 ptas.IVE incluído.</p>
<p>Duración do contrato: 5 anos.</p>
<p>Fianza provisional: 3.400.000 ptas.</p>
<p>Exposición de pregos:</p>
<p>Os pregos de cláusulas administrativas e técnicas estarán á disposición dos interesados na Subdirección Xeral de Administración e Inspección (edificio administrativo San Caetano - Santiago de Compostela, Telf. (981) 54 56 77 durante o prazo de presentación de proposicións.</p>
<p>Presentación de ofertas:</p>
<p>O prazo de presentación de ofertas será de vinteseis días naturais, contados a partir do seguinte ó da publicación do presente concurso no DOG, e a súa presentación realizarase no rexistro xeral da Consellería de Sanidade e Servicios Sociais (edificio administrativo San Caetano), ou por correo na forma indicada no artigo 100 do Regulamento xeral de contratación, antes das 14 horas do último día do prazo sinalado.</p>
<p>Documentación que deben presenta-los licitadores:</p>
<p>A esixida nos pregos de cláusulas administrativas.</p>
<p>Apertura de ofertas:</p>
<p>A apertura de proposicións admitidas será realizada pola mesa de contratación, reunida en acto público na sala de xuntas da Dirección Xeral de Servicios Sociais a partir das 10 horas do décimo primeiro día natural seguinte ó do peche do prazo de presentación de ofertas. No caso de que o devandito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>Anuncios:</p>
<p>Os anuncios do presente concurso público serán por conta do adxudicatario do contrato.</p>
<p>Santiago de Compostela, 18 de decembro de 1997.</p>
<p>P.D. (Orde 22-5-1996)</p>
<p>Manuel Aguilar López</p>
<p>Director xeral de Servicios Sociais</p>
<p>10153</p>

