---
date: '2012-09-28'
id: G0164-210912-0003
page: 37526
number: 186
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 14 de setembro de 2012 pola que se dá publicidade á relación de postos
  de traballo do profesorado de relixión.
range: Orde
url: >-
  https://www.xunta.gal/dog/Publicados/2012/20120928/AnuncioG0164-210912-0003_gl.html
---
<p>Pola Orde do 5 de novembro de 2010 (DOG do 15 de novembro) pola que se modifica a Orde do 7 de xullo de 2009, dáselle publicidade á relación de postos de traballo do profesorado de relixión dos centros de educación infantil, educación infantil e primaria, educación primaria, educación especial, centros públicos integrados e institutos de educación secundaria dependentes da Consellería de Cultura, Educación e Ordenación Universitaria.</p>
    <p>Pola Orde do 20 de xullo de 2012 (DOG do 3 de agosto) modifícanse as unidades e postos de traballo docentes dos centros públicos dependentes desta consellería nos niveis de educación infantil, primaria e educación especial.</p>
    <h2>DISPÓN:</h2>
    <p>Artigo único</p>
    <p>Publicar a relación de postos de traballo do profesorado de relixión dos centros de educación infantil, educación infantil e primaria, educación primaria, educación especial, centros públicos integrados e institutos de educación secundaria dependentes da Consellería de Cultura, Educación e Ordenación Universitaria (anexos I, II e III).</p>
    <p>Contra esta orde, que esgota a vía administrativa, as persoas interesadas poderán interpoñer recurso potestativo de reposición perante o conselleiro de Cultura, Educación e Ordenación Universitaria, no prazo dun mes contado a partir do día seguinte ao da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro) de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
    <p>Diposición derrogatoria</p>
    <p>Queda derrogada a Orde do 5 de novembro de 2010 pola que se modifica a Orde do 7 de xullo de 2009 pola que se dá publicidade á relación de postos de traballo do profesorado de relixión.</p>
    <p>Santiago de Compostela, 14 de setembro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

