---
date: '1996-04-23'
id: 5BAE
page: 3
number: 79
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 29 de marzo de 1996, do Servicio de Estructuras e
  Desenvolvemento Rural de Lugo, pola que se anuncia a toma de posesión dos
  predios de substitución na zona de Lourido Grande (Samos-Lugo).
range: Resolución
url: 'https://www.xunta.gal/dog/Publicados/1996/19960423/Anuncio5BAE_gl.html'
---
<p>Ponse en coñecemento de tódolos interesados na concentración parcelaria da zona de Lourido Grande (Samos-Lugo), que co obxecto de tomaren posesión delas, se poñen ó dispor dos respectivos propietarios os preidos de substitución, fixándose como data límite, para a dita toma de posesión, o 15 de maio de l996, na falta de acordo entre o seu propietario e o novo adxudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia do 14 de agosto de l985, no prazo de trinta días hábiles, contados desde o 16 de maio de l996, os interesados poderán reclamar, xuntando dictame pericial de todos e cada un dos predios, sobre diferencias superiores ó dous por cento entre a cabida real dos novos predios e a que consta no expediente de concentración.</p>
<p>Conforme o artigo 45 da devandita lei, o propietario que non permita a toma de posesión dos predios, será obxecto de compulsión directa, logo de apercibimento ou instrucción dun expediente incoado para o efecto.</p>
<p>Así mesmo, ponse en coñecemento de todos, que a posesión dos predios de substitución outórgalles a aqueles que no acordo de concentración figuren como adxudicatarios, os medios de defensa establecidos polas leis. Advírtese que todo aquel que non abandone a posesión na data antes fixada, poderase ver privado das colleitas, a falta de acordo co adxudicatario.</p>
<p>Lugo, 29 de marzo de 1996.</p>
<p>Fernando López Gutiérrez</p>
<p>Xefe do Servicio de Estructuras e Desenvolvemento Rural</p>
<p>2976</p>

