---
date: '2020-03-17'
id: G0424-090320-0003
page: 16679
number: 53
agency: 'Consellería de Economía, Emprego e Industria'
section: II. Autoridades e persoal. b) Nomeamentos.
title: >-
  ORDE do 2 de marzo de 2020 pola que se procede ao cesamento e nomeamento de
  membros do Consello Galego de Cooperativas.
range: Orde
url: >-
  https://www.xunta.gal/dog/Publicados/2020/20200317/AnuncioG0424-090320-0003_gl.html
---
<p>O Decreto 25/2001, do 18 de xaneiro, polo que se regula a organización e o funcionamento do Consello Galego de Cooperativas, en desenvolvemento das previsións contidas na súa norma de creación, a Lei 5/1998, do 18 de decembro, de cooperativas de Galicia, regula no seu artigo 4 a composición do Consello, no artigo 5, o procedemento de nomeamento e cesamento dos seus membros, e no artigo 6, a duración do mandato e substitucións.</p>
    <p>Os actuais membros do Consello Galego de Cooperativas foron nomeados pola Orde do 16 de outubro de 2017 pola que se procede ao nomeamento de membros do Consello Galego de Cooperativas, e polas ordes do 27 de xuño de 2018, do 4 de setembro de 2018, e do 7 de novembro de 2019 polas que se procede ao cesamento e nomeamento de membros do Consello Galego de Cooperativas.</p>
    <p>Os cambios de adscrición producidos na unidade administrativa con competencias en materia de cooperativas fan necesario substituír a persoa titular da secretaría do Consello.</p>
    <p>Así mesmo, debido ao falecemento da persoa suplente representante das cooperativas de crédito galegas, a Caixa Rural Galega propuxo o nomeamento dunha nova persoa suplente.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta de Galicia e da súa Presidencia, e o artigo 5 do Decreto 25/2001, do 18 de xaneiro, polo que se regulan a organización e o funcionamento do Consello Galego de Cooperativas,</p>
    <h2>RESOLVO:</h2>
    <p>Primeiro.</p>
    <p>Que cese Sofía Vales Fernández como secretaria do Consello Galego de Cooperativas.</p>
    <p>Segundo.</p>
    <p>Nomear a Ángel Ramil Castelo como vogal suplente en representación das cooperativas de crédito galegas e a José Luis Trincado Álvarez como secretario do Consello Galego de Cooperativas.</p>
    <p>Contra esta orde poderase interpoñer, potestativamente, recurso de reposición ante o conselleiro de Economía, Emprego e Industria no prazo dun mes contado desde o día seguinte ao da súa publicación, de conformidade co establecido no artigo 123 da Lei 39/2015, do 1 de outubro, do procedemento administrativo común das administracións públicas, ou interpoñer directamente recurso contencioso-administrativo ante o Tribunal Superior de Xustiza de Galicia, no prazo de dous meses, contados desde o día seguinte ao da súa publicación, de conformidade co establecido no artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de marzo de 2020</p>
    <footer><p>Francisco Conde López<br>Conselleiro de Economía, Emprego e Industria</p></footer>

