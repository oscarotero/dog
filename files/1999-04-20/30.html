---
date: '1999-04-20'
id: 69DE
page: 4
number: 74
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 1 de marzo de 1999, da Dirección Xeral de Industria, pola que se
  autoriza a instalación dunha planta de coxeración de enerxía eléctrica á
  empresa Insuíña, S.L., no municipio de Oia (Pontevedra) e se aproba o seu
  proxecto de execución. (Expediente 98/286).
range: Resolución
url: 'https://www.xunta.gal/dog/Publicados/1999/19990420/Anuncio69DE_gl.html'
---
<p>Examinado o expediente instruído por instancia da empresa Insuíña, S.L., con enderezo para efectos</p>
<p>de notificacións en Avda. de Ardia 172, apartado 35, O Grove (Pontevedra), resultan os seguintes</p>
<p>Antecedentes de feito</p>
<p>Primeiro.-Con data 16 de novembro de 1998, esta dirección xeral resolveu incluí-la planta de coxeración de 1.500 kW prevista pola empresa Insuíña, S.L. no municipio de Oia, no réxime especial creado polo R.D. 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, entendéndose incluída no réxime establecido polo R.D. 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración, nos termos que dispón o apartado 3º do artigo 2 do dito texto normativo.</p>
<p>Segundo.-Con data 6 de novembro de 1998, a empresa Insuíña, S.L. solicita a autorización administrativa da citada planta de coxeración e a aprobación do seu proxecto de execución, que ten como características básicas as seguintes:</p>
<p>-Dous grupos motoxeradores de 655 kW cada un; dous xeradores síncronos de 781 kVA cada un, 625 kW, 400 V.</p>
<p>-Equipo de control, protección, acoplamento e medida.</p>
<p>-Trafo principal de 1.600 kVA.</p>
<p>Terceiro.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 54/1997, do 27 de novembro, do sector eléctrico, a Delegación Provincial da Consellería de Industria e Comercio de Pontevedra dictou Resolución do 4 de decembro de 1998 pola que se someteu a información pública a autorización administrativa da instalación de referencia, que se publicou no DOG do 21-12-1998 e no BOP de Pontevedra do 23-12-1998, sen que se presentase no período legalmente establecido para iso alegación ningunha.</p>
<p>Cuarto.-Do proxecto emitín informe favorable a Delegación Provincial da Consellería de Industria e Comercio de Pontevedra e cumpre coas esixencias regulamentarias fixadas no Decreto 2617/1966, do 20 de outubro, e coas demais que lle son de aplicación.</p>
<p>Fundamentos de dereito</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación</p>
<p>co Decreto 2617/1966, do 20 de outubro, e o Real decreto 2818/1998, do 23 de decembro, xa citados.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas</p>
<p>RESOLVE:</p>
<p>-Autoriza-la instalación dunha planta de coxeración á empresa Insuíña, S.L., que se vai situar nas súas instalacións do termo municipal de Oia, na provincia de Pontevedra.</p>
<p>-Aproba-lo proxecto de execución da citada planta de coxeración.</p>
<p>Calquera modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14-07-1995), para o que acreditará o cumprimento das condicións previstas no Art. 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpor recurso ordinario ante o conselleiro de Industria e Comercio da Xunta de Galicia, no prazo dun mes contado a partir do día da súa publicación.</p>
<p>Santiago de Compostela, 1 de marzo de 1999.</p>
<p>Joaquín del Moral Crespo</p>
<p>Director xeral de Industria</p>

