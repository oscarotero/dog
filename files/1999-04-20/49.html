---
date: '1999-04-20'
id: 6A2A
page: 4
number: 74
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 18 de marzo de 1999, da Dirección Xerencia do Complexo
  Hospitalario Xeral-Cíes de Vigo, pola que se anuncia a contratación, polo
  sistema de concurso, mediante procedemento aberto e tramitación ordinaria,
  para a subministración sucesiva de diversos productos de limpeza para a área
  de alimentación deste complexo hospitalario.
range: Resolución
url: 'https://www.xunta.gal/dog/Publicados/1999/19990420/Anuncio6A2A_gl.html'
---
<p>A Dirección Xerencia do Complexo Hospitalario Xeral-Cíes de Vigo, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 21 de abril de 1998 (DOG nº 88, do 11 de maio), convoca o seguinte concurso:</p>
<p>Expte. 19/1999:</p>
<p>1. Obxecto: subministración sucesiva de diversos productos de limpeza para a área de alimentación do Complexo Hospitalario Xeral-Cíes de Vigo.</p>
<p>2. Orzamento máximo: 2.688.000 ptas, IVE incluído (16.155,21 euros).</p>
<p>3. Prazo de execución: desde a data de formalización e ata o 31 de decembro de 1999, podendo prorrogarse expresamente sen que a duración total do contrato, incluídas as prórrogas, poida exceder de dous anos.</p>
<p>4. Admisión de variantes: admitirase como máximo unha variante por producto.</p>
<p>5. Garantía provisional: 2% do orzamento de licitación.</p>
<p>6. Forma de adxudicación: concurso público, procedemento aberto e tramitación ordinaria.</p>
<p>7. Clasificación: non se esixe.</p>
<p>8. Solvencia económica e financeira: acreditarase por calquera dos medios previstos no artigo 16 da Lei de contratos das administracións públicas (Lei 13/1995, do 18 de maio. BOE nº 119, do 19 de maio).</p>
<p>9. Solvencia técnica: acreditarase por calquera dos medios previstos no artigo 17 da Lei 13/1995, do 18 de maio, dos contratos das administracións públicas. (BOE nº 119, do 19 de maio).</p>
<p>10. Criterios de adxudicación: ver prego de cláusulas administrativas.</p>
<p>11. Documentación: o prego de cláusulas administrativas particulares, e demais documentación complementaria pódese solicitar no Servicio de Subministracións do Complexo Hospitalario Xeral-Cíes, rúa Pizarro, 22-36204 Vigo, en días laborables desde as 9 ata as 14 horas. Teléfono nº 986 81 60 23/986 81 60 28 e fax nº 986 81 60 65.</p>
<p>12. Prazo de presentación de proposicións: as proposicións, deberanse presentar en man, no rexistro xeral do Complexo Hospitalario Xeral-Cíes, antes das 14 horas do vixésimo sexto día natural contado a partir do seguinte ó da publicación desta resolución no Diario Oficial de Galicia, ou por correo na forma indicada no artigo 100 do Regulamento xeral de contratación do Estado.</p>
<p>13. Documentación que deben presenta-los licitadores: presentarán en sobre pechado e asinado polo licitador a solicitude para participar, así como a documentación persoal e referencias técnicas, descritas no PCAP.</p>
<p>14. Apertura de proposicións: a apertura das proposicións admitidas realizaraa a mesa de contratación, reunida en acto público, na sala de xuntas do hospital xeral, ás 8.30 horas do décimo primeiro día natural contado a partir do seguinte a aquel en que remate o prazo de presentación de ofertas. No caso de que coincida en sábado ou festivo, a apertura das proposicións terá lugar no día hábil seguinte.</p>
<p>15. Anuncios: o importe do anuncio do presente concurso público será por conta dos adxudicatarios dos contratos.</p>
<p>Vigo, 18 de marzo de 1999.</p>
<p>José Manuel González Álvarez</p>
<p>Director xerente do Complexo Hospitalario</p>
<p>Xeral-Cíes de Vigo</p>

