---
date: '1999-04-20'
id: 69EE
page: 4
number: 74
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 22 de xaneiro de 1999, da Delegación Provincial de Ourense, pola
  que se notifica o acordo de iniciación do procedemento sancionador de
  epizootias OU-S-1/1999.
range: Resolución
url: 'https://www.xunta.gal/dog/Publicados/1999/19990420/Anuncio69EE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifíqueselle a persoa que no anexo se menciona que, con esta data resolvín publica-lo acordo de iniciación do procedemento sancionador, que tamén se indica, por infracción da Lei do 20 de decembro de 1952, sobre epizootias (BOE do 23 de decembro) e do Regulamento de epizootías aprobado polo Decreto do 4 de febreiro de 1955, modificado entre outros, polo R.D. 1665/1976, do 7 de maio, (BOE do 21 de xuño) polo que se actualizan as sancións, posto que, intentada a notificación, ésta non puido ser efectuada polo servicio de correos.</p>
<p>Noméase instructora do procedemento a María Isabel Biempica González, funcionaria desta delegación. O réxime de recusación da persoa nomeada é o establecido no artigo 29 da Lei 30/1992, citada.</p>
<p>A resolución será acordada polo delegado provincial.</p>
<p>O interesado disporá dun prazo de quince días, para que poida examina-lo expediente na delegación provincial desta consellería en Ourense, sita na rúa Florentino López Cuevillas, 4-6, baixo, e presentar cantas alegacións, documentos ou informacións considere convenientes, e, se é o caso, propoñer proba.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993 (BOE nº 189, do 9 de agosto), de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario poderá implica-la terminación do procedemento. Para efectualo deberá emprega-los impresos normalizados que lle serán facilitados nesta delegación provincial, no enderezo indicado.</p>
<p>O que se lle notifica de acordo coa normativa anteriormente citada.</p>
<p>Ourense, 22 de xaneiro de 1999.</p>
<p>José Manuel Baltar Blanco</p>
<p>Delegado provincial de Ourense</p>
<p>ANEXO</p>
<p>Expediente: OU-S-1-1999.</p>
<p>Interesado: Severino Luis Blanco.</p>
<p>DNI: 16.214.162-J.</p>
<p>Último enderezo coñecido: Vilarmeao. Viana do Bolo. Ourense.</p>
<p>Feitos denunciados: negativa á realización das probas diagnósticas da campaña de saneamento gandeiro correspondente ó ano 1998, no gando ovino de súa propiedade. O propietario carece de libro de rexistro de animais así como de CEA.</p>
<p>Tipificación da infracción: artigo 113.1º do Regulamento da Lei de epizootias.</p>
<p>Artigo 8.4º da Orde do 4 de abril de 1997, que establece normas para o desenvolvemento das campañas de saneamento gandeiro das especies bovina, ovina e cabrúa.</p>
<p>Sanción: 15.000 pesetas.</p>

