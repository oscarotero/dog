---
date: '2022-04-21'
id: G0596-290322-0003
page: 24449
number: 76
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 28 de marzo de 2022, da Xefatura Territorial de Ourense, polo que se
  someten a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Taboadela (expediente IN407A 2022/17-3).
range: Acordo
url: >-
  https://www.xunta.gal/dog/Publicados/2022/20220421/AnuncioG0596-290322-0003_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir: </p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: instalación de interruptor TC no apoio núm. 78-66 da LMTA ALL805.</p>
    <p>Situación: lugar de Mingarabeiza, concello de Taboadela.</p>
    <p>Características principais recollidas no proxecto:</p>
    <p>• Substitución do apoio núm. 78-66 de intersección da LMTA ALL805 e da LMTA SCV801, de tipo HV, instalando novo apoio metálico de celosía con interruptor telecontrolado. Desmonte do reconectador matrícula 32HU12 do apoio núm. 78-66.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado o 6.9.2021 polo enxeñeiro industrial David Fernández Núñez, colexiado núm. 1534 do ICOIIG. </p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderase examinar nesta Xefatura Territorial da Vicepresidencia Segunda e Consellería de Economía, Empresa e Innovación en Ourense, rúa Curros Enríquez, núm. 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 28 de marzo de 2022</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Núm. de expediente: IN407A 2022/17-3.</p>
    <p>Termo municipal: Taboadela. </p>
    <p>Denominación da instalación: instalación de interruptor TC no apoio núm. 78/66 da LMTA ALL805.</p>
    <p>Predio núm. en proxecto: 1.</p>
    <p>Lugar: Ensido.</p>
    <p>Cultivo: labradío.</p>
    <p>Titular: José Araújo Daquinta.</p>
    <p>Afección: ocupación de 10 m2 para o apoio núm. 78-66.</p>

