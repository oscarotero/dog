---
date: '2002-11-29'
id: 19CAA
page: 16
number: 231
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Decreto 323/2002, do 14 de novembro, polo que se acepta a cesión a título
  gratuíto dunha superficie de 3.519 m, propiedade do Concello de Rianxo, feita
  a favor do Servicio Galego de Saúde con destino á construcción dun novo centro
  de saúde.
range: Decreto
url: 'https://www.xunta.gal/dog/Publicados/2002/20021129/Anuncio19CAA_gl.html'
---
<p>O Pleno do Concello de Rianxo, en sesión do 14 de maio de 2002, acordou cederlle ó Servicio Galego de Saúde, unha parcela de 3.519 m, sita na Urbanización Martelo, denominada Z-8 do Plan Parcial de Ordenación Urbana do SAU-2, con destino á construcción dun centro de saúde.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto. Por outra banda, o artigo 23.1º da mesma lei establece que non poderán adquirirse bens ou dereitos a título lucrativo cando o valor global dos gravames, cargas e afectacións impostas sobre eles exceda o seu valor intrínseco. Non se considerarán carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e presidente do Servicio Galego de Saúde e logo de deliberación do Consello da Xunta de Galicia na súa reunión do día catorce de novembro de dous mil dous,</p>
<p>DISPOÑO:</p>
<p>Artigo 1º</p>
<p>1. Acéptase a cesión a título gratuíto feita polo Concello de Rianxo en favor do Servicio Galego de Saúde, con destino á construcción dun novo centro de saúde.</p>
<p>2. O predio cedido, parcela Z-8 do Plan Parcial de Ordenación Urbana do SAU-2, que está sito na Urbanización Martelo, no concello de Rianxo, ten unha superficie de 3.519 m sendo as súas estremas as seguintes:</p>
<p>-Norte: Z-2 e Z-6 (parcelas 35, 36, 37, 38, 39, 40 e 41).</p>
<p>-Sur: Z-2 (parcelas 48, 49, 50, 51, 52, 53 e 54).</p>
<p>-Leste: vía do plan parcial.</p>
<p>-Oeste: Z-5 (parque público do plan parcial).</p>
<p>Artigo 2º</p>
<p>O inmoble acéptase segundo o establecido nos artigos 23.1º da Lei 3/1985, do 12 de abril, do patrimonio da Comunidade Autónoma e 38 do seu regulamento e destinarase á construcción dun novo centro de saúde na vila de Rianxo.</p>
<p>Artigo 3º</p>
<p>O Servicio Galego de Saúde, a través do seu órgano competente, procederá á formalización da aceptación no correspondente documento público integrándose no seu patrimonio propio.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, catorce de novembro de dous mil dous.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade</p>

