---
date: '2002-11-29'
id: 19D02
page: 16
number: 231
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 25 de novembro de 2002 pola que se anuncia a licitación do
  concurso, polo procedemento aberto, das asistencias técnicas de clave
  AC/01/063.06 e AC/01/057.01.
range: Resolución
url: 'https://www.xunta.gal/dog/Publicados/2002/20021129/Anuncio19D02_gl.html'
---
<p>a) Asistencias técnicas.</p>
<p>1. Asistencia técnica para realiza-los labores de control e vixilancia e a de coordinador de seguridade e saúde da obra mellora da seguridade vial na C-543. Treito: Vidán-Os Ánxeles.</p>
<p>Clave: AC/01/063.06.</p>
<p>Orzamento: ochenta e seis mil setecentos cincuenta e oito euros con catorce céntimos (86.758,14 euros).</p>
<p>Prazo de execución: 20 meses.</p>
<p>2. Asistencia técnica para realiza-los labores de control e vixilancia e a de coordinador de seguridade e saúde das obras: acondicionamento da estrada AC-412 Carballo-A Silva e acondicionamento da estrada AC-413 A Silva-Ordes.</p>
<p>Clave: AC/01/057.01.</p>
<p>Orzamento: douscentos dous mil setecentos vinte euros con dous céntimos (202.720,02 euros).</p>
<p>Prazo de execución: 30 meses.</p>
<p>Solicitaranse os medios de acreditación da personalidade xurídica e capacidade previstos no artigo 15 do texto refundido da Lei de contratos das administracións públicas.</p>
<p>A solvencia económica e financeira e a solvencia técnica ou profesional acreditarase segundo se espe</p>
<p>cifica no cadro de características do prego de prescricións técnicas particulares, de conformidade co disposto nos artigos 16 e 19 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>(Declaradas urxentes consonte o artigo 71 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como o prego de prescricións técnicas estarán de manifesto e a disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda; edificios administrativos de San Caetano, Santiago de Compostela. Teléfono 981 54 49 86.</p>
<p>Tamén se poderán obte-los pregos relativos a esta contratación no seguinte enderezo da Internet:</p>
<p><a href="http://www.xunta.es/contratación/">http://www.xunta.es/contratación/</a></p>
<p>E en Copy Estudio, rúa Nova de Abaixo nº 19-21, teléfono 981 59 33  85.</p>
<p>c) Garantías que se lles esixen ós licitadores.</p>
<p>Esixirase unha garantía definitiva equivalente ó 4% do orzamento de adxudicación.</p>
<p>A garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán de presentarse en sobre pechado no rexistro xeral da Consellería de Política Territorial, Obras Públicas e Vivenda, ou envialas por correo dentro do prazo de admisión sinalado conforme o disposto no artigo 80 do Real decreto 1098/2001, do 12 de outubro, polo que se aproba o Regulamento xeral da Lei de contratos das administracións públicas.</p>
<p>O prazo de admisión das proposicións rematará ás doce horas do décimo terceiro día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola mesa de contratación ás once horas do décimo día natural, que non coincida en sábado, domingo ou festivo, contado a partir do último día de presentación de proposicións, na sala de xuntas da Con</p>
<p>sellería de Política Territorial, Obras Públicas e Vivenda.</p>
<p>O prazo durante o cal o licitador está obrigado a mante-la súa oferta é de 3 meses desde a apertura das proposicións.</p>
<p>g) Outras informacións.</p>
<p>A mesa de contratación comprobará en acto previo a documentación xeral (sobre A), segundo se especifica no punto 2.2.6 Constitución e funcionamento da mesa, do prego de cláusulas administrativas particulares.</p>
<p>h) Variantes: segundo o especificado no cadro de características do prego de prescricións técnicas.</p>
<p>i) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe deste anuncio será por conta dos adxudicatarios.</p>
<p>Santiago de Compostela, 25 de novembro de 2002.</p>
<p>P.D.(Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política Territorial,</p>
<p>Obras Públicas e Vivenda</p>

