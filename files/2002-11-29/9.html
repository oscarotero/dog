---
date: '2002-11-29'
id: 19C9A
page: 16
number: 231
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 322/2002, do 14 de novembro, polo que se aproba o cambio de
  titularidade dun treito da estrada PO-271, variante de Ponte Caldelas, a prol
  do Concello de Ponte Caldelas.
range: Decreto
url: 'https://www.xunta.gal/dog/Publicados/2002/20021129/Anuncio19C9A_gl.html'
---
<p>O Concello de Ponte Caldelas solicitou a cesión por parte da Xunta de Galicia da estrada PO-271, comprendida integramente no seu termo municipal e en solo cualificado de urbano.</p>
<p>Con data do 16 de setembro de 2002 asinouse o convenio de cambio de titularidade da mencionada estrada entre o alcalde-presidente e o conselleiro de Política Territorial, Obras Públicas e Vivenda, ratificado polo Pleno do Concello con data do 24 de outubro de 2002.</p>
<p>Conforme o sinalado no artigo 5 da Lei de estradas autonómica 4/1994, do 14 de setembro, tralo acordo entre as administracións afectadas, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día catorce de novembro de dous mil dous,</p>
<p>DISPÓN:</p>
<p>Artigo 1º</p>
<p>Apróbase o cambio de titularidade, a prol do Concello de Ponte Caldelas, da estrada de titularidade autonómica PO-271, variante de Ponte Caldelas, sita no termo municipal de Ponte Caldelas, que ten unha lonxitude de 1,1 km, con orixe no p.k. 33+675 da estrada C-531, Xinzo-Vilagarcía de Aorusa e remate no p.k. 0+850 da estrada PO-244, Ponte Caldelas-Soutomaior.</p>
<p>Artigo 2º</p>
<p>Correspóndenlle ó Concello de Ponte Caldelas tódalas actividades de xestión, mantemento, conservación e explotación da vía cedida.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, catorce de novembro de dous mil dous.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

