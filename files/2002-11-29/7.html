---
date: '2002-11-29'
id: 19C92
page: 16
number: 231
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 4 de novembro de 2002 de extinción e subseguinte cancelación no
  Rexistro Autonómico de Mutualidades de Previsión Social non Integradas na
  Seguridade Social da Mutualidad de Previsión Social a Prima Fija del Personal
  de Indugasa (en liquidación).
range: Orde
url: 'https://www.xunta.gal/dog/Publicados/2002/20021129/Anuncio19C92_gl.html'
---
<p>A entidade denominada Mutualidad de Previsión Social a Prima Fija del Personal de Indugasa (en liquidación) acordou en asemblea xeral celebrada o 2 de xuño de 2000 a súa disolución e liquidación.</p>
<p>Ultimado o proceso liquidatorio da mencionada mutualidade, esta solicita que sexa declarada a súa extinción e se proceda á cancelación da súa inscrición no Rexistro Autonómico de Mutualidades de Previsión Social non Integradas na Seguridade Social, creado pola Orde do 5 de maio de 1999 (DOG do 20 de maio).</p>
<p>Da documentación recibida despréndese que a entidade cumpre os requisitos establecidos na Lei 30/1995, do 8 de novembro, de ordenación e supervisión dos seguros privados, en relación co proceso liquidatorio.</p>
<p>Polo Decreto 340/1996, do 13 de setembro, asígnanselle á Consellería de Economía e Facenda as funcións e servicios transferidos á Comunidade Autónoma de Galicia en materia de mutualidades de previsión social. Pola súa parte, o Decreto 312/2000, do 28 de decembro, polo que se establece a estructura orgánica da Consellería de Economía e Facenda, adscribe as competencias á Dirección Xeral de Política Financeira e Tesouro.</p>
<p>En consecuencia, por proposta da Dirección Xeral de Política Financeira e Tesouro,</p>
<p>DISPOÑO:</p>
<p>Primeiro.-Declara-la extinción da Mutualidad de Previsión Social a Prima Fija del Personal de Indugasa (en liquidación), conforme o disposto no artigo 27.5º da Lei 30/1995, do 8 de novembro, de ordenación e supervisión dos seguros privados.</p>
<p>Segundo.-Inscribir, en consecuencia, a extinción da Mutualidad de Previsión Social a Prima Fija del Personal de Indugasa (en liquidación) e proceder á cancelación dos seus asentos no Rexistro Autonómico de Mutualidades de Previsión Social non Integradas na Seguridade Social, creado pola Orde do 5 de maio de 1999 (DOG do 20 de maio).</p>
<p>Disposicións derradeiras</p>
<p>Primeira.-Conforme o estipulado no artigo 4 da Lei 6/2001, do 29 de xuño, de adecuación da normativa da Comunidade Autónoma de Galicia á Lei 4/1999, do 13 de xaneiro que modifica a Lei 30/1992, e que recolle os actos que poñen fin á vía administrativa, contra a presente orde cabe interpoñer recurso potestativo de reposición ante o conselleiro de Economía e Facenda no prazo dun mes ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados a partir do día seguinte ó da súa notificación, de acordo co disposto nos artigos 116 e 117 da Lei 30/1992, e os artigos 25 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de novembro de 2002.</p>
<p>José Antonio Orza Fernández</p>
<p>Conselleiro de Economía e Facenda</p>

