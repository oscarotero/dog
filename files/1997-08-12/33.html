---
date: '1997-08-12'
id: 99EE
page: 7884
number: 154
agency: CONCELLO DA CORUÑA
section: VI. ANUNCIOS
title: >-
  Resolución do 16 de xuño de 1997 pola que se convoca poxa, con procedemento
  aberto, dunha propiedade municipal no polígono do Paseo das Pontes.
range: Resolución
url: 'https://www.xunta.gal/dog/Publicados/1997/19970812/Anuncio99EE_gl.html'
---
<p>Acordado por este concello o alleamento dunha propiedade municipal, mediante poxa pública, e a aprobación do correspondente prego de condicións, anúnciase a licitación conforme as seguintes condicións:</p>
<p>Obxecto e prezo tipo desta poxa: o alleamento da propiedade municipal que se relaciona a seguir:</p>
<p>Polígono do Paseo das Pontes: parcela número 15 en superficie e número 6 en subsolo, que integra o cuarteirón M-3, do proxecto de compensación.</p>
<p>Aproveitamento: 11.525 m.</p>
<p>Superficie de ocupación en soto: 2.539 m.</p>
<p>Valor urbanístico total: 802.407.456 pesetas.</p>
<p>O tipo de licitación ou valor en venda faise coincidir, por tanto, co valor urbanístico.</p>
<p>Forma de presenta-los pregos: os pregos presentaranse en dous sobres pechados, un conterá a oferta económica e o outro a documentación administrativa; levará escrito no anverso o seguinte: «Proposición para optar á poxa para a compra da parcela número 15 en superficie e número 6 en subsolo, que integra o cuarteirón M-3 do proxecto de compensación do polígono do Paseo das Pontes».</p>
<p>O depósito que, como fianza provisional, deberá constituírse para poder tomar parte na poxa será do 2% (dous por cento) do tipo de licitación para a parcela que se poxa, admitíndose a dita fianza en calquera das formas establecidas no artigo 36 da Lei de 1995, de contratos das administracións públicas.</p>
<p>O metálico, valores ou avais depositaranse na caixa deste concello.</p>
<p>Prazo de exposición ó público: durante os vinteseis días de prazo para a presentación de pregos estará de manifesto o expediente para ser examinado polo público no Servicio Municipal de Urbanismo, sito na Avda. da Mariña, 18.</p>
<p>Apertura de pregos: a mesa de contratación cualificará previamente os documentos presentados en tempo e forma e procederá en acto público á apertura das ofertas admitidas, que terá lugar na secretaría das casas consistoriais ás 12 horas do quinto día hábil seguinte ó do transcurso do prazo de licitación, que no caso de resultar sábado se entenderá prorrogado ó primeiro día hábil seguinte.</p>
<p>A proposta de adxudicación non crea dereito en favor do adxudicatario proposto fronte á Administración mentres non se adxudique o contrato por acordo do órgano de contratación.</p>
<p>Pagamento: o pagamento do prezo de adjudicación farase efectivo dentro dos quince días seguintes á notificación do acordo de adxudicación definitiva. Realizado o ingreso, o adxudicatario entrará en posesión do soar.</p>
<p>A Coruña, 16 de xuño de 1997.</p>
<p>P.D.</p>
<p>Salvador Fernández Moreda</p>
<p>Alcalde</p>
<p>6303</p>

