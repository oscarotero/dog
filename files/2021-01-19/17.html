---
date: '2021-01-19'
id: G2345-161220-0003
page: 3050
number: 11
agency: Xulgado do Social número 2 da Coruña
section: V. Administración de xustiza.
title: EDICTO de notificación de sentenza (DSP 285/2020).
range: Edicto
url: >-
  https://www.xunta.gal/dog/Publicados/2021/20210119/AnuncioG2345-161220-0003_gl.html
---
<p>Eu, Paloma Recalde Álvarez, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 285/2020 deste xulgado do social, contra a mercantil Confecciones Torres Tasende, S.L., e coa intervención do Fogasa, sobre despedimento, se ditou a seguinte resolución, cuxo encabezado e parte dispositiva se achegan:</p>
    <p> Sentenza.</p>
    <p>A Coruña, 11 de decembro de 2020.</p>
    <p>Miguel Herrero Liaño, maxistrado do Xulgado do Social número 2 da Coruña, vendo os presentes autos seguidos neste xulgado co número DSP 285/2020, sendo parte nel, dun lado, como demandante, Ana María Tasende Costa, con DNI 79318640N, asistida pola letrada Sra. Bonet González, e como demandado, mercantil Confecciones Torres Tasende, S.L., que non comparece a pesar de estar citada en legal forma, e coa intervención do Fogasa, que non comparece a pesar de estar citado en legal forma, sobre despedimento, pronunciou en nome do rei a seguinte sentenza.</p>
    <p>Decido:</p>
    <p>Estímase a demanda interposta por Ana María Tasende Costa fronte á empresa Confecciones Torres Tasende, S.L. e Fogasa, e en consecuencia: </p>
    <p>1. Declárase improcedente o despedimento da parte demandante con efectos do 27.2.2020.</p>
    <p>2. Declárase extinguido, con data da presente resolución, o contrato que une á demandante coa empresa demandada.</p>
    <p>3. Condénase a empresa demandada a aboar á demandante a cantidade de 7.895,25 euros en concepto de indemnización. Así mesmo, condénase a empresa para aboar á parte demandante a cantidade de 11.024,64 euros correspondente a salarios de tramitación desde o despedimento ata a data desta resolución. </p>
    <p>Respecto do Fogasa deberá aterse á responsabilidade establecida no artigo 33 do Estatuto dos traballadores.</p>
    <p>Notifíquese esta resolución ás partes, ás cales se fará saber que contra a mesma só cabe recurso de suplicación ante o Tribunal Superior de Xustiza de Galicia, debendo anuncialo ante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar resgardo acreditativo de consignar a cantidade obxecto de condena na conta de depósitos e consignacións que este xulgado ten aberta no Banco de Santander desta cidade. </p>
    <p>E, igualmente, deberá no momento de interpoñer o recurso consignar a suma de 300 euros en concepto de depósito especial para recorrer.</p>
    <p>Así por esta a miña sentenza, definitivamente xulgando, pronúncioo, mándoo e asínoo.</p>
    <p>E para que sirva de notificación en legal forma a Confecciones Torres Tasende, S.L., en ignorado paradoiro, expido este edicto para a súa inserción no <em>Diario Oficial de Galicia</em>. </p>
    <p>Advírtese a destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 14 de decembro de 2020</p>
    <footer><p>A letrada da Administración de xustiza</p></footer>

