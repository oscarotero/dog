---
date: '1999-12-28'
id: 13D7E
page: 15
number: 249
agency: AUDIENCIA PROVINCIAL DA CORUÑA (SECCIÓN SEGUNDA)
section: V. ADMINISTRACIÓN DE XUSTIZA
title: Edicto (3253/1996).
range: Edicto
url: 'https://www.xunta.gal/dog/Publicados/1999/19991228/Anuncio13D7E_gl.html'
---
<p>A Coruña, once de xullo de mil novecentos noventa e oito.</p>
<p>A sección segunda da Audiencia Provincial da Coruña, constituída por José Pérez Pena, presidenta, Luis Barrientos Monge, María Ángeles Pérez Vega, maxistrados, pronunciou en nome de El-Rei, a seguinte sentencia:</p>
<p>«No recurso de apelación civil 3253/1996, procedente do Xulgado de Primeira Instancia e Instrucción número un de Santiago de Compostela, co número 48/1994, sobre nulidade de actuacións xudiciais en xuízo de menor contía, entre partes, dunha e como demandante apelante, María Calvo, representada polo procurador Castro Bugallo, e doutra e como demandado apelado, Juan Jesús Iglesias Arceo, representado polo procurador Pardo de Vera e como demandado apelado Banco de Galicia, S.A, representado polo procurador Sánchez González e, como demandado en situación procesual de rebeldía, José Calvo Romero, con quen se entenderán esta e as demais dilixencias nos estrados deste tribunal. Foi relator o maxistrado Luis Barrientos Monge.</p>
<p>Decidimos:</p>
<p>Que, con desestimación do recurso de apelación interposto contra a sentencia do 30 de xullo de 1996, dictada polo maxistrado do Xulgado de Primeira Instancia e Instrucción número un de Santiago de Compostela, debemos confirmar e confirmámo-lo pronunciamento contido na súa decisión, con imposición á parte apelante das custas causadas nesta alzada.</p>
<p>E expídase a certificación correspondente ó xulgado de procedencia, con devolución dos autos que remitiu.</p>
<p>Así, por esta nosa sentencia, da que se levará certificación ó rolo de apelación civil, pronunciámolo, mandámolo ea sinámolo.»</p>
<p>E para que así conste, expido e asino este edicto na Coruña, trece de decembro de mil novecentos noventa e nove.</p>
<p>Rubricado</p>

