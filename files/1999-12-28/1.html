---
date: '1999-12-28'
id: 13D4E
page: 15
number: 249
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Orde do 13 de decembro de 1999 pola que se regula a xestión e o pagamento da
  taxa fiscal sobre o xogo realizado a través de máquinas recreativas con premio
  tipo B, ou de azar tipo C.
range: Orde
url: 'https://www.xunta.gal/dog/Publicados/1999/19991228/Anuncio13D4E_gl.html'
---
<p>A Lei 14/1996, do 30 de decembro, de cesión de tributos do Estado ás comunidades autónomas e de medidas fiscais complementarias, no seu artigo 13.6º establece que o alcance das competencias normativas que poden asumi-las comunidades autónomas respecto ós tributos sobre o xogo chega ata a regulación das exencións, bonificacións e o devengo, así como os aspectos de xestión, liquidación, recadación e inspección. Estas competencias foron asumidas pola nosa Comunidade en virtude da Lei 32/1997, do 4 de agosto, de modificación do réxime de cesión de tributos do Estado á Comunidade Autónoma de Galicia.</p>
<p>En virtude das competencias asumidas pola Lei 32/1997, dictouse a Orde do 26 de decembro de 1997, pola que se estableceu un procedemento de xestión diferente ó establecido pola Orde do 18 de xaneiro de 1991, do Ministerio de Economía e Facenda, simplificándoo, de tal xeito que se reduciu o número de modelos presentados polos suxeitos pasivos e se estableceu a obriga da oficina xestora, no seu ámbito territorial, de acumula-los pagamentos fraccionados correspondentes ás máquinas dunha mesma empresa operadora en tres cartas de pagamento, mediante as que o suxeito pasivo ía ingresa-los pagamentos fraccionados pendentes. Non obstante, mantívose vixente o modelo 045 aprobado pola Orde do 18 de xaneiro de 1991, do Ministerio de Economía e Facenda.</p>
<p>Este modelo adaptouse a este novo procedemento de xestión introducindo ademais nel a posibilidade de ordena-la domiciliación das cartas de pagamento xeradas polas oficinas xestoras para facer efectivo o ingreso dos pagamentos fraccionados correspondentes.</p>
<p>Por todo iso, en uso da facultade conferida pola Lei 32/1997 citada e tendo como obxectivo tanto a aprobación do modelo 045 de uso obrigatorio na Comunidade Autónoma de Galicia e a regulación do procedemento de domiciliación dos pagamentos fraccionados, así como a unificación das disposicións hoxe previstas en dúas normas distintas nunha soa, esta consellería</p>
<p>DISPÓN:</p>
<p>Artigo 1º.-Modelo de declaración-liquidación.</p>
<p>1. Apróbase o modelo de declaración-liquidación da taxa fiscal sobre o xogo, sobre máquinas recrea</p>
<p>tivas e de azar, que figura como anexo 1 da presente orde, de uso obrigatorio na Comunidade Autónoma de Galicia para tódolos suxeitos pasivos da taxa fiscal sobre xogos de sorte, envite ou azar devengada por máquinas recreativas e de azar suxeitas ó pagamento do devandito tributo.</p>
<p>2. O modelo constará de tres exemplares: para a Administración, para o interesado e para a entidade financeira colaboradora na recadación.</p>
<p>Artigo 2º.-Prazos de presentación.</p>
<p>1. No caso de máquinas autorizadas en anos anteriores ó do devengo, os suxeitos pasivos deberán presentar nos vinte primeiros días naturais do mes de xaneiro unha declaración por cada máquina, practicando a liquidación pola cota anual legalmente establecida para o exercicio de que se trate e ingresando o primeiro dos pagamentos fraccionados a que se refire o artigo 3.5º.2 do Real decreto-lei 16/1997, do 25 de febreiro, polo que se regulan os aspectos penais, administrativos e fiscais dos xogos de sorte, envite ou azar na súa redacción dada pola Lei 31/1990, do 27 de decembro, de orzamentos xerais do Estado para 1991. O prazo anterior entenderase prorrogado ata o primeiro día hábil seguinte no suposto de que o último día do período fose día inhábil ou sábado.</p>
<p>2. No mesmo prazo, o suxeito pasivo deberá presentar relación de máquinas, indicando o número de autorización destas, das que é titular a 1 de xaneiro e que se atopan nesa mesma data en situación de baixa temporal, ben aprobada administrativamente, ou solicitada e pendente de aprobación. Esta relación presentarase ante a delegación da Consellería de Economía e Facenda correspondente territorialmente en relación coa situación da máquina na data do último devengo da taxa fiscal sobre o xogo.</p>
<p>3. Cando se trate de máquinas de nova autorización, ou que con data do 1 de xaneiro se atopasen en situación de baixa temporal e se pretenda dalas novamente de alta, os suxeitos pasivos presentarán, con anterioridade ó outorgamento da dita autorización ou alta, a declaración-liquidación a que se refire o número 1 deste artigo, practicando liquidación da cota anual e simultáneo ingreso dos pagamentos fraccionados correspondentes ó trimestre actual e ó xa vencido, de se-lo caso, se se pretendera dar de alta antes do 1 de xullo, ou liquidando o 50% da taxa se a alta se realizase despois da data indicada anteriormente, e ingresando simultaneamente o pagamento fraccionado correspondente ó trimestre actual e ó xa vencido, de se-lo caso.</p>
<p>Artigo 3º.-Troco de máquinas.</p>
<p>O suposto de troco de máquinas autorizado non suporá novo devengo da taxa e, polo tanto, non se</p>
<p>practicará liquidación; nembargantes a empresa operadora poderá comunica-la circunstancia á delegación da Consellería de Economía e Facenda onde se presentase declaración-liquidación pola autorización da máquina destruída a que substitúe a nova, para efectos de obtención do correspondente distintivo acreditativo.</p>
<p>Artigo 4º.-Ingreso da taxa.</p>
<p>1. No caso de máquinas autorizadas en anos anteriores ó do devengo, o ingreso da autoliquidación realizarase na caixa da delegación ou en calquera das entidades colaboradoras autorizadas, se este se realizase no prazo establecido no punto 1 do artigo 2º. Calquera ingreso fóra deste prazo deberá realizarse na caixa da delegación que corresponda de acordo coas normas contidas no artigo 6º desta orde.</p>
<p>No resto de supostos, o ingreso da autoliquidación efectuarase na caixa da delegación que corresponda de acordo coas normas contidas no artigo 6º desta orde.</p>
<p>2. Cando se trate dos pagamentos fraccionados trimestrais subseguintes á presentación da declaración-liquidación, estes efectuaranse nos prazos fixados legalmente empregando a carta de pagamento que estará á disposición do suxeito pasivo na correspondente delegación, nos vinte primeiros días naturais dos meses de abril, xullo e outubro, prorrogándose o prazo ata o primeiro día hábil seguinte no suposto de que o último día do período fose día inhábil ou sábado.</p>
<p>3. Para os efectos establecidos no punto anterior, cada delegación territorial expedirá a carta de pagamento, que será única por suxeito pasivo, e que comprenderá o total da débeda a que corresponda o pagamento fraccionado por tódalas máquinas, a autorización das cales motivou a presentación das declaracións-liquidacións no seu momento. Este ingreso deberá realizarse obrigatoriamente na caixa da delegación correspondente agás que se exercese na declaración-liquidación a opción a que se refire o punto seguinte.</p>
<p>4. Os suxeitos pasivos poderán utilizar como medio de pagamento dos pagamentos fraccionados a que se refire o punto 2 deste artigo, a domiciliación, exercendo a opción no propio modelo, de acordo co disposto no artigo seguinte.</p>
<p>Artigo 5º.-Domiciliación dos pagamentos fraccionados.</p>
<p>1. O suxeito pasivo, para exerce-la opción de domiciliación, deberá cubri-lo punto de domiciliación de pagamentos fraccionados, de acordo coas instruccións que se aproban no anexo desta orde e que figurarán no reverso do modelo de declaración-liquidación.</p>
<p>2. Serán requisitos necesarios para efectua-la domiciliación os seguintes:</p>
<p>a) Que o obrigado ó pagamento sexa titular da conta na que se domicilie este.</p>
<p>b) Que a entidade financeira na que se domicilien os pagamentos preste o servicio de colaboración na xestión recadatoria de tributos cedidos</p>
<p>c) Que a conta sexa única para tódalas máquinas instaladas na data de devengo no ámbito territorial da delegación ante a que se presenten as declaracións-liquidacións.</p>
<p>d) Que a domiciliación abranga os restantes trimestres do exercicio.</p>
<p>1. A domiciliación efectuada para un exercicio non terá efectos para o exercicio seguinte.</p>
<p>2. Unha vez realizado o ingreso resultante da autoliquidación presentada, mediante a cal se domicilia o pagamento dos restantes pagamentos fraccionados, a entidade colaboradora devolveralle ó interesado, debidamente validado, o exemplar correspondente, que servirá como xustificante do ingreso realizado polo devandito trimestre e da orde de débeda en conta dos restantes pagamentos domiciliados.</p>
<p>3. O último día do período voluntario de ingreso, a entidade colaboradora procederá, de se-lo caso, a carga-lo importe domiciliado na conta designada para tales efectos polo contribuínte, ingresándoo inmediatamente na conta restrinxida para a recadación de tributos que corresponda, entendéndose realizado o pagamento na devandita data, sen que caiba a retrocesión posterior do aboamento efectuado.</p>
<p>4. O obrigado tributario poderá, sempre que o desexe, revoga-la domiciliación efectuada, comunicándolle a esta de forma fidedigna á entidade colaboradora e á delegación territorial de Economía e Facenda correspondente, e producirá efectos no primeiro prazo de ingreso que se abra a partir da data de comunicación.</p>
<p>Artigo 6º.-Lugar de presentación.</p>
<p>As declaracións-liquidacións dirixiranse, con independencia do lugar onde se realice o ingreso, á delegación da Consellería de Economía e Facenda que corresponda territorialmente ó:</p>
<p>-Lugar onde se atope instalada a máquina o día 1 de xaneiro cando se autorizasen en anos anteriores e teñan vixente o correspondente boletín de instalación.</p>
<p>No suposto de traslado dunha máquina a un lugar no territorio doutra delegación entenderase que este se produce na data que a Consellería de Xustiza, Interior e Relacións Laborais autorice o devandito traslado.</p>
<p>-Lugar onde se atope a delegación da Consellería de Xustiza, Interior e Relacións Laborais onde se solicite a alta da autorización de explotación para aquelas máquinas en situación de suspensión provisional ou unha nova autorización.</p>
<p>-Lugar onde se atope a delegación da Consellería de Xustiza, Interior e Relacións Laborais, depositaria do expediente administrativo correspondente ó día 1 de xaneiro cando se trate de máquinas autorizadas en anos anteriores, que non estean no caso anterior e que nesa data non teñan boletín de instalación vixente.</p>
<p>Artigo 7º.-Liquidación pola diferencia por modificación do prezo máximo autorizado para a partida.</p>
<p>No caso de modificación do prezo máximo autorizado para a partida en máquinas de tipo B producida con posterioridade ó devengo da taxa, os suxeitos pasivos que exploten máquinas con autorizacións de data anterior a aquela na que se autorice a suba, deberán autoliquida-la diferencia da cota que corresponda no modelo a que se refire o artigo 1º da presente orde, durante o primeiro período para o ingreso dos pagamentos fraccionados que se abra a partir do día no que entre en vigor a modificación do prezo máximo autorizado, cubrindo os espacios do modelo destinados para o efecto, de acordo coas instruccións aprobadas no anexo. O incremento de cota que por esta causa corresponda ós trimestres dos que o prazo de ingreso estivese vencido e en curso, de se-lo caso, ingresarase simultaneamente á presentación da autoliquidación. O incremento de cota que por esta causa corresponda ós trimestres dos que o prazo de ingreso non se iniciase ingresarase conforme o disposto no segundo parágrafo do </p>
<p>artigo 4º desta orde. Os suxeitos pasivos tamén poderán exerce-la opción da domiciliación de acordo co establecido nesta orde.</p>
<p>Artigo 8º.-Distintivo que acredita a presentación da autoliquidación.</p>
<p>1. Apróbase o modelo de distintivo acreditativo a que se refire a presente orde e que será o que figura no anexo 2 desta.</p>
<p>2. Nos casos de presentación de declaración-liquidación ou autoliquidación, con excepción dos</p>
<p>supostos do artigo 7º o Servicio de Xestión Tributaria da delegación da Consellería de Economía e Facenda á que se dirixise a declaración-liquidación ou autoliquidación facilitará o distintivo que acredite tal presentación.</p>
<p>3. O prazo no que o suxeito pasivo debe retirar do servicio correspondente o distintivo acreditativo a que se refire o parágrafo anterior será o comprendido entre o vixésimo e o último día do mes de febreiro nos casos de presentación dentro do prazo da taxa correspondente a máquinas cando o devengo desta se producise ó 1 de xaneiro, e o comprendido entre o trixésimo e o cuadraxésimo quinto día hábil contados a partir da data de presentación da autoliquidación nos casos da nova autorización ou reinicio da explotación ou presentacións fóra do prazo.</p>
<p>4. O distintivo acreditativo a que se refire esta orde deberá adherirse á máquina no prazo dos quince días seguintes á súa retirada e permanecer adherido ata a súa substitución por outro novo.</p>
<p>Disposición transitoria</p>
<p>O suxeito pasivo que, utilizando un modelo antigo de declaración-liquidación, queira exerce-la opción establecida no punto 4 do artigo 5º desta orde, deberá solicitalo por escrito ante a delegación correspondente, sendo de aplicación o establecido nos puntos 2, 3, 5 e 6 do artigo 5º desta orde.</p>
<p>Disposición derrogatoria</p>
<p>Queda derrogada a Orde do 26 de decembro de 1997, da Consellería de Economía e Facenda, pola que se regula a xestión e o pagamento da taxa fiscal sobre o xogo realizado o través de máquinas recreativas con premio tipo B ou de azar tipo C.</p>
<p>Disposicións derradeiras</p>
<p>Primeira.-O modelo aprobado pola orde do Ministerio de Economía e Facenda do 18 de xaneiro de 1991, de desenvolvemento da Lei 31/1990, e aprobación de modelos da taxa fiscal sobre o xogo sobre máquinas recreativas non será de aplicación no ámbito territorial da Comunidade Autónoma de Galicia.</p>
<p>Segunda.-Esta orde entrará en vigor o día seguinte ó da súa publicación no DOG e terá efectos desde o 1 de xaneiro do ano 2000.</p>
<p>Santiago de Compostela, 13 de decembro de 1999.</p>
<p>José Antonio Orza Fernández</p>
<p>Conselleiro de Economía e Facenda</p>
<p>ModeloTaxa fiscal</p>
<p>045INSTRUCCIÓNSSobre o xogo</p>
<p>Máquinas ou</p>
<p>aparellos automáticos</p>
<p>Importante:</p>
<p>Utilizarase un impreso por cada máquina ou aparello automático, que sexa obxecto de declaración por calquera dos motivos sinalados no punto Carácter da declaración.</p>
<p>1. Declarante: empresa operadora.</p>
<p>Se dispón de etiqueta identificativa pegarase no espacio correspondente dos tres exemplares, cubrindo exclusivamente o dato relativo ó Nº Rexistro Operadora. No caso contrario deberanse cubrir tódolos espacios deste punto, xuntando fotocopia da tarxeta de asignación do número de identificación fiscal.</p>
<p>2. Período.</p>
<p>Exercicio: consignarase o ano ó que corresponde a declaración-liquidación con catro díxitos.</p>
<p>Período: só se deberá cubrir no suposto de nova autorización ou procedentes da situación de baixa temporal. Consignarase no cadro esquerdo o trimestre natural que estea en curso no momento da autorización, empregando o cadro dereito para indicar, de se-lo caso, o trimestre anterior se estivese o prazo de liquidación xa vencido, e que terá que ser ademais obxecto de liquidación.</p>
<p>Exemplos:</p>
<p>1. Máquina autorizada con2. Máquina autorizada con m</p>
<p>data do 20 de maio:data do 20 de xullo:</p>
<p>ConsignaraseConsignarase</p>
<p>2 T (trimestre natural en curso)3 T (trimestre natural en curso)</p>
<p>1 T (trimestre con prazo - -(trimestre con prazo</p>
<p>de liquidación vencido)de liquidación vencido)</p>
<p>3. Carácter da declaración.</p>
<p>Marcarase cun X o/os cadro/s correspondente/s a a/s circunstancia/s que motive/n a presentación da declaración-liquidación.</p>
<p>4. Datos das máquinas.</p>
<p>Consignaranse nos cadros 10 a 17 tódolos datos relativos á máquina pola que se presenta a declaración-liquidación; no caso de máquinas de nova autorización non se terá que constata-lo dato referente ó número de autorización.</p>
<p>No espacio reservado ó lugar de instalación da máquina consignarase o que corresponda ó 1 de xaneiro, no caso de máquinas autorizadas en anos anteriores, ou o que corresponda á primeira instalación no caso de máquinas de nova autorización ou procedentes da situación de baixa temporal.</p>
<p>No espacio reservado ó titular consignaranse os datos identificativos do propietario da máquina a 1 de xaneiro, no caso de máquinas autorizadas en anos anteriores ou ós do solicitante da nova autorización ou da alta da autorización no caso de máqui-</p>
<p>nas de nova autorización ou procedentes da situación de baixa temporal respectivamente.</p>
<p>5. Liquidación.</p>
<p>Cota tributaria devengada no exercicio: consignarase o importe da cota anual legalmente establecida para o exercicio de que se trate en función do tipo de máquina e, de se-lo caso, número de xogadores e prezo da partida. No caso de máquinas de nova autorización ou máquinas procedentes da situación de baixa temporal, posterior ó 1 de xullo, o importe que se consignará será o 50 por 100 da correspondente contía anual.</p>
<p>Pagamento/s trimestral/is que hai que ingresar:</p>
<p>A) Máquinas autorizadas en anos anteriores. Consignarase o 25 por 100 da cota tributaria anual que corresponda.</p>
<p>B) Máquinas de nova autorización ou procedentes da situación de baixa temporal. Se existen trimestres os prazos de liquidación dos cales estivesen vencidos no momento da autorización, o seu importe acumularase ó do trimestre en curso consignando, polo tanto, neste espacio a suma de ámbolos dous importes.</p>
<p>Diferencia por modificación do prezo máximo autorizado para a partida: no caso de que con posterioridade ó pagamento da taxa se modifique o prezo máximo inicialmente autorizado para a partida en máquinas de tipo B, consignarase neste cadro o incremento da cota que corresponda.</p>
<p>No cadro 26 consignarase o incremento da cota tributaria que corresponda ós trimestres vencidos pola diferencia por modificación do prezo máximo autorizado para a partida.</p>
<p>Total que hai que ingresar: consigne o importe do cadro 24 ou, de se-lo caso, o importe do cadro 26.</p>
<p>6. Ingreso.</p>
<p>Márquese cun X o cadro correspondente ó lugar e forma de pagamento. As opcións de que dispón son:</p>
<p>-Caixa da delegación da Consellería de Economía e Facenda correspondente.</p>
<p>-En calquera entidade colaboradora autorizada se o ingreso se efectúa entre o 1 e o 20 de xaneiro (ou inmediato hábil posterior), ben en efectivo ou mediante cargo en conta. Se solicita aprazamento ou fraccionamento da débeda tributaria, deberá cubrir cun X o cadro correspondente.</p>
<p>Sempre deberá indica-lo importe do ingreso.</p>
<p>7. Domiciliación de pagamentos fraccionados.</p>
<p>Se desexa domicilia-los seus pagamentos fraccionados subseguintes, deberá marcar cun X o cadro sombreado, consignando o número de pagamentos pendentes de ingreso no ano en curso; así mesmo, no cadro 28, consignará o importe correspondente a cada un dos pagamentos fraccionados pendentes do ingreso. Os datos correspondentes á conta da domiciliación non deberán ser cubertos no caso de</p>
<p>que o ingreso inicial se realice mediante cargo en conta e esta coincida coa conta na que se domicilian os pagamentos fraccionados pendentes do ingreso.</p>
<p>Será requisito necesario para efectua-la domiciliación que o obrigado ó pagamento sexa titular da conta en que se domicilie este e que a devandita conta se atope aberta nunha entidade de depósito que preste servicio de colaboración na xestión recadatoria.</p>
<p>Lugar de presentación: a declaración-liquidación dirixirase, con independencia do lugar onde se realice o ingreso, á delegación da Consellería de Economía e Facenda que corresponda territorialmente ó:</p>
<p>-Lugar onde se atope instalada a máquina o 1 de xaneiro cando foron autorizadas en anos anteriores e teñan vixente o correspondente boletín de instalación.</p>
<p>No suposto de traslado dunha máquina a un lugar no territorio doutra delegación, entenderase que este se produce na data que a Consellería de Xustiza, Interior e Relacións Laborais autorice o devandito traslado.</p>
<p>-Lugar onde se atope a delegación da Consellería de Xustiza, Interior e Relacións Laborais onde se solicite o servicio da explotación para aquelas máquinas en situación de suspensión provisional ou unha nova autorización.</p>
<p>-Lugar onde se atope a delegación da Consellería de Xustiza, Interior e Relacións Laborais, depositaria do expediente administrativo correspondente, ó día 1 de xaneiro cando se trate de máquinas autorizadas en anos anteriores, que non estean no caso anterior e que nesa data non teñan boletín de instalación vixente.</p>
<p>Prazos de presentación:</p>
<p>A) Máquinas autorizadas en anos anteriores:</p>
<p>-Declaración-liquidación: nos vinte primeiros días do mes de xaneiro.</p>
<p>B) Máquinas de nova autorización ou procedentes de situación de baixa temporal:</p>
<p>Presentarase a declaración-liquidación con anterioridade ó outorgamento de explotación ou da alta respectivamente.</p>
<p>No distintivo acreditativo figurará:</p>
<p>a) O ano que corresponda ó período impositivo.</p>
<p>b) O número de autorización de explotación.</p>
<p>c) O número de autorización ou código da empresa operadora.</p>
<p>d) O NIF da empresa operadora.</p>
<p>e) O tipo de máquina a que corresponde: tipo B ou tipo C.</p>

