---
date: '1999-12-28'
id: 13DB6
page: 15
number: 249
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 15 de novembro de 1999 pola que se lle notifica a Melchora Abuín
  Bouza e herdeiros a resolución acordada no expediente de desafiuzamento
  11/1999 da provincia da Coruña.
range: Cédula
url: 'https://www.xunta.gal/dog/Publicados/1999/19991228/Anuncio13DB6_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, intentada a notificación no domicilio da interesada, sen que esta se puidese practicar, notifícaselle a Melchora Abuín Bouza (e herdeiros) beneficiaria da vivenda de protección oficial, sita na rúa Armada Española, nº 24-4º Esq. do polígono de Caranza en Ferrol (A Coruña), identificada como expediente C2CD68 conta 1722, a resolución do director xeral do IGVS, do 27 de outubro de 1999, pola que se acorda a resolución de pleno dereito do contrato de acceso diferido da vivenda que lle foi adxudicada, recaída no procedemento</p>
<p>de desafiuzamento administrativo tramitado por non destina-la vivenda a domicilio habitual e permanente da arrendataria.</p>
<p>Contra a citada resolución, que non é definitiva na vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes contado desde o día seguinte ó desta notificación, conforme o que establecen os artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992, modificada pola Lei 4/1999, transcríbese o texto íntegro da devandita resolución:</p>
<p>«Expediente de desafiuzamento administrativo non ocupación 11/1999</p>
<p>Resolución.</p>
<p>Vistas as actuacións practicadas no expediente de desafiuzamento 11/1999, con base nos seguintes,</p>
<p>Feitos.</p>
<p>1. Con data do 25 de febreiro de 1999, como consecuencia da solicitude de regularización presentada ó abeiro do Decreto 133/1994, do 13 de maio, por Beatriz Abuín Rodríguez, dictouse acordo de iniciación de expediente de desafiuzamento contra Melchora Abuín Bouza por non destinar a domicilio habitual e permanente a vivenda de protección oficial da que é titular, identificada como expediente C2CD68, conta 1722.</p>
<p>2. Por resultar descoñecido o domicilio da agora expedientada, con data do 5 de abril de 1999 foi publicado o dito acordo no DOG e no taboleiro de edictos do correspondente concello, conforme o establecido polo artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común. Non foron presentadas alegacións.</p>
<p>3. Con data do 9 de xullo de 1999 a instructora do expediente emitiu proposta de resolución de desafiuzamento que foi publicada no DOG do 25 de agosto de 1999 e no taboleiro de edictos do concello, unha vez intentada a notificación conforme o artigo 59 da Lei 30/1992. Non foron presentadas alegacións.</p>
<p>Fundamentos de dereito.</p>
<p>1. É competente para a resolución o director xeral do Instituto Galego da Vivenda e Solo, en virtude das facultades previstas na Lei 3/1988, do 27 de abril, de creación do instituto, e no Decreto 70/1997, de estructura orgánica do organismo antedito, modificado por Decreto 258/1999.</p>
<p>2. Os feitos probados constitúen causa suficiente de desafiuzamento conforme o disposto no artigo 30.6º do Real decreto 2960/1976, do 12 de novembro, texto refundido da lexislación de VPO, e no artigo 138.6º do regulamento, aprobado por Decreto 2114/1968, do 24 de xullo.</p>
<p>2. Na tramitación do expediente observáronse as normas vixentes contidas nos artigos 138 a 144 do Regulamento de VPO, Decreto 2114/1968, do 24 de xullo, artigo 30 do texto refundido, Real decreto 2960/1976, do 12 de novembro, na Lei 30/1992, do 26 de novembro, e 4/1999, do 13 de xaneiro, de réxime xurídico das administracións públicas e do procedemento administrativo común, e no Real decreto 1398/1993, do 4 de agosto.</p>
<p>Vistos os preceptos legais invocados e demais normas de aplicación xeral,</p>
<p>RESOLVO:</p>
<p>1. Acorda-la resolución de pleno dereito do contrato de acceso diferido da vivenda identificada como expediente C2CD68, conta número 1722, da que é titular Melchora Abuín Bouza, por non destinala a domicilio habitual e permanente.</p>
<p>Contra esta resolución, que non esgota a vía administrativa, poderá interpoñerse recurso de alzada conforme os artigos 107.1º, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, ante o conselleiro de Política Territorial, Obras Públicas e Vivenda, no prazo dun mes contado desde o día seguinte ó da recepción da súa notificación.</p>
<p>Notifíqueselles esta resolución ós interesados con expresión dos requisitos esixidos polo artigo 58.2º da Lei 30/1992, do 26 de novembro, modificada pola Lei 4/1999, do 13 de xaneiro. En Santiago de Compostela, 27 de outubro de 1999. Asdo. José Antonio Redondo López, director xeral do IGVS».</p>
<p>Santiago de Compostela, 15 de novembro de 1999.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>

