---
date: '1999-12-28'
id: 13D52
page: 15
number: 249
agency: MINISTERIO DE ADMINISTRACIÓNS PÚBLICAS
section: I. DISPOSICIÓNS XERAIS
title: >-
  Real decreto 1838/1999, do 3 de decembro, de ampliación de medios adscritos ós
  servicios traspasados á Comunidade Autónoma de Galicia polo Real decreto
  1763/1982, do 24 de xullo, en materia de educación.
range: Real decreto
url: 'https://www.xunta.gal/dog/Publicados/1999/19991228/Anuncio13D52_gl.html'
---
<p>A Constitución, no artigo 149, resérvalle ó Estado a competencia exclusiva sobre regulación das condicións de obtención, expedición e homologación de títulos académicos e profesionais e normas básicas para o desenvolvemento do artigo 27 da Constitución, co fin de garanti-lo cumprimento das obrigas dos poderes públicos nesta materia.</p>
<p>Pola súa parte, o Estatuto de autonomía para Galicia, aprobado por Lei orgánica 1/1981, do 6 de abril, establece no seu artigo 31 que lle corresponde á Comunidade de Galicia a competencia plena para a regulación e administración do ensino en toda a súa extensión, niveis e graos, modalidades e especialidades, no ámbito das súas competencias, sen prexuízo do disposto no artigo 27 da Constitución e leis orgánicas que, conforme o número 1º do artigo 81 desta, o desenvolvan, e sen prexuízo das facultades que lle atribúe ó Estado o artigo 149.1.30ª e da alta inspección para o seu cumprimento e garantía.</p>
<p>Polo Real decreto 1763/1982, do 24 de xullo, foron traspasados á Comunidade Autónoma de Galicia funcións e servicios en materia de educación.</p>
<p>Procede efectuar agora, sobre as mesmas previsións constitucionais, estatutarias e legais, unha ampliación das funcións e servicios na materia citada.</p>
<p>Finalmente, o Real decreto 581/1982, do 26 de febreiro, determina as normas e o procedemento a que se deben axusta-los traspasos de funcións e servicios da Administración do Estado á Comunidade Autónoma de Galicia.</p>
<p>De conformidade co disposto no real decreto citado, que tamén regula o funcionamento da Comisión Mixta de Transferencias prevista na disposición transitoria cuarta do Estatuto de autonomía para Galicia, esta comisión adoptou, na súa reunión do día 8 de</p>
<p>outubro de 1999, o oportuno acordo, a virtualidade práctica do cal esixe a súa aprobación polo Goberno mediante real decreto.</p>
<p>Na súa virtude, en cumprimento do disposto na disposición transitoria cuarta do Estatuto de autonomía para Galicia, por proposta do ministro de Administracións Públicas e logo de deliberación do Consello de Ministros na súa reunión do día tres de decembro de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Apróbase o acordo da Comisión Mixta de Transferencias prevista na disposición transitoria cuarta do Estatuto de autonomía para Galicia, polo que se amplían as funcións e servicios da Administración do Estado traspasados á Comunidade Autónoma de Galicia polo Real decreto 1763/1982, do 24 de xullo, e que se transcribe como anexo a este real decreto, nos termos alí especificados.</p>
<p>Artigo 2º</p>
<p>En consecuencia, quedan ampliados as funcións e servicios traspasados á Comunidade Autónoma de Galicia, así como os medios e os créditos orzamentarios correspondentes que figuran nas relacións adxuntas ó propio acordo da comisión mixta e que se inclúen como anexo a este real decreto, nos termos e condicións que alí se especifican.</p>
<p>Artigo 3º</p>
<p>A ampliación de funcións e servicios a que se refire este real decreto terá efectividade a partir da data sinalada no acordo da comisión mixta, sen prexuízo de que o Ministerio de Educación e Cultura produza os actos administrativos necesarios para o mantemento dos servicios no mesmo réxime e nivel de funcionamento que tivesen no momento da adopción do acordo, ata a data da súa entrada en vigor.</p>
<p>Artigo 4º</p>
<p>Os créditos orzamentarios que se determinen de acordo coa relación número 1 serán transferidos polo Ministerio de Educación e Cultura ós conceptos habilitados na sección 32 dos orzamentos xerais do Estado destinados a financia-los servicios asumidos polas comunidades autónomas e non se computarán na revisión da porcentaxe de participación da Comunidade Autónoma nos ingresos do Estado ata que non conclúa o período de homologación.</p>
<p>Disposición derradeira</p>
<p>Única.-Este real decreto será publicado simultaneamente no Boletín Oficial del Estado e no Diario Oficial de Galicia, adquirindo vixencia a partir da súa publicación.</p>
<p>Dado en Madrid o tres de decembro de mil novecientos noventa e nove.</p>
<p>Ángel Acebes PaniaguaJuan Carlos R.</p>
<p>Ministro de Administracións</p>
<p>Públicas</p>
<p>ANEXO</p>
<p>Juan Palacios Benavente e Alfonso Vaquero Marín, secretarios da Comisión Mixta de Transferencias prevista na disposición transitoria cuarta do Estatuto de autonomía para Galicia,</p>
<p>CERTIFICAN:</p>
<p>Que na sesión plenaria da Comisión Mixta de Transferencias, que tivo lugar o día 8 de outubro de 1999, se adoptou un acordo sobre ampliación dos medios adscritos ós servicios traspasados á Comunidade Autónoma de Galicia polo Real decreto 1763/l982, do 24 de xullo, en materia de educación, nos termos que a seguir se expresan:</p>
<p>a) Normas nas que se ampara a ampliación.</p>
<p>A Constitución, no artigo 149, resérvalle ó Estado a competencia exclusiva sobre regulación das condicións de obtención, expedición e homologación de títulos académicos e profesionais e normas básicas para o desenvolvemento do artigo 27 da Constitución, co fin de garanti-lo cumprimento das obrigas dos poderes públicos nesta materia.</p>
<p>Pola súa parte, o Estatuto de autonomía para Galicia, aprobado pola Lei orgánica 1/1981, do 6 de abril, establece no seu artigo 31 que lle corresponde á Comunidade de Galicia a competencia plena para a regulación e administración do ensino en toda a súa extensión, niveis e graos, modalidades e especialidades, no ámbito das súas competencias, sen prexuízo do disposto no artigo 27 da Constitución e leis orgánicas que, conforme o número 1º do seu artigo 81, o desenvolvan, e sen prexuízo das facultades que lle atribúe ó Estado o artigo 149.1.30ª e da alta inspección para o seu cumprimento e garantía.</p>
<p>Polo Real decreto 1763/1982, do 24 de xullo, foron traspasados á Comunidade Autónoma de Galicia funcións e servicios da Administración do Estado en materia de educación.</p>
<p>Sobre as bases destas previsións normativas, procede completa-lo traspaso aprobado no seu momento, ampliando os postos de traballo que foron obxecto de traspaso en materia de educación.</p>
<p>b) Medios obxecto de traspaso á Comunidade Autónoma de Galicia,</p>
<p>Traspásanse á Comunidade Autónoma de Galicia os postos de traballo correspondentes ó persoal que, en réxime de contratación laboral, imparte as ensinanzas de relixión en centros públicos de educación infantil e primaria situados no territorio da Comunidad Autónoma.</p>
<p>Ó persoal que ocupe eses postos seralle de aplicación o réxime retributivo que, por asimilación ó profesorado interino dependente da Administración do Estado, establece o artigo 93 da Lei 50/1998, do 30 de decembro, de medidas fiscais, administrativas e da orde social.</p>
<p>c) Valoración das cargas financeiras dos servicios traspasados.</p>
<p>O custo efectivo ó que se refire esta ampliación, que para 1999 é o que figura na relación número 1º, non se computará na revisión da porcentaxe de participación da Comunidade Autónoma nos ingresos do Estado ata que non conclúa o período de homologación.</p>
<p>Durante este período transitorio, o financiamento efectuarase en función do custo efectivo de cada ano, mediante transferencia dos créditos pertinentes desde a sección 18 Ministerio de Educación e Cultura á sección 32 Entes territoriais.</p>
<p>d) Documentación e expedientes dos medios que se amplían.</p>
<p>A entrega da documentación e expedientes dos medios que se amplían realizarase no prazo dun mes a partir da publicación do real decreto polo que se aproba este acordo.</p>
<p>e) Data de efectividade da ampliación de medios.</p>
<p>A ampliación de medios obxecto deste acordo terá efectividade a partir do día 1 de xaneiro do ano 2000.</p>
<p>E para que conste, expedimos esta certificación, en Madrid o 8 de outubro de 1999. Os secretarios da comisión mixta, Juan Palacios Benavente e Alfonso Vaquero Marín.</p>
<p>Relación número 1</p>
<p>Sección 18: Ministerio de Educación e Cultura</p>
<p>Capítulo I</p>
<table><tbody><tr><td></td></tr>
<tr><td>Aplicación orzamentaria</td><td>Pesetas</td></tr>
<tr><td></td></tr>
</tbody></table>
<table><tbody><tr><td>18.05.422A.131
18.05.422A.160.00</td><td>531.471.428
174.163.184</td></tr>
<tr><td></td></tr>
<tr><td>Total</td><td>705.634.612</td></tr>
<tr><td></td></tr></tbody></table>

