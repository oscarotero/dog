---
date: '2015-03-16'
id: C141-110215-0001
page: 10780
number: 51
agency: Portos de Galicia
section: VI. Anuncios. a) Administración autonómica.
title: >-
  ACORDO do 9 de febreiro de 2015 polo que se somete a información pública a
  solicitude presentada por Intremar Servicios Integrales de Mantenimiento, S.L.
  de concesión administrativa de ocupación de terreos de dominio público
  portuario  do  porto  de  Tragove  (Cambados)  para  a  explotación de nave e
  rampla varadoiro  para  reparación  e  mantemento  de  embarcacións  
  (expediente   13-36-14-C-1).
range: Acordo
url: >-
  https://www.xunta.gal/dog/Publicados/2015/20150316/AnuncioC141-110215-0001_gl.html
---
<p>O 5 de febreiro de 2015 o presidente de Portos de Galicia adxudicou á empresa Intremar Servicios Integrales de Mantenimiento, S.L. o procedemento aberto, sistema multicriterio, para a selección dunha oferta para a tramitación dunha concesión administrativa de ocupación do dominio público portuario do porto de Tragove (Cambados) para a explotación de nave e rampla varadoiro para reparación e mantemento de embarcacións, segundo documentación técnica das actuacións propostas presentada no citado procedemento. Non está prevista a execución de obras a maiores da infraestrutura xa executada, agás meras actuacións de mellora e conservación necesarias para a súa posta en explotación.</p>
    <p>En cumprimento do disposto no artigo 85.3 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, faise público para que as persoas e entidades interesadas poidan examinar o expediente e presentar por escrito as alegacións que consideren oportunas nos servizos centrais de Portos de Galicia, oficinas sitas na praza Europa, 5 A, 6º, polígono das Fontiñas, 15707 Santiago de Compostela, no prazo de vinte (20) días hábiles, contados a partir do seguinte ao de publicación do presente anuncio no <em>Diario Oficial de Galicia</em>. A documentación está á disposición na web portosdegalicia.com</p>
    <p>Santiago de Compostela, 9 de febreiro de 2015</p>
    <footer><p>José Juan Durán Hermida<br>Presidente de Portos de Galicia</p></footer>

