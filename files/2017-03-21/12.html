---
date: '2017-03-21'
id: G2410-010317-0002
page: 13585
number: 56
agency: Xulgado do Social número 1 de Santiago de Compostela
section: V. Administración de xustiza.
title: EDICTO (613/2013).
range: Edicto
url: >-
  https://www.xunta.gal/dog/Publicados/2017/20170321/AnuncioG2410-010317-0002_gl.html
---
<p>María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fai saber que no procedemento ordinario 613/2013 deste xulgado do social, seguidos por instancia de Cesar Valeiras Jiménez contra a empresa Newco Airports Services, S.A., Francisco Javier Ramos Benito, Juan Rafael Rial Souto, Comisión de Seguimento do ERE, Fondo de Garantía Salarial, Severino Mallo Nieto, Fernando Pombo Mallo, Aeropuertos Españoles y Navegación Aérea AENA, sobre ordinario, se ditou a seguinte resolución, cuxa parte dispositiva se xunta:</p>
    <p>«Decido</p>
    <p>Que estimando parcialmente a demanda interposta por César Valeiras Jiménez en canto se dirixiu contra a entidade Newco Airport Services, S.A., a súa administración concursal (na persoa de Antonia Magdaleno Carmona y Pedro Tortosa Mondéjar), o Fondo de Garantía Salarial, a Comisión de Seguimento do ERE, Juan Rafael Rial Souto, Severino Mallo Nieto, Fernando Pombo Mallo e Francisco Javier Ramos Benito, debo declarar e declaro o seu mellor dereito a ocupar as prazas vacantes de operario de rampla e ORA, explicitadas no feito cuarto da demanda, condeno os aludidos demandados a estar e pasar por tal declaración e absólvoos dos seus restantes pedimentos. Non se fai especial imposición de custas.</p>
    <p>Notifíqueselles esta resolución ás partes e fágaselles saber que, contra ela, poden interpoñer recurso de suplicación, que se deberá anunciar perante este xulgado no prazo de cinco días desde a notificación da presente sentenza, e que será resolto, se é o caso, e cumpridos os trámites legais, pola Sala do Social do Tribunal Superior de Xustiza de Galicia.</p>
    <p>Así o pronuncio, mando e asino por esta miña sentenza».</p>
    <p>Para que sirva de notificación en legal forma a Newco Airports Services, S.A., e á Comisión de Seguimento do ERE, en ignorado paradoiro, expido este edicto para inserir no <em>Diario Oficial de Galicia</em> e fixar no taboleiro de anuncios do xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 1 de marzo de 2017</p>
    <footer><p>A letrada da Administración de xustiza</p></footer>

