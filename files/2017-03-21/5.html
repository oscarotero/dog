---
date: '2017-03-21'
id: G0244-200317-0002
page: 13573
number: 56
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 20 de marzo de 2017, da Secretaría Xeral Técnica da Consellería
  de Presidencia, Administracións Públicas e Xustiza, pola que se lle encomenda
  á Axencia Galega de Infraestruturas a realización de diversas actuacións en
  relación coa Orde do 30 de decembro de 2016.
range: Resolución
url: >-
  https://www.xunta.gal/dog/Publicados/2017/20170321/AnuncioG0244-200317-0002_gl.html
---
<p>De conformidade co artigo 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión da Vicepresidencia e Consellería de Presidencia, Administracións Públicas e Xustiza á Axencia Galega de Infraestruturas para a realización, a través do seu persoal técnico, de diversas actuacións en relación coa Orde do 30 de decembro de 2016 pola que se establecen as bases reguladoras e se convocan subvencións para a creación e/ou mellora das infraestruturas, dotacións, instalacións e equipamentos vinculados á prestación de servizos municipais, destinados a concellos de Galicia para o ano 2017, de forma individual e mediante o sistema de xestión compartida, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020.</p>
    <p>Entidade encomendante: Vicepresidencia e Consellería de Presidencia, Administracións Públicas e Xustiza.</p>
    <p>Entidade encomendada: Axencia Galega de Infraestruturas.</p>
    <p>Actividades ás que se refire e alcance desta: realización de comprobacións de non inicio daqueles proxectos de infraestruturas para os que distintos concellos presentaron solicitude de subvención ao abeiro da Orde do 30 de decembro de 2016 e realización das visitas aos lugares das operacións obxecto da axuda ou emprazamentos dos investimentos para comprobar, en fase de control administrativo, a realización daqueles proxectos de infraestruturas con axuda concedida e cuxo investimento foi debidamente xustificado ao abeiro da Orde do 30 de decembro de 2016.</p>
    <p>Natureza da encomenda: carácter gratuíto.</p>
    <p>Prazo de vixencia da encomenda: dous anos.</p>
    <p>Santiago de Compostela, 20 de marzo de 2017</p>
    <footer><p>Beatriz Cuiña Barja<br>Secretaria xeral técnica da Consellería de Presidencia,<br>Administracións Públicas e Xustiza</p></footer>

