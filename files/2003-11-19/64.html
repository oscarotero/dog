---
date: '2003-11-19'
id: 20F7A
page: 14
number: 225
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Resolución do 7 de novembro de 2003 pola que se anuncia o concurso que se
  cita.
range: Resolución
url: 'https://www.xunta.gal/dog/Publicados/2003/20031119/Anuncio20F7A_gl.html'
---
<p>Obxecto do contrato: é a adquisición, mediante subministración sucesiva, de combustible de calefacción, gasóleo C, destinado ós colexios públicos do municipio.</p>
<p>A subministración realizarase a granel, por transvase do medio de transporte utilizado polo subministrador ós depósitos de almacenamento do concello.</p>
<p>Tipo de licitación: non se fixa un orzamento inicial, estimándose esta contratación de contía indeterminada, tanto polo variación de prezos como pola dos consumos a que se atopa sometida.</p>
<p>Prazo de execución: establécese un prazo de duración do contrato de dous anos, prorrogable por mutuo acordo das partes e formalizado de forma expresa cun mínimo dun mes de antelación ó remate do prazo de vixencia, ata un máximo total de catro anos.</p>
<p>Forma de adxudicación: concurso por procedemento aberto.</p>
<p>Proposicións: os licitadores poderán presentar proposicións no rexistro xeral do Concello de Santiago de Compostela, entre as 9.00 e as 14.00 horas, dentro do prazo de quince días naturais, contados desde o día seguinte á data da derradeira das publicacións que corresponden facer no Diario Oficial de Galicia e no BOP da Coruña.</p>
<p>Clasificación do contratista: non se esixe.</p>
<p>Documentación e información: Concello de Santiago de Compostela. (Sección de Contratación). Tfno.: 981 54 30 33. Fax: 981 57 76 27.</p>
<p>Criterios de adxudicación: son os sinalados no artigo 18 do prego de condicións económico-administrativas.</p>
<p>Garantía provisional: os licitadores deberán constituír unha garantía provisional pola cantidade de 1.500 euros.</p>
<p>Garantía definitiva: ascende á cantidade de 3.000 euros.</p>
<p>Apertura de plicas: terá lugar en acto público na casa do concello (secretaría) ás 10.00 horas, o segundo día hábil seguinte á finalización do prazo de presentación de proposicións. De coincidir en sábado, a apertura realizarase o primeiro día hábil seguinte.</p>
<p>Santiago de Compostela, 7 de novembro de 2003.</p>
<p>José A. Sánchez Bugallo</p>
<p>Alcalde</p>

