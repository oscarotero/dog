---
date: '2003-11-19'
id: 20EC2
page: 14
number: 225
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 3 de novembro de 2003, da Dirección Xeral de Urbanismo, pola que
  se fai pública a aprobación definitiva do proxecto sectorial do parque
  empresarial de Mondoñedo (Lugo).
range: Resolución
url: 'https://www.xunta.gal/dog/Publicados/2003/20031119/Anuncio20EC2_gl.html'
---
<p>En cumprimento do disposto no artigo 13 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, faise público o acordo, do 16 de outubro</p>
<p>deste ano, adoptado polo Consello da Xunta de Galicia aprobando definitivamente o proxecto sectorial do parque empresarial de Mondoñedo, que literalmente di:</p>
<p>«1. Aprobar definitivamente o proxecto sectorial do parque empresarial de Mondoñedo, para os efectos establecidos pola Lei 10/1995, de ordenación do territorio de Galicia e polo Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
<p>2. Declara-la utilidade pública e interese social das obras, instalacións e servicios previstos, así como</p>
<p>a necesidade de ocupación para efectos de expropiación dos bens e dereitos necesarios para a execución do proxecto sectorial do parque empresarial de Mondoñedo.</p>
<p>3. Declarar de marcado carácter territorial as obras previstas no proxecto sectorial para os efectos do disposto no artigo 11.3º do Decreto 80/2000, do 23 de marzo, e na disposición adicional primeira da Lei 10/1995, de ordenación do territorio de Galicia, segundo a redacción recollida na disposición derradeira primeira da Lei 9/2002, do 30 de decembro, de ordenación urbanística e protección do medio rural de Galicia.</p>
<p>4. Consonte o disposto nos artigos 24 da dita Lei 10/1995 e 11.2º do xa citado Decreto 80/2000, deberase modifica-lo planeamento urbanístico municipal para adecua-las súas determinacións ó proxecto que se aproba.</p>
<p>5. O proxecto sectorial de referencia entrará en vigor ó día seguinte da publicación deste acordo no Diario Oficial de Galicia».</p>
<p>Contra o devandito acordo cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados desde o día seguinte ó da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 3 de novembro de 2003.</p>
<p>Martín Fernández Prado</p>
<p>Director xeral de Urbanismo</p>

