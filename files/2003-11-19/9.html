---
date: '2003-11-19'
id: '20E96'
page: 14
number: 225
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 12 de novembro de 2003 pola que se fan públicas as vacantes
  provisionais dos corpos de profesores que imparten ensino secundario,
  formación profesional, ensinanzas artísticas e idiomas ó servicio da
  Administración para o curso 2004-2005.
range: Orde
url: 'https://www.xunta.gal/dog/Publicados/2003/20031119/Anuncio20E96_gl.html'
---
<p>A base segunda da Orde do 21 de outubro de 2003 (DOG do 21 de outubro), pola que se convocaba concurso de traslados para a provisión de prazas vacantes entre funcionarios docentes dos corpos de profesores que imparten ensino secundario, formación profesional, ensinanzas artísticas e idiomas, determinaba que se convocaban as vacantes existentes no momento da convocatoria, as que se producisen ata o 31 de decembro de 2003 e as que resulten da resolución do concurso en cada corpo polo que se concursa. Todas elas sempre que se correspondan con prazas que teñan o seu funcionamento previsto na planificación xeral educativa. As vacantes definitivas publicaranse no DOG.</p>
<p>Na súa virtude, esta consellería</p>
<p>DISPÓN:</p>
<p>Primeiro.-Publicar nos anexos I, II, III, IV, V, VI e VII desta orde as vacantes provisionais para o</p>
<p>curso 2004-2005 nos colexios públicos integrados, institutos de ensino secundario, escolas oficiais de idiomas, conservatorios de música, escolas de artes aplicadas e oficios artísticos.</p>
<p>Segundo.-Tódalas vacantes que figuran nos anexos poderán ser obxecto de concurso de traslados, conforme o disposto na orde de convocatoria, sempre que figuren na relación definitiva.</p>
<p>Terceiro.-As vacantes da especialidade de administración de empresas poderán completar horario, preferentemente con economía ou formación e orientación laboral e as vacantes de formación e Orientación laboral con economía.</p>
<p>Cuarto.-Resoltas, se é o caso, as reclamacións presentadas á presente orde, publicaranse no DOG as vacantes definitivas que serán obxecto do concurso de traslados.</p>
<p>Santiago de Compostela, 12 de novembro de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

