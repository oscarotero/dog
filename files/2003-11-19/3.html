---
date: '2003-11-19'
id: 20E7A
page: 14
number: 225
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de outubro de 2003 pola que se lle concede a autorización
  definitiva ó conservatorio de música de Carballo (A Coruña), para imparti-las
  ensinanzas de grao medio.
range: Orde
url: 'https://www.xunta.gal/dog/Publicados/2003/20031119/Anuncio20E7A_gl.html'
---
<p>Segundo o disposto no artigo 31 do Estatuto de autonomía de Galicia, é competencia da Comunidade Autónoma galega a regulamentación e administración do ensino en toda a súa extensión, niveis e graos, modalidades e especialidades e o artigo 1 do Decreto 213/1998, do 10 de xullo, DOG do 23, establece que a Consellería de Educación e Ordenación Universitaria é o órgano da Administración da Comunidade Autónoma de Galicia ó que lle corresponden as ditas competencias.</p>
<p>Polo Decreto 285/1990, do 27 de abril, DOG do 18 de maio, créase o conservatorio de música non estatal de grao elemental dependente do Concello de Carballo, e por Orde do 22 de maio de 1990, DOG do 11 de xuño, autorizouse a posta en funcionamento deste centro.</p>
<p>Tendo en conta que o dito conservatorio vén impartindo, ademais do grao elemental, as ensinanzas de música de grao medio, con carácter provisional, en virtude do disposto na disposición transitoria sétima do Real decreto 389/1992, do 15 de abril, BOE do 28.</p>
<p>Vistos os correspondentes informes nos que se acreditan o cumprimento efectivo dos requisitos mínimos que establece o Real decreto 389/1992, do 15 de abril, para os centros que imparten as ensinanzas artísticas previstas no capítulo primeiro do título II da Lei orgánica 1/1990, do 3 de outubro, de ordenación xeral do sistema educativo, e de que a estructura e planificación académica do centro se axusta ó disposto no Decreto 253/1993, do 29 de xullo, polo que se establece o currículo do grao elemental e do grao medio das ensinanzas de música e o acceso ós ditos graos, DOG do 25 de outubro, modificado e ampliado polo Decreto 179/2003, do 27 de febreiro, DOG do 14 de marzo.</p>
<p>Esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Primeiro.-Concede-la autorización definitiva ó conservatorio de música de Carballo (A Coruña) para imparti-las ensinanzas de grao medio, segundo os datos que figuran no anexo.</p>
<p>Segundo.-No dito conservatorio impartiranse as ensinanzas dos graos elemental e medio de música reguladas pola Lei orgánica 1/1990, do 3 de outubro, de ordenación xeral do sistema educativo, e polo Decreto 253/1993, do 29 de xullo, polo que se establece o currículo do grao elemental e do grao medio das ensinanzas de música e o acceso ós ditos graos, modificado e ampliado polo Decreto 179/2003, do 27 de febreiro.</p>
<p>Terceiro.-Este centro queda obrigado ó cumprimento da lexislación vixente para los centros que imparten ensinanzas de música, e solicita-la oportuna revisión cando teña que modificarse calquera dos datos sinalados nesta orde.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999, BOE do 14 de xaneiro, de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Disposición derradeira</p>
<p>Primeira.-Facúltanse as direccións xerais de Centros e Ordenación Educativa e a de Formación Profesional e Ensinanzas Especiais para dicta-las medidas necesarias para o desenvolvemento desta orde.</p>
<p>Segunda.-Esta orde entrará en vigor a partir do día seguinte ó da súa publicación no Diario Oficial de Galicia.</p>
<p>Santiago de Compostela, 10 de outubro de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Carballo.</p>
<p>Localidade: Carballo.</p>
<p>Enderezo: Praza do Concello, s/n.</p>
<p>Código: 15026662.</p>
<p>Titular: Concello de Carballo.</p>
<p>Denominación: Conservatorio Profesional de Música de Carballo.</p>
<p>Postos escolares autorizados: 80 de grao elemental e 180 grao medio.</p>

