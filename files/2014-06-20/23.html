---
date: '2014-06-20'
id: G2410-300514-0001
page: 28098
number: 117
agency: Xulgado do Social número 1 de Santiago de Compostela
section: V. Administración de xustiza.
title: EDICTO (906/2013).
range: Edicto
url: >-
  https://www.xunta.gal/dog/Publicados/2014/20140620/AnuncioG2410-300514-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fai saber que no procedemento despedimento/cesamentos en xeral 906/2013 deste xulgado do social, seguido por instancia de Isabel Vilas Fernández contra Fotocopias Maxim, S.L.U., María Sierra Domínguez, Fondo de Garantía Salarial (Fogasa) sobre despedimento, se ditou a seguinte resolución:</p>
    <p>«Que estimando integramente as demandas interpostas por Isabel Vilas Fernández contra Fotocopias Maxim, S.L.U., María Sierra Domínguez –en calidade de administradora concursal– e Fogasa, efectúo os pronunciamentos seguintes:</p>
    <p>1. Debo declarar e declaro a existencia de incumprimento contractual grave e culpable imputable á demandada Fotocopias Maxim, S.L.U. Concorre causa de extinción da relación laboral por instancia da traballadora ao abeiro do artigo 50 do ET; e así mesmo, debo declarar e declaro improcedente o despedimento da demandante efectuado pola demandada Fotocopias Maxim, S.L.U. con data do 21.8.2013; non procede declarar a extinción da relación laboral entre as partes nesta sentenza por constar xa extinguida polo Xulgado do Mercantil número 2 da Coruña por auto ditado con data do 12.12.2013 no procedemento concursal nº 233/2013.</p>
    <p>2. Debo condenar e condeno a Fotocopias Maxim, S.L.U. a que lle aboe á demandante a suma de 21.403,53 euros en concepto de indemnización por incumprimento contractual grave do empresario e por despedimento improcedente, debendo descontarse desa suma a cantidade que a demandante percibise pola extinción da relación laboral acordada polo Xulgado do Mercantil número 2 da Coruña, por auto ditado con data do 12.12.2013 no procedemento concursal nº 233/2013.</p>
    <p>3. Debo condenar e condeno a Fotocopias Maxim, S.L.U. a lle aboar á demandante a suma de 9.643,89 euros en concepto de salarios debidos ata a data de extinción da relación laboral, co detalle indicado no feito probado sétimo desta resolución, máis o 10 % de xuro por mora sobre tal cantidade conforme o artigo 29.3 do ET.</p>
    <p>4. No que atinxe á responsabilidade do Fogasa, deberase ater ao que resulte da aplicación do artigo 33 do ET.</p>
    <p>Notifíquese ás partes e ao Fogasa a presente resolución, facéndolles saber que fronte a ela poderán interpor recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Fotocopias Maxim, S.L.U., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 2 de xuño de 2014</p>
    <footer><p>A secretaria xudicial</p></footer>

