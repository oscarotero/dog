---
date: '2014-06-20'
id: L130-020614-0001
page: 28242
number: 117
agency: Concello da Coruña
section: VI. Anuncios. b) Administración local.
title: >-
  ANUNCIO do acordo de aprobación definitiva do estudo de detalle dunha parcela
  sita na rúa Londres, número 2 da Coruña (expediente 631/282/2013).
range: Anuncio
url: >-
  https://www.xunta.gal/dog/Publicados/2014/20140620/AnuncioL130-020614-0001_gl.html
---
<p>O Pleno municipal en sesión que tivo lugar o día 5 de maio de 2014 adoptou, entre outros, o seguinte acordo:</p>
    <p>«Primeiro. Aprobar definitivamente o estudo de detalle de ordenación de volumes nunha parcela na rúa Londres, 2 na Coruña, para a reforma e ampliación do Hospital Santa Teresa (Grupo Quirón), promovido polo Instituto Policlínico Santa Teresa, S.A.</p>
    <p>Segundo. Ordenar o dilixenciamento do estudo de detalle aprobado, así como continuar co cumprimento dos trámites administrativos recollidos nos artigo 92.2 e 3 da Lei 9/2002, do 30 de decembro, de ordenación urbanística e protección do medio rural de Galicia, para procurar a entrada en vigor do estudo de detalle.</p>
    <p>Terceiro. Notificar o acordo de aprobación definitiva aos titulares catastrais, interesados no expediente, aos departamentos municipais de Licenzas e Disciplina Urbanística, Xestión do Solo, Sección de Patrimonio Urbanístico, Oficina de Delineación-SIG de Planeamento e á Área de Infraestruturas».</p>
    <p>A documentación exixida polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, tivo entrada na Consellería de Medio Ambiente, Territorio e Infraestruturas o día 26 de maio de 2014.</p>
    <p>Contra este acordo, que pon fin á vía administrativa, cabe interpoñer recurso contencioso-administrativo ante a Sala correspondente do Tribunal Superior de Xustiza de Galicia, no prazo de dous meses, contado a partir do día seguinte ao da publicación deste anuncio, de conformidade cos artigos 10 e 46 da Lei 29/1998, do 13 de xullo, da xurisdición contencioso-administrativa, sen prexuízo de calquera outro que se considere pertinente.</p>
    <p>A Coruña, 26 de maio de 2014</p>
    <footer><p>César de Jesús Otero Grille<br>Director de Urbanismo</p></footer>

