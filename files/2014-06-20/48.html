---
date: '2014-06-20'
id: O143-070514-0001
page: 28148
number: 117
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 28 de abril de 2014 pola que se someten ao trámite de
  información pública a solicitude de autorización para a modernización dos
  desaugadoiros de fondo da presa do Eume, situada nos concellos de Monfero, As
  Pontes e A Capela, provincia da Coruña, así como o proxecto técnico e o
  documento de avaliación  ambiental presentados por Endesa Generación, S.A.
range: Resolución
url: >-
  https://www.xunta.gal/dog/Publicados/2014/20140620/AnuncioO143-070514-0001_gl.html
---
<p>En cumprimento do disposto no artigo 9 do texto refundido da Lei de avaliación de impacto ambiental de proxectos, aprobado polo Real decreto lexislativo 1/2008, do 11 de xaneiro, modificado pola Lei 6/2010, do 24 de marzo, no artigo 5 do Decreto 442/1990, do 13 de setembro, de avaliación do impacto ambiental para Galicia, e no artigo 126 do Real decreto 849/1986, do 11 de abril, polo que se aproba o Regulamento do dominio público hidráulico, Augas de Galicia somete de forma simultánea ao trámite de información pública a solicitude de autorización para a modernización dos desaugadoiros de fondo da presa do Eume, así como a documentación técnica e ambiental achegada pola sociedade solicitante.</p>
    <p>Para estes efectos, cumprindo o trámite de información que debe facilitarse ao público sobre os aspectos máis relevantes relacionados co procedemento de referencia, infórmase do seguinte:</p>
    <p>a) Endesa Generación, S.A. solicitou autorización para emprender as obras relativas á modernización dos desaugadoiros de fondo da presa do Eume, que acompañou do correspondente proxecto técnico.</p>
    <p>b) Endesa Generación, S.A. presentou un estudo de impacto ambiental do proxecto antedito, segundo a cualificación do proxecto efectuada polo órgano ambiental.</p>
    <p>c) A competencia para resolver a solicitude de autorización corresponde ao director de Augas de Galicia e é competencia da Secretaría Xeral de Calidade e Avaliación Ambiental da Consellería de Medio Ambiente, Territorio e Infraestruturas a resolución do procedemento de avaliación do impacto ambiental.</p>
    <p>d) A declaración de impacto ambiental configúrase como un acto de trámite, de carácter vinculante, e o seu contido deberá integrarse no procedemento substantivo.</p>
    <p>e) A solicitude, o proxecto e o estudo de impacto ambiental están dispoñibles ao público, para a súa consulta, nas dependencias de Augas de Galicia situadas na rúa Tomiño, 16, baixo, 15781 Santiago de Compostela. </p>
    <p>f) Todas aquelas persoas naturais ou xurídicas que se consideren interesadas poderán formular por escrito cantas alegacións, observacións, suxestións e reclamacións consideren procedentes, persoalmente ou por medio do seu representante con poder suficiente, que deberán dirixirse a Augas de Galicia e presentarse por calquera dos medios recollidos no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, dentro do prazo de trinta días hábiles, que comezará a computarse a partir da data da derradeira das publicacións que corresponde facer da presente resolución no <em>Diario Oficial de Galicia</em> e no <em>Boletín Oficial</em> da provincia da Coruña.</p>
    <p>Santiago de Compostela, 28 de abril de 2014</p>
    <footer><p>Francisco Menéndez Iglesias<br>Director de Augas de Galicia</p></footer>

