---
date: '2014-06-20'
id: G0164-090614-0002
page: 28113
number: 117
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  CÉDULA do 5 de xuño de 2014 pola que se notifica á empresa Ecoservicios e
  Bioconstrucción Atlas, S.L. a resolución do contrato de obras para a
  rehabilitación e posta en valor do centro de interpretación do castelo de
  Santa Cruz, na Guarda (Pontevedra), 2ª fase.
range: Cédula
url: >-
  https://www.xunta.gal/dog/Publicados/2014/20140620/AnuncioG0164-090614-0002_gl.html
---
<p>O órgano de contratación da Consellería de Cultura, Educación e Ordenación Universitaria, mediante Resolución do 23 de maio de 2014, acordou resolver o contrato de obras para a rehabilitación e posta en valor do centro de interpretación do castelo de Santa Cruz, na Guarda (Pontevedra), 2ª fase, polo estado de declaración de insolvencia total da empresa Ecoservicios e Bioconstrucción Atlas, S.L.</p>
    <p>A notificación deste acordo foi intentada, porén non foi posible a súa práctica no enderezo que consta no expediente polo que, conforme o disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), mediante esta cédula notifícase aos interesados a dita resolución.</p>
    <p>En atención ao previsto no artigo 61 da LRXPAC, o acto non se publica na súa integridade, polo que se fai saber aos interesados que o texto íntegro da resolución que se notifica se atopa ao seu dispor, no prazo de 10 días contados desde o día seguinte ao da publicación desta cédula, nas dependencias do Servizo de Contratación de Bens e Servizos Culturais da Secretaría Xeral Técnica, da Consellería de Cultura, Educación e Ordenación Universitaria, sito no Edificio Administrativo San Caetano, s/n, bloque 3, en Santiago de Compostela.</p>
    <p>Mediante esta cédula tamén se cita o contratista para a súa asistencia ao acto de comprobación e medición das obras realizadas que terá lugar ás 10.00 horas do día 30 de xuño de 2014, conforme o establecido no artigo 222.1 da Lei 30/2007, do 30 de outubro, de contratos do sector público (LCSP). </p>
    <p>Contra esta resolución, que pon fin á vía administrativa, poderá interporse recurso contencioso-administrativo na Sala Contencioso-Administrativa do Tribunal Superior de Xustiza de Galicia no prazo de dous meses, que comezará a contar o día seguinte ao da publicación desta notificación. Así mesmo, poderá recorrer contra ela de forma potestativa en reposición ante o mesmo órgano que a ditou no prazo de un mes, que comezará a contar o día seguinte ao da publicación desta notificación; neste caso non poderá interpoñer o recurso contencioso-administrativo ata que sexa resolto expresamente ou se produza a desestimación presunta do recurso de reposición interposto. Todo isto segundo os artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de noviembre).</p>
    <p>Santiago de Compostela, 5 de xuño de 2014</p>
    <footer><p>P.D. (Orde do 25.1.2012)<br>Jesús Oitavén Barcala<br>Secretario xeral técnico da Consellería de Cultura, Educación<br>e Ordenación Universitaria</p></footer>

