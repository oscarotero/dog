---
date: '2014-06-20'
id: CA02-170614-0001
page: 28007
number: 117
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 9 de xuño de 2014 pola que se amplía a dotación orzamentaria para a
  concesión de axudas ao abeiro da Orde do 23 de decembro de 2013, pola que se
  establecen as bases reguladoras para a concesión de axudas ás pemes para o
  financiamento de actuacións destinadas á prevención, protección, mellora e
  coñecemento ambiental, cofinanciadas polo Fondo Europeo de Desenvolvemento
  Rexional no marco do programa operativo Feder Galicia 2007-2013, e se fai
  pública a súa convocatoria para o ano 2014.
range: Orde
url: >-
  https://www.xunta.gal/dog/Publicados/2014/20140620/AnuncioCA02-170614-0001_gl.html
---
<p>O día 20 de xaneiro de 2014 a Consellería de Medio Ambiente, Territorio e Infraestruturas publicou no Diario Oficial de Galicia número 12 a Orde do 23 de decembro de 2013 pola que se establecen as bases reguladoras para a concesión de axudas ás pemes para o financiamento de actuacións destinadas á prevención, protección, mellora e coñecemento ambiental, cofinanciadas polo Fondo Europeo de Desenvolvemento Rexional no marco do programa operativo Feder Galicia 2007-2013, ao tempo que se fai pública a súa convocatoria para o ano 2014, identificadas co número de procedemento MT984B.</p>
    <p>No seu artigo 21, a orde establece que estas axudas se financiarán con cargo á aplicación orzamentaria 07.03.541D.770 dos orzamentos xerais da Comunidade Autónoma de Galicia para o ano 2014 ata un importe máximo de 1.449.926 € ao tempo que, no segundo parágrafo deste mesmo artigo, se prevé a posibilidade de tramitar un expediente orzamentario de xeración, ampliación ou incorporación de crédito para incrementar o establecido inicialmente na convocatoria, sempre segundo as dispoñibilidades orzamentarias do momento e de xeito motivado en atención ao número de solicitudes recibidas.</p>
    <p>Así pois, tendo en conta o crédito dispoñible inicialmente e o elevado número de solicitudes recibidas, sumado á existencia dos remanentes existentes na actualidade, considérase xustificado proceder á tramitación desta modificación para ampliar a dotación orzamentaria destinada nun principio a estas axudas coa finalidade de incrementar o número de solicitudes que poidan acceder á condición de beneficiarias.</p>
    <p>Na súa virtude, e facendo uso das facultades que me confire o artigo 34 da Lei 1/1983, do 22 de febreiro, reguladora da Xunta e da súa Presidencia, de conformidade co previsto na Lei 9/2007, de subvencións de Galicia, e demais normativa concordante e de desenvolvemento, </p>
    <h2>ACORDO:</h2>
    <p>Ampliar a dotación da Orde do 23 de decembro de 2013, publicada no Diario Oficial de Galicia número 12, do 20 de xaneiro, pola que se establecen as bases reguladoras para a concesión de axudas ás pemes para o financiamento de actuacións destinadas á prevención, protección, mellora e coñecemento ambiental, cofinanciadas polo Fondo Europeo de Desenvolvemento Rexional no marco do programa operativo Feder Galicia 2007-2013, ao tempo que se fai pública a súa convocatoria para o ano 2014, con cargo ás dispoñibilidades orzamentarias existentes na aplicación 07 03 541D 770.0, por importe de 1.252.191,47 €.</p>
    <p>Como resultado desta ampliación, o orzamento total asignado a esta orde ascende, para este ano 2014, a 2.702.117,47 €.</p>
    <p>Esta orde entrará en vigor o día seguinte ao da súa publicación no Diario Oficial de Galicia. </p>
    <p>Santiago de Compostela, 9 de xuño de 2014</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

