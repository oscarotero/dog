---
date: '2017-02-27'
id: G0426-150217-0004
page: 9936
number: 40
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 9 de febreiro de 2017, da Xefatura Territorial de Lugo, polo que se
  fai pública a proposta de deslindamento con propiedades particulares do monte
  veciñal en man común (MVMC) de Miraz, pertencente á comunidade de Miraz,
  concello de Friol.
range: Anuncio
url: >-
  https://www.xunta.gal/dog/Publicados/2017/20170227/AnuncioG0426-150217-0004_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, e segundo o disposto no artigo 44 da Lei 39/2015, do 1 de outubro, do procedemento administrativo común das administracións públicas, dáselle publicidade á proposta de deslindamento do MVMC de Miraz con propiedades particulares, presentada o 22 de decembro de 2016 pola comunidade de Miraz.</p>
    <p>Con data do 19 de xaneiro de 2017, o Servizo de Montes de Lugo emitiu un informe favorable sobre a devandita proposta, ao considerar que non existe menoscabo da integridade do MVMC.</p>
    <p>Contra a proposta de deslindamento, as persoas interesadas poderán presentar alegacións e títulos que acrediten a propiedade ou a posesión dos predios afectados, ante a comunidade propietaria do MVMC de Miraz, no prazo dun mes, que comezará a contar a partir do día seguinte ao da publicación deste anuncio no <em>Boletín Oficial del Estado</em>. </p>
    <p>Durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14.00, de luns a venres, para os efectos de coñecer integramente o contido da dita proposta.</p>
    <p>Lugo, 9 de febreiro de 2017</p>
    <footer><p>Mª Olga Iglesias Fontal&lt;br&gt;Xefa territorial de Lugo</p></footer>

