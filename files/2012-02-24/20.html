---
date: '2012-02-24'
id: G2348-060212-11914
page: 6895
number: 39
agency: Xulgado do Social número 5 da Coruña
section: V. Administración de xustiza.
title: EDICTO (DSP 1120/2011-M).
range: Edicto
url: >-
  https://www.xunta.gal/dog/Publicados/2012/20120224/AnuncioG2348-060212-11914_gl.html
---
<p>María Jesús Hernando Arenas, secretaria do Xulgado do Social número 5 da Coruña, fai saber que ante este xulgado se tramitan autos co número DSP 1120/11-M por instancia de Welington Javier González Pressa contra Construcciones y Reformas Jaime Roca, S.L., Jaime Roca Espido e Silvia Tovar Vilariño, Atrezos Construcciones y Reformas, sobre despedimento, nos cales no día da data se ditou sentenza cuxa parte dispositiva di textualmente: </p>
    <p>Que debo desestimar e desestimo a demanda que en materia de despedimento foi interposta por Wellington Javier González Pressa, contra Construcciones y Reformas Jaime Roca, S.L., Jaime Roca Espido e Silvia Tovar Vilariño, Atrezos Construcciones y Reformas, e en consecuencia, debo absolver as demandadas Jaime Roca Espido e Silvia Tovar Vilariño e Atrezos Construcciones y Reformas, por falta de lexitimación pasiva e a Construcciones y Reformas Jaime Roca, S.L., pola caducidade da acción de despedimento exercida.</p>
    <p>Notifíquese esta resolución ás partes facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación. </p>
    <p>Se o recurso é interposto pola parte demandada non se admitirá sen a consignación previa do importe da condena que deberá ingresar na conta do Xulgado do Social número 5 da Coruña, aberta no grupo Banesto, máis 150 euros do depósito especial indicado no artigo 227.1.a) da LPL. Ambos os ingresos deberán efectuarse por separado na mesma conta corrente antes indicada, e a empresa poderá substituír o importe da consignación pola constitución á disposición deste xulgado de aval bancario por tempo indefinido e con responsabilidade solidaria do avalista.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo.</p>
    <p>Para que conste e inserir no <em>Diario Oficial de Galicia</em> co fin de que sirva de notificación á empresa demandada Atrezos Construcciones y Reformas, S.L., co apercibimento de que as sucesivas notificacións se realizarán nos estrados do xulgado excepto as que revistan forma de emprazamentos, sentenzas e autos, e expido e asino este na Coruña o 6 de febreiro de 2012.</p>
    <footer><p>María Jesús Hernando Arenas<br>Secretaria xudicial</p></footer>

