---
date: '1996-11-18'
id: B9F6
page: 10
number: 225
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 16 de outubro de 1996, da Delegación Provincial da Coruña, pola
  que se dispón a inscrición no rexistro e a publicación no Diario Oficial de
  Galicia do convenio colectivo Semat, S.A.
range: Resolución
url: 'https://www.xunta.gal/dog/Publicados/1996/19961118/AnuncioB9F6_gl.html'
---
<p>Visto o expediente do convenio colectivo de Semat, S.A. que tivo entrada nesta delegación provincial o día 10-10-1996, subscrito en representación da parte económica pola empresa, e da parte social polo delegado de persoal o día 17-9-1996 de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publciación no Diario Oficial de Galicia.</p>
<p>A Coruña, 16 de outubro de 1996.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Convenio colectivo centro de traballo Semat, S.A. Narón</p>
<p>Artigo 1º.-Ámbito funcional.</p>
<p>O presente convenio establece e regula as condicións de traballo do persoal dos servicios de recollida de lixo e limpeza viaria, dependentes da empresa Semat, S.A.</p>
<p>Artigo 2º.-Ámbito persoal.</p>
<p>Este conveino regulará as condicións de traballo de tódolos traballadores e traballadoras que presten os seus servicios para a sociedade mencionada no artigo anterior, sendo de obrigatoria e xeral observancia.</p>
<p>Exlúense do ámbito do presente convenio os supostos considerados no artigo 1.3º e 2º a) do Estatuto dos traballadores.</p>
<p>Artigo 3º.-Ambito territorial.</p>
<p>Este convenio será de aplicación en todo o termo municipal de Narón onde presten os seus servicios os traballadores e traballadoras da empresa Semat, S.A., sen prexuízo do establecido no artigo 1.4º do Estatuto dos traballadores.</p>
<p>Artigo 4º.-Ámbito temporal.</p>
<p>O presente convenio entrará en vigor o día seguinte ó da súa publicacio no BOP da Coruña e terá unha duración ata o 31 de decembro de 1997, con efectos económicos desde o 1 de xaneiro de 1996.</p>
<p>Unha vez terminada a súa vixencia incial ou a de calquera das súas prórrogas, que serán dun ano de duración, continuará rexendo o seu contido normativo ata que sexa substituído por outro convenio.</p>
<p>Arigo 5º.-Denuncia.</p>
<p>A denuncia do presnte convenio deberá facerse por escrito á outra parte e un mínimo dun mes de antelación antes do seu vencemento ou de calquera das súas prórrogas.</p>
<p>Desta comunicación enviaráselle unha copia para efectos de rexistro ó organismo público correspondente.</p>
<p>A parte que promova a negociación deberá presentar proposta concreta sobre os puntos e contidos para a negociación do seguinte convenio.</p>
<p>As partes reuniranse antes de transcorrido un mes desde a recepción da proposta citada.</p>
<p>Artigo 6º.-Vinculación á totalidade.</p>
<p>As condicións pactadas neste convenio forman un todo orgánico e indivisible que regulan tódolos aspectos das relacións laborais entre as partes asiantes e será consideradas globalmente para efectos da súa aplicación práctica.</p>
<p>Artigo 7º.-Dereito supletorio.</p>
<p>Tódolos aspectos que neste convenio colectivo non estivesen expresamente fixados, regularanse polo disposto no convenio xeral do sector, Estatuto dos traballadores e demais normas de carácter xeral, vixentes en cada momento.</p>
<p>Artigo 8º.-Compensación e absorción.</p>
<p>As retribucións e percepcións comprendidas neste convenio colectivo compensarán e absorberán tódolas existentes ata o momento da súa entrada en vigor, calquera que sexa a natureza e orixe destas.</p>
<p>Os aumentos de retribucións que poidan producirse no futuro por disposicións legais de xeral aplicación, así como convenios colectivos ou contratos individuais, só poderán afecta-las condicións pactadas no presente convenios cando, consideradas as novas retribucións en cómputo anual, superen as aquí pactadas; no caso contrario, serán compensadas, absorbidas estas últimas, manténdose o presente convenio colectivo nos seus propios termos e na forma e condicións en que queden pactadas.</p>
<p>Artigo 9º.-Condicións máis beneficiosas.</p>
<p>Respectaranse as situacións económicas, personais ou colectivas, que consideradas na súa globalidade, sexan máis beneficiosas cás fixadas no presente convenio, xa sexa en virtude de contrato</p>
<p>individual ou de convenio colectivo subscrito conforme a lexislación laboral vixente.</p>
<p>Artigo 10º.-Comisión paritaria.</p>
<p>Créase unha comisión paritaria que estará composta por un máximo de tres membros, un representante da empresa, un das traballadoras e traballadores e un presidente. Ámbalas partes poderán pola súa vez designar un asesor ou asesora, que poderá asistir ás reunións con voz pero sen voto.</p>
<p>O presidente ou presidenta será designado de mutuo acordo entre as partes, e terá voz pero non voto.</p>
<p>Artigo 11º.-Funcións da comisión paritaria.</p>
<p>a) Interpreta-la aplicación da totalidade do contido do convenio.</p>
<p>b) Vixia-lo cumprimento do pactado.</p>
<p>c) Estudiar e valora-las disposicións xerais promulgadas con posterioridade á súa entrada en vigor que afecten o seu convenio.</p>
<p>d) Cantas outras tendan a maior eficacia do convenio e veñan establecidas no seu texto.</p>
<p>A comisión reunirase por instancia de calquera das partes, e logo de acordo de ambas sobre o lugar, día e hora de celebración, que deberá efectuarse no prazo máximo de 15 días desde a solicitude. A reunión comprenderá tantas sesións como sexan necesarias.</p>
<p>Artigo 12º.-Sistema salarial.</p>
<p>Considerarase salario á totalidade das percepcións económicas dos traballadores e traballadoras, en diñeiro ou especie, pola prestación profesional dos servicios laborais por conta allea, tanto retribúan o traballo efectivo, calquera que sexa a forma de remuneración, como os períodos de descanso computables como de traballo.</p>
<p>Non terán a consideración de salarios as cantidades percibidas polo traballador ou traballadora en concepto de indemnizacion ou suplidos polos gastos realizados como consecuencia da súa actividade laboral, as prestacións e indemnizacións correspondentes a traslados, suspensións ou despedimentos.</p>
<p>Artigo 13º.-Percepcións salariais e non salariais.</p>
<p>a) Salario base: é aquela parte da retribución que se fixa entendendo exclusivamente a unidade de tempo. O seu importe será o que se fixa na táboa salarial anexa para 1996, incrementada para 1997, conforme o pactado neste covnenio.</p>
<p>b) Plus de nocturnidade: establécese un plus de nocturnidade por día efectivo de traballo segundo a táboa salarial anexa para todos aqueles trabalaldores e traballadoras que preseten os seus servicios nos horarios comprendidos entre as 22 horas e as 6 horas.</p>
<p>c) Plus de perigosidade, penosidade e toxicidade: establécese un plus de perigosidade, penosidade e toxicidade por día efectivo de traballo polo importe establecido na táboa salarial anexa, que será revisado para o ano 1997 conforme o pactado neste convenio.</p>
<p>d) Plus de transporte: establécese un plus de transporte por día efectivo de traballo polo importe establecido na táboa salarial anexa.</p>
<p>e) Plus de actividade e calidade de traballo: establécese un plus de actividade e calidade no traballo que percibirán categorías e polo importe que se determina na táboa salarial anexa, por traballo efectivo realizado.</p>
<p>Tódolos conceptos da táboa veranse incrementados en 1997 conforme o establecido neste convenio.</p>
<p>Artigo 14º.-Gratificaciones extraordinarias.</p>
<p>Establécense tres (3) pagas extraordinarias correspondentes a xuño, Nadal e marzo, que serán aboadas na forma seguinte:</p>
<p>a) Paga extraordinaria de xullo, por unha contía que se indica nas táboas devengarase do 1 de xullo do ano anterior ó 30 de xuño.</p>
<p>b) Paga extraordinaria de Nadal, por unha contía que se indica nas táboas devengarase do 1 de xaneiro ata o 31 de decembro.</p>
<p>c) Paga de marzo, que será pola contía que se indica nas táboas e o seu devengo do 1 de xaneiro ó 31 de decembro, sendo o seu aboamento en marzo do ano seguinte.</p>
<p>As datas de aboamento dos citados pagamentos serán para cada unha delas, os seguintes días:</p>
<p>-Paga de marzo: 15 de marzo.</p>
<p>-Paga de xullo: 15 de xullo.</p>
<p>-Paga de Nadal: 15 de decembro.</p>
<p>Artigo 15º.-Horas extraordinarias.</p>
<p>Ante a grave situación de paro existente, e co obxecto de favorece-la creación de emprego, a empresa comprométese a reducir na medida do posible a realización de horas extraordinarias. Para o caso de que exista a necesidade da súa realización o seu prezo será o que se xunta nas táboas.</p>
<p>Artigo 16º.-Horas extraordinarias estructurais.</p>
<p>Dado o carácter público dos servicios que se prestan nesta actividade, consideraranse horas extraordinarias todas aquelas que se precisen para a finalización dos servicios concretados pola prolongación de tempos que se realicen motivados ben sexa por ausencias imprevistas, ben por procesos puntuais de produccion non habituais e outras situacions estructurais derivadas da natureza do traballo de que se trata, todo iso, ó amparo do disposto na O.M. de 1 de marzo de 1983, sendo a súa execución obrigatoria para o traballador ou traballadora.</p>
<p>Artigo 17º.-Aboamento de salario.</p>
<p>Os salarios aboaraos a empresa entre os días 1 e 5 de cada mes seguinte ó do devengo ou ó seguinte a este último se fora festivo.</p>
<p>Artigo 18º.-Xornada laboral.</p>
<p>Para os anos de vixencia do presente convenio, a xornada laboral será de 40 horas semanais, tanto en xornada continua como partida. En xornada continua os traballadores desfrutarán de 20 minutos de descanso para o bocadillo, considerándose como tempo efectivo de traballo.</p>
<p>O tempo de traballo computarase de modo que tanto ó comezo como á finalización da xornada diaria, o traballador ou traballadora se encontre no seu posto de traballo coa indumentaria pertinente e en disposición de realiza-lo seu labor.</p>
<p>Artigo 20º.-Vacacións.</p>
<p>Os traballadores e traballadoras desfrutarán de 30 días naturais de vacacións ó ano se o 31 de decembro no se tivesen desfrutada a totalidade das vacacións haberá que desfrutalas necesariamente no mes de xaneiro do ano seguinte, aumentando estas nun día (1), cando sexa por necesidades da empresa.</p>
<p>A remuneración do traballador ou traballadora que se encontra de vacacións será a que figura na táboa salarial anexa.</p>
<p>Artigo 21º.-Clasificación do persoal.</p>
<p>Esta clasificación de persoal é anunciativa e no presupón ter cubertas tódalas súas prazas.</p>
<p>Mandos intermedios: o grupo de mandos intermedios está composto polas seguintes categorías.</p>
<p>-Capataz: ás ordes do delegado, ou da persoa en quen este delegue, ten ó seu cargo persoal operario do que dirixe, vixia e ordena o seu traballo. Posúe coñecementos completos dos oficios e das actividades dos distritos ou zonas e dotes de mando suficientes para mante-la debida disciplina e que se obteñan os rendementos previstos.</p>
<p>Persoal operario: o grupo de persoal operario está composto polas seguintes categorías.</p>
<p>-Conductor: debe estar en posesión do carné de conducir correspondente, e te-los coñecementos necesarios para executar toda clase de reparacións, que non requiran elementos de taller. Coidará especificamente de que o vehículo ou máquina que conduce saia do parque nas debidas condicións de funcionamento.</p>
<p>Ten ó seu cargo o manexo e conducción das máquinas ou vehículos remolcados e sen remolcar propios do servicio. Responsabilizarase do mantemento e axeitada conservación da máquina ou vehículo que se lle designe, así como de observa-las prescricións técnicas e de funcionamento destes.</p>
<p>-Peón: traballador ou traballadora encargado de executar labores para os que non se requira ningunha especialización profesional nin técnica. Poden presta-los seus servicios indistintamente en calquera servicio dos centros de traballo.</p>
<p>-Mecánico: operario ou operario que con coñecementos teórico-prácticos de oficio executan os cometidos do seu oficio coa suficiente perfección e eficacia.</p>
<p>Grupo de administrativos.</p>
<p>-Auxiliar administrativa ou administrativo: empregado ou empregada que dedica a súa actividade a peracions elementais e administrativas e, en xeral, as puramente mecánicas inherentes ó traballo da oficina.</p>
<p>Calquera outra categoría que exista no centro de traballo de Narón e que non se corresponda cos grupos mencionados anteriomente, integrarase nalgunha das establecidas no convenio xeral do sector e conforme o que establece a comisión paritaria.</p>
<p>Artigo 22º.-Roupas de traballo.</p>
<p>A roupa de traballo compoñerase das seguintes pezas:</p>
<p>Unifome de verán: cazadora, pantalón, xersei e camisa. Calzado.</p>
<p>Uniforme de inverno: cazadora, pantalón, xersei e camisa. Calzado.</p>
<p>Artigo 23º.-Seguridade e hixiene no traballo.</p>
<p>Observarase o disposto na Lei de prevención de riscos laborais, tendo o delegado ou delegada de prevención deretio ó mesmo crédito horario cós representantes dos traballadores e traballadoras de Semat, S.A. Narón.</p>
<p>Artigo 24º.-Fondo de axuda escolar.</p>
<p>Para 1997 crearase un fondo de axuda escolar por un importe de 200.000 ptas. para repartir entre os traballadores e traballadoras de Semat, S.A: en Narón que teñan fillos ou fillas en idade escolar contra fracturas de gastos escolares oficiais (preescolar, EXB, BUP, COU e universitarios).</p>
<p>Artigo 25º.-Póliza de accidentes.</p>
<p>Para os casos de accidentes de traballo con resultado de morte dun traballador ou traballadora, a empresa contratará a correspondente póliza de seguro a favor de quen determine o traballador ou traballadora, consistente nunha indemnización de 500.000 (cincocentas mil) pesetas.</p>
<p>Se como resultado de accidente laboral o traballador ou traballadora sufrise unha incapacidade permanente absoluta ou gran invalidez, o importe da indemnización será igualmente de 500.000 (cincocentas mil) pesetas.</p>
<p>Artigo 26º.-Retirada do permiso de conducir.</p>
<p>No caso de que lle sexa retirado o permiso de conducir a un con ductor ou conductora por accións cometidas e feitos producidos dentro da xornada laboral de traballo, a empresa asignaralle un traballo igual ou equivalente, se existe nese momento, e terá dereito á percepción dos salarios da súa categoría de conductor ou conductora durante 1 ano. Transcorrido este período pasará a percibi-lo salario correspondente á categoría que se encontre desempeñando.</p>
<p>Se os feitos ocorresen fóra da xornada laboral a empresa asignaralle un posto de categoría inferior, e cobrará as remuneracións correspondentes ó dito posto.</p>
<p>Os beneficios incluidos no presente artigo non serán de aplicación cando as causas de retirada do permiso de conducir sexan por imprudencia temeraria ou embriaguez.</p>
<p>Artigo 27º.-Incremento salarial do ano 1997.</p>
<p>Os conceptos considerados na táboa salarial de 1996 veranse incrementados en 1997 na mesma porcentaxe cá previsión do IPC estatal para este ano.</p>
<p>Para o caso de que o 31 de decembro de 1997 o IPC real sexa superior ó previsto polo Goberno para este ano, revisaranse os conceptos da táboa salarial no exceso, procedendo ó aboamento da diferencia, con efectos retroactivos desde o 1 de xaneiro de 1997, no primeiro trimestre de 1998.</p>
<p>Para o suposto de que non se determinase oficialemnte unha previsión dó IPC estatal para 1997, os conceptos salariais incrementaranse nun 2,5% de tal modo que se o 31 de decembro deste ano o IPC real excedese este importe, revisariase os conceptos da táboa como se indica no artigo anterior, pero se chegado o caso de que o IPC o 31 de decembro de 1996 fose inferior ó 2,5%, o exceso detraerase dos salarios dos traballadores e traballadoras.</p>
<p>Disposición derradeira.</p>
<p>En virtude do establecido no artigo 33 do convenio xeral do sector, o complemento persoal de antigüidade substitúese polo plus de actividade e calidade de traballo do apartado e) do artigo 13º do presente convenio.</p>
<p>Táboa salarial 1996</p>
<table><tbody><tr><td></td></tr>
<tr><td>Categoría</td><td>S.B. (día)</td><td>P.T.P. (día)</td><td>Noctur. (día)</td><td>Activ. (mes)</td><td>Transp. (día)</td><td>Total mes</td><td>Extra xuño</td><td>Extra Nadal</td><td>Extra marzo</td><td>Vacacións</td><td>Total ano</td></tr>
<tr><td></td></tr>
</tbody></table>
<table><tbody><tr><td>Capataz</td><td>3.263</td><td>653</td><td>0</td><td>2 .448</td><td>840</td><td>137.665</td><td>111.327</td><td>111.327</td><td>97.890</td><td>116.928</td><td>1.951.786</td></tr>
<tr><td></td></tr>
<tr><td>Conductor</td><td>2.969</td><td>594</td><td>0</td><td>3.426</td><td>525</td><td>120.481</td><td>93.057</td><td>93.057</td><td>89.070</td><td>95.760</td><td>1.696.230</td></tr>
<tr><td></td></tr>
<tr><td>Cond. N.</td><td>2.969</td><td>594</td><td>742</td><td>3.426</td><td>525</td><td>139.039</td><td>93.057</td><td>93.057</td><td>89. 070</td><td>95.760</td><td>1.900.377</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Categoría</td><td>S.B. (día)</td><td>P.T.P. (día)</td><td>Noctur. (día)</td><td>Activ. (mes)</td><td>Transp. (día)</td><td>Total mes</td><td>Extra xuño</td><td>Extra Nadal</td><td>Extra marzo</td><td>Vacacións</td><td>Total ano</td></tr>
<tr><td></td></tr>
</tbody></table>
<table><tbody><tr><td>Peón</td><td>2.589</td><td>518</td><td>0</td><td>2.998</td><td>525</td><td>106.722</td><td>81.873</td><td>81.873</td><td>77.670</td><td>85.680</td><td>1.501.035</td></tr>
<tr><td></td></tr>
<tr><td>Peón N.</td><td>2.589</td><td>518</td><td>647</td><td>2.998</td><td>525</td><td>122.900</td><td>81.873</td><td>81.873</td><td>77.670</td><td>85.680</td><td>1.678.997</td></tr>
<tr><td></td></tr>
<tr><td>Administ. (mes)</td><td>91.983</td><td>0</td><td>0</td><td>11.626</td><td>20.950</td><td>124.559</td><td>95.128</td><td>95.128</td><td>91.983</td><td>112.896</td><td>1.765.285</td></tr>
<tr><td></td></tr></tbody></table>
<p>Táboa salarial sobre a que se aplicará a porcentaxe de incemento para 1997 e que sería a previsión de IPC nacional para ese ano</p>
<table><tbody><tr><td></td></tr>
<tr><td>Categoría</td><td>S.B. (día)</td><td>P.T.P. (día)</td><td>Noctur. (día)</td><td>Activ. (mes)</td><td>Transp. (día)</td><td>Total mes</td><td>Extra xuño</td><td>Extra Nadal</td><td>Extra marzo</td><td>Vacacións</td><td>Total ano</td></tr>
<tr><td></td></tr>
</tbody></table>
<table><tbody><tr><td>Capataz</td><td>3.263</td><td>653</td><td>0</td><td>5.048</td><td>736</td><td>137.665</td><td>111.327</td><td>111.327</td><td>97.890</td><td>116.928</td><td>1.951.786</td></tr>
<tr><td></td></tr>
<tr><td>Conductor</td><td>2.969</td><td>594</td><td>0</td><td>6.026</td><td>421</td><td>120.481</td><td>93.057</td><td>93.057</td><td>89.070</td><td>95.760</td><td>1.696.230</td></tr>
<tr><td></td></tr>
<tr><td>Cond. N.</td><td>2.969</td><td>594</td><td>742</td><td>6.026</td><td>421</td><td>139.039</td><td>93.057</td><td>93.057</td><td>89. 070</td><td>95.760</td><td>1.900.377</td></tr>
<tr><td></td></tr>
<tr><td>Peón</td><td>2.589</td><td>518</td><td>0</td><td>5.598</td><td>421</td><td>106.722</td><td>81.873</td><td>81.873</td><td>77.670</td><td>85.680</td><td>1.501.035</td></tr>
<tr><td></td></tr>
<tr><td>Peón N.</td><td>2.589</td><td>518</td><td>647</td><td>5.598</td><td>421</td><td>122.900</td><td>81.873</td><td>81.873</td><td>77.670</td><td>85.680</td><td>1.678.997</td></tr>
<tr><td></td></tr>
<tr><td>Administ. (mes)</td><td>91.983</td><td>0</td><td>0</td><td>14.226</td><td>18.350</td><td>124.559</td><td>95.128</td><td>95.128</td><td>91.983</td><td>112.896</td><td>1.765.285</td></tr>
<tr><td></td></tr></tbody></table>
<p>9608323</p>

