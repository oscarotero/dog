---
date: '2017-03-30'
id: L130-160317-0004
page: 15390
number: 63
agency: Concello da Coruña
section: VI. Anuncios. b) Administración local.
title: ANUNCIO de información pública (expediente 631/2017/45).
range: Anuncio
url: >-
  https://www.xunta.gal/dog/Publicados/2017/20170330/AnuncioL130-160317-0004_gl.html
---
<p>A Xunta de Goberno Local, na sesión que tivo lugar o 24 de febreiro de 2017, acordou aprobar inicialmente o documento do estudo de detalle para a ordenación de volumes na parcela onde se localizará o CEIP Novo Mesoiro, A Coruña, promovido pola Consellería de Cultura, Educación e Ordenación Universitaria (expediente 631/2017/45).</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, e dos artigos 194.2 e 207 do regulamento da lei, o expediente sométese a información pública polo prazo dun mes, contado desde o día seguinte ao da última das publicacións deste anuncio no Diario Oficial de Galicia e nun dos xornais de maior difusión na provincia, para que calquera interesado poida consultalo e formular, de ser o caso, as alegacións que considere oportunas.</p>
    <p>A documentación do estudo de detalle pódese consultar no Departamento de Planeamento da Área de Rexeneración Urbana e Dereito á Vivenda (praza Indalecio Prieto, 1-3), en horario laboral de luns a venres, ou na páxina web do concello: www.coruna.es/urbanismo, na epígrafe Exposición pública de expedientes. </p>
    <p>A Coruña, 13 de marzo de 2017</p>
    <footer><p>O alcalde<br>P.D. (Decreto do 15.6.2015)<br>Xiao Varela Gómez<br>Concelleiro responsable de Rexeneración Urbana e Dereito á Vivenda</p></footer>

