---
date: '2017-03-02'
id: G0477-100217-0001
page: 10928
number: 43
agency: Concello Cerdedo-Cotobade
section: VI. Anuncios. b) Administración local.
title: >-
  ANUNCIO de aprobación definitiva da expropiación por taxación conxunta dos
  bens e dereitos necesarios para levar a cabo o proxecto de urbanización
  Tomonde Norte.
range: Anuncio
url: >-
  https://www.xunta.gal/dog/Publicados/2017/20170302/AnuncioG0477-100217-0001_gl.html
---
<p>Mediante acordo da Comisión Xestora do 26 de xaneiro de 2017 aprobouse definitivamente o proxecto de expropiación por taxación conxunta dos bens e dereitos incluídos no proxecto de urbanización Tomonde Norte, do seguinte teor literal (parte dispositiva):</p>
    <p>«1. Desestimar as alegacións presentadas por Domitila Mercedes Otero Soto e Luís Costal Fernández, en relación co expediente de expropiación dos bens e dereitos polos motivos expresados no informe técnico de 12.12.2016, do cal se remitirá copia aos interesados xunto coa notificación do presente acordo.</p>
    <p>2. Aprobar definitivamente o proxecto de expropiación por taxación conxunta dos bens e dereitos necesarios para levar a cabo o proxecto de urbanización Tomonde Norte.</p>
    <p>3. Publicar o presente acordo de aprobación definitiva no Diario Oficial de Galicia.</p>
    <p>4. Notificar o presente acordo aos interesados propietarios e titulares de bens e dereitos que figuran no expediente conferíndolles un termo de vinte días durante o cal poderán manifestar por escrito a súa desconformidade coa valoración establecida no expediente aprobado.</p>
    <p>Se os interesados non formularen oposición á valoración no citado prazo de vinte días, entenderase aceptada a que se fixou no acto aprobatorio do expediente e determinado o xusto prezo definitivamente e de conformidade.</p>
    <p>5. Trasladar o expediente ao Xurado de Expropiación de Galicia para a fixación do xusto prezo no caso de que os interesados manifesten a súa desconformidade coa valoración contida na folla de aprecio».</p>
    <p>Contra a presente resolución, que pon fin á vía administrativa, poden interpor alternativamente recurso de reposición potestativo ante a Comisión Xestora deste concello, no prazo dun mes contado desde o día seguinte ao da recepción da presente notificación, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas; ou ben interpor directamente recurso contencioso-administrativo, ante o Xulgado do Contencioso-Administrativo de Pontevedra, no prazo de dous meses contados desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Se optar por interpor o recurso de reposición potestativo, non se poderá interpor recurso contencioso-administrativo ata que aquel sexa resolto expresamente ou se producir a súa desestimación por silencio. Todo iso sen prexuízo de que poida exercer calquera outro recurso que estime pertinente.</p>
    <p>Cerdedo-Cotobade, 27 de xaneiro de 2017</p>
    <footer><p>Jorge Cubela López<br>Presidente da Comisión Xestora</p></footer>

