---
date: '2017-03-02'
id: G0171-090217-0001
page: 10838
number: 43
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (DOI 327/2016).
range: Edicto
url: >-
  https://www.xunta.gal/dog/Publicados/2017/20170302/AnuncioG0171-090217-0001_gl.html
---
<p>Marta Yanguas del Valle, letrada da Administración de xustiza do Xulgado do Social número 1 de reforzo da Coruña, fago saber que no procedemento despedimento obxectivo individual 327/2016 deste xulgado do social, seguido a instancia de María Teresa Íñiguez Blanco contra Paynaf Textil y Moda, S.L., Mercedes Estrada Ferreiro, Pablo Ramil Rivera, Marta Ramil Estrada sobre despedimento, ditouse a seguinte resolución:</p>
    <p>Xuíz: Javier López Cotelo.</p>
    <p>Procedemento: 327/2016.</p>
    <p>Auto:</p>
    <p>A Coruña, 30 de decembro de 2016.</p>
    <p>Único. Nos presentes autos ditouse sentenza o 16.9.2016. A demandante solicitou o complemento de tal resolución nos termos recollidos no escrito presentado en data do 24.11.16.</p>
    <p>Parte dispositiva:</p>
    <p>– Ten lugar ao complemento de sentenza solicitado nos seguintes termos:</p>
    <p>a) No fundamento de dereito 2º e no fallo da sentenza ha de recollerse a seguinte cantidade en concepto de indemnización por despedimento improcedente: 52.371,15 euros.</p>
    <p>b) No fundamento de dereito 2º e no fallo da sentenza ha de recollerse a seguinte cantidade en concepto de prazo de preaviso non concedido: 834,60 euros.</p>
    <p>c) Sumar un feito probado 3º, ao traballador débeselle a suma de 3.595,58 euros brutos recoñecidos na liquidación polos conceptos salariais e vacacións recollidos neste. Dáse por reproducido tal documento de liquidación e dáse por reproducido o feito 4º do escrito reitor.</p>
    <p>d) Sumar o fundamento de dereito nº 3º, en relación coa acción acumulada artigo 26.3 LRXS de reclamación de salarios debidos e recollidos no documento de liquidación entregado ao demandante, o certo é que non se practicou proba ningunha pola demandada que acredite o pagamento de tales salarios debidos, cando era carga probatoria súa facelo, polo que ha de afirmarse a existencia de tal débeda e, en consecuencia, procede condenala ao seu pagamento.</p>
    <p>e) Sumar no fallo un parágrafo dentro do número 3º que diga «así como a pagarlle ao traballador a suma de 3.595,58 euros brutos en concepto de liquidación que se lle debe».</p>
    <p>Contra esta resolución non cabe recurso ningún.</p>
    <p>Así o pronuncia, mando e asino.</p>
    <p>E para que sirva de notificación en legal forma a Paynaf Textil Moda, S.L., e Francisco Sánchez Furelos, en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 6 de febreiro de 2017</p>
    <footer><p>A letrada da Administración de xustiza</p></footer>

