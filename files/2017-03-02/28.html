---
date: '2017-03-02'
id: CA01-160217-0001
page: 10857
number: 43
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 14 de febreiro de 2017, da Dirección Xeral da Función Pública,
  pola que se emprazan os interesados no recurso contencioso-administrativo P.A.
  379/2016 interposto por Luis Francisco Núñez Desiré.
range: Resolución
url: >-
  https://www.xunta.gal/dog/Publicados/2017/20170302/AnuncioCA01-160217-0001_gl.html
---
<p>A Dirección Xeral da Función Pública recibiu do Xulgado do Contencioso-Administrativo número 3 de Pontevedra o decreto polo que se admite a trámite o recurso contencioso-administrativo P.A. 379/2016, interposto por Luis Francisco Núñez Desiré contra a Resolución do conselleiro de Facenda, do 4 de outubro de 2016, pola que se inadmite o recurso extraordinario de revisión contra a Orde do 14 de xullo de 2008 pola que se eleva a definitiva a proposta de aspirantes que superaron o proceso selectivo para o ingreso no corpo facultativo superior da Xunta de Galicia (grupo A), escala de veterinarios.</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos do Xulgado Contencioso-Administrativo número 3 de Pontevedra no prazo de cinco días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 14 de febreiro de 2017</p>
    <footer><p>José María Barreiro Díaz<br>Director xeral da Función Pública</p></footer>

