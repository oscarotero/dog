---
date: '2021-01-05'
id: G1534-221220-0001
page: 142
number: 2
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 21 de decembro de 2020 pola que se notifican as resolucións das
  solicitudes de axudas destinadas no exercicio 2020 ás explotacións ovinas e
  caprinas con dificultades de comercialización de años e cabritos reguladas na
  Orde do 6 de agosto de 2020.
range: Resolución
url: >-
  https://www.xunta.gal/dog/Publicados/2021/20210105/AnuncioG1534-221220-0001_gl.html
---
<p>A Orde do 6 de agosto de 2020 pola que se regula a concesión das subvencións estatais destinadas no exercicio 2020 ás explotacións ovinas e caprinas con dificultades de comercialización de años e cabritos, durante os meses de marzo e abril, como consecuencia das limitacións impostas polo Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19, e as súas prórrogas (DOG núm. 165, do 17 de agosto) prevé no seu artigo 5.5 que a notificación das resolucións poderá realizarse mediante a publicación no Diario Oficial de Galicia, cunha ligazón á páxina web do Fogga. </p>
    <p>De acordo co anterior, esta dirección</p>
    <h2>RESOLVE:</h2>
    <p>Primeiro. Dar publicidade na web do Fogga ás listaxes das resolucións das solicitudes de axudas reguladas na Orde do 6 de agosto de 2020 pola que se regula a concesión das subvencións estatais destinadas no exercicio 2020 ás explotacións ovinas e caprinas con dificultades de comercialización de años e cabritos, durante os meses de marzo e abril, como consecuencia das limitacións impostas polo Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19, e as súas prórrogas.</p>
    <p>Na web publicaranse as listaxes de concesión e de denegación das axudas, con indicación da convocatoria, a persoa beneficiaria, a cantidade, de ser o caso, concedida e a finalidade da subvención outorgada, así como, se for o caso, as causas da desestimación.</p>
    <p>As persoas interesadas poden acceder á dita web na seguinte ligazón para cada campaña:</p>
    <p>https://fogga.xunta.gal/gl/pac/consultas_pac/beneficiario_de_axudas_pac</p>
    <p>Estas axudas, suxeitas ao réxime de minimis, regulado polo Regulamento (UE) 1408/2013 da Comisión Europea, do 18 de decembro, son financiadas polo Ministerio de Agricultura, Pesca e Alimentación.</p>
    <p>Contra as citadas resolucións, que non poñen fin á vía administrativa, as persoas interesadas poderán interpoñer recurso de alzada ante o presidente do Fogga no prazo dun mes contado desde o día seguinte ao desta publicación, consonte o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas. O prazo de interposición concluirá o mesmo día desta publicación no mes de vencemento, de conformidade no artigo 30.4 da Lei 39/2015, do 1 de outubro.</p>
    <p>Santiago de Compostela, 21 de decembro de 2020</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>

