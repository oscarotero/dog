---
date: '2017-09-04'
id: G1551-290817-0001
page: 41619
number: 167
agency: Fundación Cidade da Cultura de Galicia
section: VI. Anuncios. c) Outros anuncios.
title: >-
  ANUNCIO das bases reguladoras relativas á convocatoria 2017 do programa dos
  premios Emprende Cultura Gaiás-Sixto Seco.
range: Anuncio
url: >-
  https://www.xunta.gal/dog/Publicados/2017/20170904/AnuncioG1551-290817-0001_gl.html
---
<p>Publícase o extracto das bases reguladoras relativas á convocatoria 2017 do programa dos premios Emprende Cultura Gaiás-Sixto Seco, cuxo texto completo se pode consultar na sede electrónica da Xunta de Galicia (https://sede.xunta.gal) e na páxina web da Fundación Cidade da Cultura de Galicia (www.cidadedacultura.gal).</p>
    <p>Primeiro. Persoas que poden participar na convocatoria</p>
    <p>1. As persoas solicitantes que teñan finalizado as ensinanzas de ciclos medios e de ciclos superiores de formación profesional e dos ensinos profesionais de artes plásticas e deseño.</p>
    <p>2. As persoas solicitantes que teñan finalizado as ensinanzas de escolas de arte.</p>
    <p>3. As persoas solicitantes que teñan finalizado as ensinanzas universitarias en humanidades e/ou calquera outra rama artística.</p>
    <p>4. Calquera outra persoa que teña finalizado as ensinanzas universitarias con vinculación ao emprendemento cultural e que desexe desenvolver a súa actividade en Gaiás Cidade da Cultura de Galicia.</p>
    <p>Segundo. Obxecto</p>
    <p>Impulsar o desenvolvemento de novas ideas emprendedoras relacionadas coas industrias culturais e que queiran desenvolver a súa actividade en Gaiás Cidade da Cultura de Galicia: deseñadores-ilustradores, profesionais da comunicación, produtores, xestores culturais, programadores de aplicacións informáticas e de proxectos culturais na internet e calquera outra persoa con vinculación ao emprendemento cultural.</p>
    <p> Terceiro. Bases reguladoras</p>
    <p>Resolución do 25 de agosto de 2017 pola que se aproban as bases reguladoras relativas á convocatoria 2017 do programa dos Premios Emprende Cultura Gaiás-Sixto Seco.</p>
    <p> Cuarto. Importe</p>
    <p>a) Tres premios en metálico dotados con dous mil euros (2.000,00 €) cada un (un premio por categoría e proxecto seleccionado).</p>
    <p>b) Incorporación gratuíta durante doce meses ao espazo Cotraballo do Centro de Emprendemento Creativo de Galicia de Cidade da Cultura de Galicia.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado a partir do día seguinte ao da publicación deste extracto da resolución no Diario Oficial de Galicia (DOG).</p>
    <p>Santiago de Compostela, 25 de agosto de 2017</p>
    <footer><p>Ana Isabel Vázquez Reboredo<br>Directora xerente da Fundación Cidade da Cultura de Galicia</p></footer>

