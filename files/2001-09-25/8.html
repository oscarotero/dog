---
date: '2001-09-25'
id: F38A
page: 12
number: 186
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 30 de xullo de 2001 pola que se recoñece a escola de tempo libre
  Escola Limicorum.
range: Orde
url: 'https://www.xunta.gal/dog/Publicados/2001/20010925/AnuncioF38A_gl.html'
---
<p>O Decreto 50/2000, do 20 de xaneiro, que regula o recoñecemento das escolas de tempo libre, establece no seu artigo 59.1º que o recoñecemento das escolas de tempo libre e a aprobación dos seus programas de formación, lle correponde á Consellería de Familia e Promoción do Emprego, Muller e Xuventude.</p>
<p>Examinado o expediente promovido por Nuria Casao González, en nome e representación do centro de desenvolvemento rural Forum Limicorum, no que solicita o recoñecemento e a aprobación dos programas de formación da escola de tempo libre Escola Limicorum, a Dirección Xeral de Xuventude efectúa proposta favorable ó recoñecemento solicitado, por ser conforme coa lexislación vixente, vistas as normas reguladoras desta materia (Decreto 50/2000, do 20 de xaneiro). Por todo isto,</p>
<p>DISPOÑO:</p>
<p>Primeiro.-Recoñecerlle á escola de tempo libre Escola Limicorum a condición de escola de tempo libre, aprobando os programas de formación propostos para os niveis primeiro (monitores/as de actividades de tempo libre) e segundo (directores/as de actividades de tempo libre e directores/as de campos</p>
<p>de traballo) fixados no Decreto 50/2000, do 20 de xaneiro.</p>
<p>Segundo.-Ordena-la inscrición da escola de tempo libre Escola Limicorum no Rexistro de Escolas de Tempo Libre dependente da Dirección Xeral de Xuventude, correspondéndolle o número G.29.</p>
<p>Terceiro.-A Consellería de Familia e Promoción do Emprego, Muller e Xuventude expedirá os títulos acreditativos correspondentes ás ensinanzas impartidas pola escola de tempo libre Escola Limicorum, sempre de acordo co establecido no Decreto 50/2000, do 20 de xaneiro, quedando esta supeditada á supervisión e inspección ordenadas no artigo 59.2º do dito decreto.</p>
<p>Santiago de Compostela, 30 de xullo de 2001.</p>
<p>Manuela López Besteiro</p>
<p>Conselleira de Familia e Promoción do Emprego, Muller e Xuventude</p>

