---
date: '2001-06-06'
id: 94A6
page: 7
number: 109
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución de 22 de maio de 2001 pola que se convocan unhas xornadas sobre a
  policía e a protección do patrimonio cultural.
range: Resolución
url: 'https://www.xunta.gal/dog/Publicados/2001/20010606/Anuncio94A6_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2001, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dunhas xornadas sobre a policía e a protección do patrimonio cultural, que deberán desenvolverse conforme as seguintes bases:</p>
<p>Obxectivos.</p>
<p>As xornadas teñen por finalidade principal mostrar unha visión global das medidas de fomento, divulgativas e lexislativas que interaccionan na protección do patrimonio cultural, para que os policías poidan desenvolve-lo seu labor, tal e como demandan as autoridades administrativas e xudiciais.</p>
<p>Destinatarios.</p>
<p>As xornadas van dirixidas ós membros dos corpos e forzas de seguridade e colectivos interesados.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan estará en función da capacidade do salón de actos da Academia Galega de Seguridade.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 13 de xuño de 2001, ás 14 horas.</p>
<p>3. As instancias deberán enviarse á sede da Academia Galega de Seguridade: avenida da Cultura, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>As xornadas realizaránse durante os días 18 e 19 de xuño de 2001.</p>
<p>O horario será en xornada de mañá (9.30 h-14 h) e tarde (16.30 h-20 h) o día 18, e en sesión de mañá o día 19.</p>
<p>Relación de admitidos.</p>
<p>A relación de admitidos publicarase o día 14 de xuño de 2001 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Salón de actos da Academia Galega de Seguridade, sito na avenida da Cultura, s/n, 36680 A Estrada.</p>
<p>Certificado de participación.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>A Estrada, 22 de maio de 2001.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

