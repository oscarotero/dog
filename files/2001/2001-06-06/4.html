---
date: '2001-06-06'
id: '9496'
page: 7
number: 109
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 30 de maio de 2001, da Secretaría Xeral da Consellería de
  Educación e Ordenación Universitaria, pola que se emprazan as partes
  interesadas no recurso contencioso-administrativo 01/0000607/2001, interposto
  por ACS Proyectos, Obras y Construcciones, S.A.
range: Resolución
url: 'https://www.xunta.gal/dog/Publicados/2001/20010606/Anuncio9496_gl.html'
---
<p>Recibida na Consellería de Educación e Ordenación Universitaria a providencia da sección primeira da Sala do Contencioso-Administrativo do Tribunal Superior de Xustiza de Galicia, pola que se admite o recurso contencioso - administrativo 01/000607/2001, interposto por ACS Proyectos, Obras y Construcciones, S.A., contra silencio administrativo por parte da consellería sobre reclamación de xuros de demora, no pagamento da liquidación da obra de ampliación e reforma de Escolas Labaca (A Coruña).</p>
<p>En consecuencia, esta secretaría xeral acordou nesta data e de conformidade co disposto no artigo 64 da Lei do 27 de decembro de 1956, reguladora da xurisdicción contencioso-administrativa, modificada pola Lei 10/1992, do 30 de abril, a remisión do correspondente expediente administrativo á referida sala, o que se notifica para xeral coñecemento a tódalas persoas interesadas no procedemento, e emprázanse para que poidan comparecer como demandados no recurso no prazo de nove días.</p>
<p>Santiago de Compostela, 30 de maio de 2001.</p>
<p>Máximo García Serrano</p>
<p>Secretario xeral da Consellería de Educación</p>
<p>e Ordenación Universitaria</p>

