---
date: '2001-11-22'
id: 1234A
page: 15
number: 226
agency: XULGADO DE PRIMEIRA INSTANCIA E INSTRUCCIÓN NÚMERO TRES DE RIBEIRA
section: V. ADMINISTRACIÓN DE XUSTIZA
title: Edicto (238/2000).
range: Edicto
url: 'https://www.xunta.gal/dog/Publicados/2001/20011122/Anuncio1234A_gl.html'
---
<p>Eu, Ramón Eloy Rodríguez Frieiro, secretario do Xulgado de Primeira Instancia e Instrucción número tres de Ribeira, certifico que nos autos que máis adiante se dirán recaeu sentencia, que no seu encabezamento e decisión di:</p>
<p>«Sentencia. En Ribeira a dezanove de setembro de dous mil un. Vistos por min, Sonia Mª Cartamil Obelleiro, xuíza substituta do Xulgado de Primeira Instancia e Instrucción número tres dos desta localidade, os presentes autos de xuízo de faltas nº 238/2000, seguidos ante este xulgado por presunta falta de circular carecendo de seguro obrigatorio de responsabilidade civil, na que foron partes, ademais do Ministerio Fiscal, no exercicio da función pública, o axente da Policía local de Boiro con carné profesional nº 111012, como denunciante, e Juan Manuel Fernández Quintáns como denunciado.</p>
<p>Parte dispositiva. Que debo condenar e condeno a Juan Manuel Fernández Quintáns como autor responsable dunha falta do artigo 636 do Código penal, á pena dun mes e quince días de multa, cunha cota de 1.000 pesetas por día, con arresto substitutorio dun día por cada dous días de multa que resulten</p>
<p>non pagadas, con imposición de custas do xuízo. Notifíqueselles esta resolución ás partes e ó Ministerio Fiscal e fágaselles saber que contra ela cabe interpor recurso de apelación para ante a Audiencia Provincial da Coruña, no termo de cinco días desde a súa notificación, mediante escrito que deberá presentarse perante este xulgado e no que, redactado de acordo co disposto no artigo 795 da Lei de axuizamento criminal, se exporán as alegacións nas que se base a imputación. Así, por esta miña sentencia, definitivamente xulgando nesta instancia, pronúncioo, mándoo e asínoo».</p>
<p>E para que lle sirva de notificación a Juan Manuel Fernández Quintáns, expido e asino este edicto.</p>
<p>Ribeira, 25 de outubro de 2001.</p>
<p>O secretario</p>
<p>Rubricado</p>

