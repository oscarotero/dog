---
date: '2001-11-22'
id: '12312'
page: 14
number: 226
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Resolución do 5 de novembro de 2001, da Secretaría Xeral da Consellería de
  Pesca, Marisqueo e Acuicultura, pola que se emprazan as persoas interesadas no
  recurso contencioso-administrativo 02/0004978/2001 interposto pola Confraría
  de Pescadores San Telmo de Mugardos.
range: Resolución
url: 'https://www.xunta.gal/dog/Publicados/2001/20011122/Anuncio12312_gl.html'
---
<p>A Secretaría Xeral da Consellería de Pesca, Marisqueo e Acuicultura recibiu da Sala do Contencioso-Administrativo do Tribunal Superior de Xustiza de Galicia providencia pola que se admite a trámite o recurso contencioso-administrativo número 02/0004978/2001 interposto pola Confraría de Pescadores San Telmo de Mugardos contra a circular da Consellería de Pesca, Marisqueo e Acuicultura do 11 de outubro de 2001, pola que se procede á interpretación do artigo 21 do Decreto 79/1998, do 12 de febreiro, que regula a estructura, organización e funcionamento das Confrarías de Pescadores de Galicia (DOG nº 200, do 16 de outubro de 2001).</p>
<p>En consecuencia, esta secretaría xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ó da publicación da presente resolución no Diario Oficial de Galicia.</p>
<p>Santiago de Compostela, 5 de novembro de 2001.</p>
<p>Miguel Ángel López Sieiro</p>
<p>Secretario xeral da Consellería de Pesca,</p>
<p>Marisqueo e Acuicultura</p>

