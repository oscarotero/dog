---
date: '2001-08-28'
id: DC5E
page: 11
number: 166
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 19 de xullo de 2001 pola que se convoca concurso público para a
  provisión de diversas prazas de corpos docentes universitarios (01/030 e
  vintesete máis).
range: Resolución
url: 'https://www.xunta.gal/dog/Publicados/2001/20010828/AnuncioDC5E_gl.html'
---
<p>De acordo co establecido no artigo 38.2º da Lei 11/1983, do 25 de agosto, e o artigo 2.4º do Real decreto 1888/1984, do 26 de setembro (BOE do 26 de outubro), polo que se regulan os concursos para a provisión de prazas de corpos docentes universitarios, este rectorado resolveu convocar a concurso as prazas que se relacionan no anexo I da presente resolución, de acordo coas seguintes bases:</p>
<p>Primeira.-Os ditos concursos rexeranse polo disposto na Lei orgánica 11/1983, do 25 de agosto (BOE do 1 de setembro); Real decreto 1888/1984, do 26 de setembro (BOE do 26 de outubro), corrixido parcialmente polo Real decreto 1427/1986, do 13 de xuño; Orde do 28 de decembro de 1984 (BOE do 16 de xaneiro de 1985) e, no non previsto, pola</p>
<p>lexislación xeral de funcionarios civís do Estado, e tramitaranse independentemente para cada unha das prazas convocadas.</p>
<p>Segunda.-Para ser admitido ós ditos concursos cómpren os seguintes requisitos xerais:</p>
<p>a) Ser español. Non obstante, poderán participar en idénticas condicións cós españois:</p>
<p>Os nacionais dos demais estados membros da Unión Europea, unha vez acreditada a nacionalidade conforme o disposto na Lei 17/1993, do 23 de decembro, sobre o acceso a determinados sectores da función pública dos nacionais dos demais estados membros da Unión Europea e demais normativa de desenvolvemento.</p>
<p>Logo de acreditación, os nacionais daqueles estados ós que en virtude de tratados internacionais subscritos pola Unión Europea e ratificados por España lles sexa aplicable a libre circulación de traballadores nos termos nos que esta está definida no Tratado Constitutivo da Unión Europea.</p>
<p>b) Ter cumpridos dezaoito anos e non ter cumpridos os setenta.</p>
<p>c) Non ter sido separado, por expediente disciplinario, do servicio da Administración do Estado ou da Administración autónoma, institucional ou local, nin estar inhabilitado para o exercicio de funcións públicas.</p>
<p>d) Non padecer enfermidade nin defecto físico ou psíquico que impida o desenvolvemento das funcións correspondentes a profesor de universidade.</p>
<p>Terceira.-Deberán reunir ademais as condicións específicas que se sinalan no artigo 4.1º ou 2º do Real decreto 1888/1984, do 26 de setembro, segundo a categoría das prazas e a clase do concurso e, se é o caso, titulación suficiente debidamente recoñecida polo Ministerio de Educación e Ciencia para o exercicio profesional en España como profesor universitario.</p>
<p>Cando, estando en posesión do título de doutor, se concorra a prazas de catedrático de universidade., de acordo co previsto no artigo 4.1º c) do Real decreto 1888/1984, do 26 de setembro, e non se pertenza a ningún dos corpos que nel se sinalan, os interesados deberán acredita-lo feito de seren eximidos de tales requisitos.</p>
<p>Non poderán concursar ás prazas de profesor titular de universidade os que estivesen contratados durante máis de dous anos como axudante desta universidade, agás as excepcións previstas no artigo 37.4º da Lei 11/1983, do 25 de agosto (Boletín Oficial del Estado do 1 de setembro), de reforma universitaria.</p>
<p>Cuarta.-Os que desexen tomar parte neste concurso remitiranlle a correspondente solicitude ó rector da Universidade da Coruña, por calquera dos procedementos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común</p>
<p>(BOE do 27 de novembro), no prazo de vinte días hábiles a partir do día seguinte a aquel no que teña lugar a publicación desta convocatoria no Boletín Oficial del Estado mediante instancia, segundo modelo anexo II, debidamente cuberto, xunto cos documentos que acrediten reuni-los requisitos para participar no concurso. A concorrencia dos ditos requisitos deberá estar referida sempre a unha data anterior á expiración do prazo fixado para solicita-la participación no concurso.</p>
<p>Os aspirantes deberán xustifica-lo aboamento na conta corrente 0182-0470-40-0207957986, concurso-oposición, Grupo Banco Bilbao Vizcaya Argentaria da Coruña, da cantidade de 7.755 pesetas por dereitos de inscrición, acompañando á solicitude o xustificante acreditativo do ingreso.</p>
<p>Quinta.-Rematado o prazo de presentación de solicitudes, o rector da universidade, por calquera dos procedementos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), remitirá a tódolos aspirantes unha relación completa de admitidos e excluídos, con indicación das causas da exclusión. Contra a dita resolución os interesados poderán presentar unha reclamación perante o rector no prazo de quince días hábiles contados desde o seguinte ó da notificación da relación de admitidos e excluídos.</p>
<p>Sexta.-O presidente da comisión, dentro do prazo habilitado regulamentariamente para a constitución, dictará unha resolución que deberá ser notificada a tódolos interesados cunha antelación mínima de 15 días naturais respecto da data do acto para o que é citado, convocando a:</p>
<p>a) Tódolos membros titulares da comisión e, se é o caso, os suplentes necesarios para efectua-lo acto de constitución dela.</p>
<p>b) Tódolos aspirantes admitidos a participar no concurso, para realizaren o acto de presentación dos concursantes e con fixación do día, a hora e o lugar de realización do dito acto.</p>
<p>Sétima.-No acto de presentación os concursantes entregaranlle ó presidente da comisión a documentación sinalada nos artigos 9 e 10 do Real decreto 1888/1984, do 26 de setembro, corrixido polo Real decreto 1427/1986, de 13 de xuño, se é o caso, segundo se trate de concurso ou concurso de méritos.</p>
<p>Oitava.-Os candidatos propostos para a provisión das prazas deberán presentar na secretaría xeral da universidade, no prazo de quince días hábiles seguintes ó de concluí-la actuación da comisión, os seguintes documentos:</p>
<p>a) Fotocopia compulsada do documento nacional de identidade ou documento equivalente de ser nacional dun estado membro da Unión Europea.</p>
<p>b) Certificación médica oficial de non padecer enfermidade nin defecto físico ou psíquico que impi</p>
<p>da o desempeño das funcións correspondentes a profesor de universidade.</p>
<p>c) Declaración de que non foi separado da Administración do Estado, institucional ou local, nin das administracións das comunidades autónomas, en virtude do expediente disciplinario e non atoparse inhabilitado para o exercicio da función pública.</p>
<p>Os que tivesen a condición de funcionarios públicos de carreira estarán exentos de xustificar tales documentos e requisitos, debendo presentar unha certificación do ministerio ou organismo do que dependan, acreditativa da súa condición de funcionarios e cantas circunstancias consten na súa folla de servicios.</p>
<p>A Coruña, 19 de xullo de 2001.</p>
<p>José Luis Meilán Gil</p>
<p>Rector da Universidade da Coruña</p>
<p>ANEXO I</p>
<p>Praza número: 01/030.</p>
<p>Número de prazas: unha.</p>
<p>Corpo: catedrático de universidade.</p>
<p>Área de coñecemento: física aplicada.</p>
<p>Departamento: Física.</p>
<p>Docencia: física de polímeros. Física.</p>
<p>Praza número: 01/031.</p>
<p>Número de prazas: unha.</p>
<p>Corpo: catedrático de universidade.</p>
<p>Área de coñecemento: composición arquitectónica.</p>
<p>Departamento: Composición.</p>
<p>Docencia: historia da arte.</p>
<p>Praza número: 01/032.</p>
<p>Número de prazas: unha.</p>
<p>Corpo: catedrático de universidade.</p>
<p>Área de coñecemento: filoloxías galega e portuguesa.</p>
<p>Departamento: Galego-Portugués, Francés e Lingüística.</p>
<p>Docencia: historia da lingua galega.</p>
<p>Praza número: 01/033.</p>
<p>Número de prazas: unha.</p>
<p>Corpo: catedrático de universidade.</p>
<p>Área de coñecemento: ciencias da computación e intelixencia artificial.</p>
<p>Departamento: Computación.</p>
<p>Docencia: enxeñería do coñecemento.</p>
<p>Praza número: 01/034.</p>
<p>Número de prazas: unha.</p>
<p>Corpo: catedrático de universidade.</p>
<p>Área de coñecemento: socioloxía.</p>
<p>Departamento: Socioloxía.</p>
<p>Docencia: estructura social de Galicia.</p>
<p>Praza número: 01/035.</p>
<p>Número de prazas: unha.</p>
<p>Corpo: catedrático de universidade.</p>
<p>Área de coñecemento: psicobioloxía.</p>
<p>Departamento: Psicoloxía.</p>
<p>Docencia: neurociencia cognitiva.</p>
<p>Praza número: 01/037.</p>
<p>Número de prazas: unha.</p>
<p>Corpo: profesor titular de universidade.</p>
<p>Área de coñecemento: filoloxía inglesa.</p>
<p>Departamento: Filoloxía Inglesa.</p>
<p>Docencia: lingua inglesa e a súa literatura.</p>
<p>Praza número: 01/038.</p>
<p>Número de prazas: unha.</p>
<p>Corpo: profesor titular de universidade.</p>
<p>Área de coñecemento: tecnoloxía do medio ambiente.</p>
<p>Departamento: Métodos Matemáticos e de Representación.</p>
<p>Docencia: enxeñería ambiental. Enxeñería do saneamento urbano.</p>
<p>Praza número: 01/039.</p>
<p>Número de prazas: unha.</p>
<p>Corpo: profesor titular de universidade.</p>
<p>Área de coñecemento: enxeñería e infraestructuras dos transportes.</p>
<p>Departamento: Métodos Matemáticos e de Representación.</p>
<p>Docencia: camiños e aeroportos 1. Camiños e aeroportos 2.</p>
<p>Praza número: 01/041.</p>
<p>Número de prazas: unha.</p>
<p>Corpo: profesor titular de universidade.</p>
<p>Área de coñecemento: economía aplicada.</p>
<p>Departamento: Economía Aplicada I.</p>
<p>Docencia: facenda pública e sistemas fiscais.</p>
<p>Praza número: 01/042.</p>
<p>Número de prazas: unha.</p>
<p>Corpo: profesor titular de universidade.</p>
<p>Área de coñecemento: economía aplicada.</p>
<p>Departamento: Economía Aplicada I.</p>
<p>Docencia: facenda pública e sistemas fiscais.</p>
<p>Praza número: 01/043.</p>
<p>Número de prazas: unha.</p>
<p>Corpo: profesor titular de universidade.</p>
<p>Área de coñecemento: enxeñería do terreo.</p>
<p>Departamento: Tecnoloxía da Construcción.</p>
<p>Docencia: enxeñería e morfoloxía do terreo. Hidroloxía subterránea.</p>
<p>Praza número: 01/044.</p>
<p>Número de prazas: unha.</p>
<p>Corpo: profesor titular de universidade.</p>
<p>Área de coñecemento: mecánica de medios continuos e teoría de estructuras.</p>
<p>Departamento: Tecnoloxía da Construcción.</p>
<p>Docencia: estructuras I. Deseño óptimo de estructuras.</p>
<p>Praza número: 01/047.</p>
<p>Número de prazas: unha.</p>
<p>Corpo: catedrático de escola universitaria.</p>
<p>Área de coñecemento: dereito administrativo.</p>
<p>Departamento: Dereito Público Especial.</p>
<p>Docencia: aspectos xurídicos da documentación. Dereito administrativo.</p>
<p>Praza número: 01/049.</p>
<p>Número de prazas: unha.</p>
<p>Corpo: profesor titular de escola universitaria.</p>
<p>Área de coñecemento: matemática aplicada.</p>
<p>Departamento: Métodos Matemáticos e de Representación.</p>
<p>Docencia: fundamentos matemáticos na enxeñería.</p>
<p>Praza número: 01/050.</p>
<p>Número de prazas: unha.</p>
<p>Corpo: profesor titular de escola universitaria.</p>
<p>Área de coñecemento: proxectos de enxeñería.</p>
<p>Departamento: Métodos Matemáticos e de Representación.</p>
<p>Docencia: metodoloxía do deseño.</p>
<p>Praza número: 01/051.</p>
<p>Número de prazas: unha.</p>
<p>Corpo: profesor titular de escola universitaria.</p>
<p>Área de coñecemento: enfermería.</p>
<p>Departamento: Ciencias da Saúde.</p>
<p>Docencia: quiropodoloxía 1.</p>
<p>Praza número: 01/052.</p>
<p>Número de prazas: unha.</p>
<p>Corpo: profesor titular de escola universitaria.</p>
<p>Área de coñecemento: enfermería.</p>
<p>Departamento: Ciencias da Saúde.</p>
<p>Docencia: podoloxía xeral.</p>
<p>Praza número: 01/053.</p>
<p>Número de prazas: unha.</p>
<p>Corpo: profesor titular de escola universitaria.</p>
<p>Área de coñecemento: enfermería.</p>
<p>Departamento: Ciencias da Saúde.</p>
<p>Docencia: ortopodoloxía 1.</p>
<p>Praza número: 01/054.</p>
<p>Número de prazas: unha.</p>
<p>Corpo: profesor titular de escola universitaria.</p>
<p>Área de coñecemento: ciencias e técnicas da navegación.</p>
<p>Departamento: Ciencias da Navegación e da Terra.</p>
<p>Docencia: aspectos práctico-legais do transporte e a navegación e dereito marítimo.</p>
<p>Praza número: 01/055.</p>
<p>Número de prazas: unha.</p>
<p>Corpo: profesor titular de escola universitaria.</p>
<p>Área de coñecemento: ciencias e técnicas da navegación.</p>
<p>Departamento: Ciencias da Navegación e da Terra.</p>
<p>Docencia: manobra e estiba.</p>
<p>Praza número: 01/056.</p>
<p>Número de prazas: unha.</p>
<p>Corpo: profesor titular de escola universitaria.</p>
<p>Área de coñecemento: ciencias e técnicas da navegación.</p>
<p>Departamento: Ciencias da Navegación e da Terra.</p>
<p>Docencia: Navegación 1.</p>
<p>Praza número: 01/057.</p>
<p>Número de prazas: unha.</p>
<p>Corpo: profesor titular de escola universitaria:</p>
<p>Área de coñecemento: construccións arquitectónicas.</p>
<p>Departamento: construccións arquitectónicas.</p>
<p>Docencia: economía e organización de empresa e organización, programación e control de obras.</p>

