---
date: '2001-08-21'
id: F462
page: 11
number: 161
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 21 de xuño de 2001, do Xurado Provincial de Clasificación de Montes
  Veciñais en Man Común de Pontevedra, polo que se resolve a clasificación dos
  montes da parroquia de Santa Cristina de Lavadores, do concello de Vigo.
range: Edicto
url: 'https://www.xunta.gal/dog/Publicados/2001/20010821/AnuncioF462_gl.html'
---
<p>En cumprimento do disposto no artigo 28 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co diposto no artigo 60.1º da Lei 30/1992, do 26 de novembro, de réxime xurídico das administracións públicas e do procedemento administrativo común, faise constar que:</p>
<p>O Xurado Provincial de Clasificación de Montes Veciñais de Pontevedra dictou a seguinte resolución:</p>
<p>Asistentes:</p>
<p>Presidente:</p>
<p>José Luis Díez Yáñez (delegado provincial da Consellería de Medio Ambiente).</p>
<p>Vocais:</p>
<p>Luis Mª Muíños Vidueira (letrado da Asesoría Xurídica da Xunta).</p>
<p>Teodoro Arribas Serrano (xefe do Servicio de Montes e Industrias Forestais).</p>
<p>Vocais representantes da parroquia de Santa Cristina de Lavadores do Concello de Vigo:</p>
<p>Abdón Escariz Vázquez.</p>
<p>José Antonio Domínguez Fernández.</p>
<p>Emilio Pazos González.</p>
<p>Manuel Rodríguez Costas.</p>
<p>Vocais representantes da parroquia de Cabral do Concello de Vigo:</p>
<p>Calixto Escariz Vázquez.</p>
<p>Secretaria:</p>
<p>Mª José León Gómez (xefa do Servicio Técnico-Xurídico da Delegación de Medio Ambiente).</p>
<p>Na cidade de Pontevedra, sendo as dezasete horas do día vinte de xuño de 2001, coa asistencia das persoas á marxe sinaladas, reúnese na 3ª planta do edificio sito no nº 47 da rúa Benito Corbal o Xurado Provincial de Clasificación de Montes Veciñais en</p>
<p>Man Común co obxecto de decidir sobre a clasificación dos montes da parroquia de Santa Cristina de Lavadores, do concello de Vigo.</p>
<p>Antecedentes de feito.</p>
<p>Primeiro.-Por Jerónimo Escariz Vázquez solicitou en data do 7-4-1992, a iniciación dos trámites para a clasificación como veciñais en man común de varios montes da parroquia de Santa Cristina de Lavadores do concello de Vigo.</p>
<p>Segundo.-O Xurado Provincial de Clasificación de Montes veciñais na súa reunión de data 23-7-1992 acordou iniciar os trámites para a clasificación do monte Meixoeiro, pertencente á parroquia de Lavadores, así como a remisión do expediente ó Servicio de Montes e Industrias Forestais da entón Delegación Provincial de Agricultura, Gandería e Montes de Pontevedra para o seu estudio e informe.</p>
<p>Terceiro.-En sesión de data 22-7-1998, o Xurado adoptou o acordo de nomear a Serafín Quinteiro Blanco relator do expediente de clasificación.</p>
<p>Cuarta.-Cumprida e observada a tramitación legal e regulamentariamente esixida, no preceptivo trámite de audiencia presentouse unicamente a comunidade de montes veciñais en man común de Cabral por problemas de estremas entre parroquias, problema que quedou resolto pola acta de deslindamento antre ámbalas dúas parroquias presentada o 15 de setembro de 2000.</p>
<p>Quinto.-Por acordo do xurado na reunión celebrada en data 29-11-2000, e como consecuencia do cesamento a petición propia do relator nomeado, noméase novo relator a Teodoro Arribas Serrano.</p>
<p>Sexto.-Visto o informe preceptivo do Servicio de Montes e Industrias Forestais, e efectuada visita ó terreo, os montes con aproveitamento veciñal da parroquia de Santa Cristina de Lavadores redúcense ós seguintes:</p>
<p>Nome do monte: Lavadores Norte.</p>
<p>Cabida: 0,40 ha aproximadamente.</p>
<p>Estremas:</p>
<p>Norte: estrada local e camiño veciñal.</p>
<p>Sur: Centro de Formación Profesional Paz Andrade.</p>
<p>Leste: estrada vella de Madrid.</p>
<p>Oeste: camiño e Centro de Formación Profesional Paz Andrade.</p>
<p>Nome do monte: Lavadores Sur.</p>
<p>Cabida: 2,40 ha aproximadamente.</p>
<p>Estremas:</p>
<p>Norte: encrucillada das estradas vellas de Madrid e das Fontiñas.</p>
<p>Sur: campo de fútbol municipal.</p>
<p>Leste: estrada das Fontiñas, Desguaces Mingos e parroquia de Cabral.</p>
<p>Oeste: Centro de Formación Profesional Ricardo Mella e estrada vella de Madrid.</p>
<p>Fundamentos de dereito.</p>
<p>1. O Xurado Provincial de Clasificación de Montes Veciñais en Man Común ten a competencia para coñece-los expedientes de clasificación dos montes que teñan tal carácter segundo o teor do establecido no artigo 9 da Lei 13/1989, do 10 de outubro, de montes veciñais en man común.</p>
<p>2. Trátase de dúas parcelas ben delimitadas, que os veciños declaran vir aproveitando desde tempo inmemorial, consuetudinariamente en réxime de comunidade.</p>
<p>3. De conformidade co establecido no artigo 1 da Lei 13/1989, do 10 de outubro, de montes veciñais en man común, así como no artigo 1 do Decreto 260/1992, do 4 de setembro, cómpre entender por montes veciñais en man común «... os terreos radicados na Comunidade Autónoma de Galicia que, con independencia da súa orixe, as súas posibilidades productivas, o seu aproveitamento actual e a súa vocación agraria, pertenzan a agrupacións veciñais na súa cualidade de grupos sociais e non como entidades administrativas, e os veñan aproveitando consuetudinariamente en réxime de comunidade, sen asignación de cotas, os membros daquelas na súa condición de veciños».</p>
<p>Así, segundo abondosa xurisprudencia, o feito que xustifica a clasificación ou non como veciñal dun determinado monte, en vía administrativa, é a circunstancia de terse ou non demostrado o aproveitamento veciñal de feito do dito monte por parte dos vecinos. No presente caso, toda vez que no informe preceptivo realizado polo técnico competente, maniféstase a realidade do dito aproveitamento veciñal; queda así efectivamente acreditado que ámbolos dous montes cumpren suficientemente o recollido no artigo 1 da Lei 13/1989, do 10 de outubro, de montes veciñais en man común, propoñéndose a súa clasificación con tal carácter.</p>
<p>En consecuencia, vista a Lei galega 13/1989, do 10 de outubro, de montes veciñais en man común, e o seu regulamento aprobado polo Decreto 260/1992, do 4 de setembro, e demais preceptos legais e regulamentarios de xenérica e específica aplicación ó caso examinado, o instructor propón, e de maneira unánime o xurado</p>
<p>ACORDA:</p>
<p>Clasificar como veciñais en man común a favor dos veciños da parroquia de Santa Cristina de Lavadores do concello de Vigo os montes Lavadores Norte e Lavadores Sur por terse demostrado, no curso do expediente, o aproveitamento veciñal de feito en réxime de comunidade sen asignación de cotas polos veciños da parroquia e reuniren os requisitos establecidos no artigo 1 da Lei 13/1989, do 10 de outu</p>
<p>bro, de montes veciñais en man común, correspondéndose coa planimetría elaborada para o efecto polo Servicio de Montes e Industrias Forestais que forma parte inseparable da presente resolución, e de acordo coa descrición, cabida e estremas sinalada no antecedente de feito sexto.</p>
<p>Por parte dos representantes da parroquia de Lavadores maniféstase a súa desconformidade coa clasificación efectuada.</p>
<p>Contra a presente resolución que pon fin á vía administrativa, poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ó da presente notificación, de acordo co disposto nos artigos 109 e 116 da Lei 30/1992, do 26 de novembro, de réxime xurídico das administracións públicas e do procedemento administrativo común, e nos artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Pontevedra, 21 de xuño de 2001.</p>
<p>José Luis Díez Yáñez</p>
<p>Presidente do Xurado Provincial de Clasificación de Montes Veciñais en Man Común de Pontevedra</p>

