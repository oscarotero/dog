---
date: '2001-08-31'
id: E07A
page: 11
number: 169
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 20 de xuño de 2001, da Delegación Provincial de Lugo, de
  notificación de proposta de resolución de expediente sancionador 9/2001 á
  promotora inmobiliaria Cooperativa Férrea Sarriana.
range: Cédula
url: 'https://www.xunta.gal/dog/Publicados/2001/20010831/AnuncioE07A_gl.html'
---
<p>A Delegación Provincial do Instituto Galego da Vivenda e Solo de Lugo tramitou expediente sancionador 9/2001, seguido en virtude de denuncia formulada por Beatriz Iglesias Real e Diego Rodríguez López, contra a promotora inmobiliaria Cooperativa Férrea Sarriana, finalizando este trámite con proposta de resolución de expediente sancionador por non realiza-las obras necesarias para amaña-las deficiencias denunciadas.</p>
<p>O citado acordo é do seguinte teor:</p>
<p>Proposta de resolución de expediente sancionador 9/2001.</p>
<p>Vista a denuncia presentada por Beatriz Iglesias Real e Diego Rodríguez López da vivenda 2º A da rúa Porvenir, 15-17 de Sarria, e logo das actuacións previas practicadas, de acordo cos seguintes:</p>
<p>Feitos.</p>
<p>Primeiro.-Con do data 24 de marzo de 1998, por Beatriz Iglesias Real e Diego Rodríguez López, formúlase denuncia diante desta delegación do Instituto Galego da Vivenda e Solo, sobre vicios e defectos de construcción na vivenda 2º A do inmoble citado.</p>
<p>Segundo.-Consecuente coa denuncia formulada, abríronse dilixencias previas baixo o nº 19/1998, que finalizaron con requirimento á promotora inmobiliaria Cooperativa Férrea Sarriana, para que efectuase as reparacións que se sinalaban, concedéndoselle un prazo de 10 días para remisión do proxecto e de 30 días para a súa execución.</p>
<p>O requirimento foi notificado a través do Diario Oficial de Galicia en data do 14 de febreiro de 2001, ó atoparse a empresa en cuestión ausente do domicilio social.</p>
<p>Terceiro.-Que con data do 16 de abril de 2001 se dicta resolución pola que se vén iniciar expediente sancionador baixo o número 9/2001, o cal foi notificado a través do Diario Oficial de Galicia, en data 29 de maio de 2001, ó atoparse a empresa en cuestión ausente do domicilio social.</p>
<p>Feito probado.</p>
<p>Único.-Determínase, así, como feito probado, ó non ter constancia nesta delegación da realización das obras de reparación requiridas, que a promotora Cooperativa Férrea Sarriana incumpriu a obriga de emenda-las deficiencias observadas.</p>
<p>Fundamentos de dereito.</p>
<p>1. É competente para a resolución do presente expediente o delegado provincial do Instituto Galego da Vivenda e Solo de Lugo, de acordo co disposto no Decreto 134/1997, do 22 de maio.</p>
<p>2. Ó amparo do disposto no artigo 3.2º do regulamento do procedemento para o exercicio da potes</p>
<p>tade sancionadora R.D. 1398/1993, do 4 de agosto, os interesados teñen dereito a formular alegacións e achegar tódolos documentos que consideren convenientes en calquera momento do procedemento con anterioridade ó trámite de audiencia.</p>
<p>Poderán así mesmo, recoñecer voluntariamente a súa responsabilidade conforme o establecido no artigo 8 do citado regulamento.</p>
<p>3. Segundo o artigo 16.1º do Regulamento do procedemento, os interesados dispoñen dun prazo de 15 días contados desde a notificación da presente proposta para achega-los documentos ou informacións que estimen convenientes e propoñer probas, concretando os medios dos que pretendan valerse.</p>
<p>4. De acordo co artigo 153 da Lei de réxime xurídico das administracións públicas e do procedemento administrativo común, Lei 30/1992, do 26 de novembro, o presunto responsable ten dereito a coñecer, entre outros extremos, ó instructor do procedemento sancionador, dereito que o artigo 13.1º do Regulamento do procedemento estende ó coñecemento do secretario, sendo o seu réxime de recusación o considerado nos artigos 28 e 29 da dita lei.</p>
<p>Vistos os preceptos sinalados e os demais de aplicación xeral, este instructor propón:</p>
<p>1. Impoñerlle á promotora inmobiliaria Cooperativa Férrea Sarriana, unha sanción de 500.001 pesetas de multa.</p>
<p>2. Que conforme o disposto no número 2, do artigo 8, da Lei 13/1996, do 30 de decembro, de infraccións en materia de vivenda, sen prexuízo da sanción imposta, deberá realiza-las obras de reparación que a súa execución foi requirida por este organismo na tramitación do expediente sancionador.</p>
<p>Notifíquese a presente proposta ós interesados con indicación de que, de conformidade co establecido no artigo 19 do Regulamento do procedemento para o exercicio da potestade sancionadora, poderán presentar alegacións no prazo de 15 días, ó termo dos cales a Delegación Provincial do Instituto Galego da Vivenda e Solo dictará a resolución que corresponda.</p>
<p>Lugo, 20 de xuño de 2000.</p>
<p>P.A.</p>
<p>Francisco Centeno Márquez</p>
<p>Instructor</p>

