---
date: '2001-12-31'
id: 151AA
page: 16
number: 251
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Orde do 29 de decembro de 2001 pola que se desenvolve o Decreto 401/2001, do
  28 de decembro, polo que se regula a prórroga dos orzamentos xerais da
  Comunidade Autónoma de Galicia, do ano 2001, para o exercicio de 2002.
range: Orde
url: 'https://www.xunta.gal/dog/Publicados/2001/20011231/Anuncio151AA_gl.html'
---
<p>Como consecuencia do disposto no artigo 54 do texto refundido da Lei de réxime financeiro e orzamentario de Galicia os orzamentos xerais da Comunidade Autónoma, do ano 2001, quedarán automaticamente prorrogados para o exercicio seguinte.</p>
<p>O alcance da prórroga foi establecido con carácter regulamentario polo Decreto 401/2001, que na súa disposición derradeira autoriza o conselleiro de Economía e Facenda para dicta-las disposicións necesarias para a aplicación do establecido nel.</p>
<p>Facendo uso desa facultade resulta agora necesario precisa-la contía dos créditos que terán vixencia durante o período de prórroga e a estimación dos dereitos que os van financiar, determinando igualmente a súa distribución orgánica e económica.</p>
<p>Na súa virtude,</p>
<p>DISPOÑO:</p>
<p>Artigo 1º.-Vixencia do período de prórroga</p>
<p>Os orzamentos xerais da Comunidade Autónoma de Galicia, do ano 2001, que se prorrogarán para o seguinte exercicio de conformidade co indicado no artigo 54 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, e no Decreto 401/2001, polo que se regula a prórroga dos orzamentos xerais, estenderán a súa vixencia desde o 1 de xaneiro do 2002 ata o momento da aprobación e publicación no Diario Oficial de Galicia dos orzamentos dese último exercicio.</p>
<p>Artigo 2º.-Previsión de ingresos e autorización de gastos nos orzamentos prorrogados</p>
<p>Os créditos autorizados e as previsións de ingresos que afectan os orzamentos que se prorrogan representan un importe total de 5.197.459.780 euros, desagregados na forma indicada nos artigos seguintes.</p>
<p>Artigo 3º.-Estados de gastos</p>
<p>1. Nos estados de gastos consolidados dos orzamentos da Administración xeral e dos seus orga</p>
<p>nismos autónomos, correspondentes ó período de prórroga, consígnanse créditos por importe de 5.197.459.780 euros, distribuídos da seguinte forma:</p>
<p>(Euros)</p>
<table><tbody><tr><td></td></tr>
<tr><td></td></tr>
<tr><td>Organismo</td><td>Cap. I-VII
Gastos non
financeiros</td><td>Cap. VIII
Activos
financeiros</td><td>Cap. IX
Pasivos
financeiros</td><td>Total</td></tr>
<tr><td></td></tr>
<tr><td>Administración xeral</td><td>2.974.073.320</td><td>33.665.453</td><td>210.947.640</td><td>3.218.686.413</td></tr>
<tr><td>Organismos autónomos</td><td>1.977.847.808</td><td>925.559</td><td></td><td>1.978.773.367</td></tr>
<tr><td></td></tr>
<tr><td>TOTAL</td><td>4.951.921.128</td><td>34.591.012</td><td>210.947.640</td><td>5.197.459.780</td></tr>
<tr><td></td></tr></tbody></table>
<p>2. Na determinación dos créditos autorizados foron tidas en conta as adaptacións técnicas derivadas da aprobación do Decreto 310/2001, polo que se establece a nova estructura orgánica dos departamentos da Xunta de Galicia, así como a aplicación, con carácter de a conta, dun incremento retributivo do 2% para o persoal ó servicio do sector público da Comunidade Autónoma.</p>
<p>Artigo 4º.-Estados de ingresos.</p>
<p>Nos estados de ingresos consolidados dos orzamentos da Administración xeral e dos seus organismos autónomos recóllense as estimacións que corresponden ós dereitos económicos que se prevé liquidar durante o período de prórroga, que acadan un total de 5.197.459.780 euros, distribuídos segundo o detalle seguinte:</p>
<p>(Euros)</p>
<table><tbody><tr><td></td></tr>
<tr><td></td></tr>
<tr><td>Organismo</td><td>Cap. I-VII
Ingresos non
financeiros</td><td>Cap. VIII
Activos
financeiros</td><td>Cap. IX
Pasivos
financeiros</td><td>Total</td></tr>
<tr><td></td></tr>
<tr><td>Administración xeral</td><td>3.007.738.773</td><td>0</td><td>210.947.640</td><td>3.218.686.413</td></tr>
<tr><td>Organismos autónomos</td><td>1.978.148.314</td><td>625.053</td><td>0</td><td>1.978.773.367</td></tr>
<tr><td></td></tr>
<tr><td>TOTAL</td><td>4.985.887.087</td><td>625.053</td><td>210.947.640</td><td>5.197.459.780</td></tr>
<tr><td></td></tr></tbody></table>
<p>Artigo 5º.-Transferencias internas.</p>
<p>As transferencias internas entre a Administración xeral e os organismos autónomos representan 1.837.361.056 euros.</p>
<p>Artigo 6º.-Distribución orgánica e económica dos orzamentos prorrogados.</p>
<p>A distribución orgánica e económica dos orzamentos de gastos e ingresos consolidados que se prorrogan é a que se indica a continuación:</p>
<p>Disposición derradeira</p>
<p>Autorízase o director xeral de Orzamentos para dicta-las resolucións necesarias para a aplicación desta orde, que entrará en vigor o día 1 de xaneiro de 2002.</p>
<p>Santiago de Compostela, 29 de decembro de 2001.</p>
<p>José Antonio Orza Fernández</p>
<p>Conselleiro de Economía e Facenda</p>

