---
date: '2001-12-27'
id: '15012'
page: 16
number: 249
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (382/2001).
range: Edicto
url: 'https://www.xunta.gal/dog/Publicados/2001/20011227/Anuncio15012_gl.html'
---
<p>Agustín Ignacio Pena López, secretario do Xulgado do Social número un da Coruña, fago saber que nos autos número 382/2001, seguidos por instancia de José Tomás Leis Almozara contra Galtolar, S.L. e Fogasa, sobre salarios, a maxistrada-xuíza deste xulgado, María Antonia Rey Eibe dictou sentencia, na data 19-11-2001, coa seguinte parte dispositiva:</p>
<p>«Que, estimando a demanda interposta por José Tomás Leis Almozara contra a empresa Galtolar, S.L., debo condenar e condeno a dita demandada a que faga o pagamento ó demandante na suma de 1.658.272 pesetas, coa absolución do Fondo de Garantía Salarial, sen prexuízo da responsabilidade subsidiaria que puidera corresponderlle.</p>
<p>Notifíqueselles esta resolución ás partes, ás que se lle fará saber que contra a referida sentencia cabe recurso de suplicación, ante o Tribunal Superior de Xustiza de Galicia, que deberá anunciarse ante este xulgado no prazo de cinco días, desde a notificación desta resolución, e no propio termo, se o recorrente fose patrón, deberá amosar xustificante acreditativo de ter feito o depósito na conta de consignacións deste xulgado, aberta no Banco Bilbao Vizcaya, da cantidade obxecto da condena, identificador 5602-60, e o depósito especial de 25.000 pesetas, na mesma conta, identificador 5602-65, requisitos sen os cales non poderá terse por anunciado o recurso.</p>
<p>Así, por esta miña sentencia, definitivamente xulgando na primeira instancia, pronúncioo, mándoo e asínoo».</p>
<p>E para que lle sirva de notificación a Galgotar, S.L. que tivo o seu último enderezo coñecido na r/ Cádiz, nave 10, 15142, Meicende, A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña a 19 de novembro de 2001.</p>
<p>O secretario</p>
<p>Rubricado</p>

