---
date: '2001-07-27'
id: C69E
page: 10
number: 145
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de xuño de 2001, da Dirección Xeral de Xustiza e
  Administración Local, pola que se emprazan as partes interesadas no recurso
  contencioso-administrativo 03/0007752/2001, interposto por
range: Resolución
url: 'https://www.xunta.gal/dog/Publicados/2001/20010727/AnuncioC69E_gl.html'
---
<p>Marta Escudero Blanco e Laura Escudero</p>
<p>Blanco.</p>
<p>Recibida da sección terceira da Sala do Contencioso-Administrativo do Tribunal Superior de Xustiza de Galicia, providencia pola que se admite o recurso contencioso-administrativo 03/0007752/2001, interposto por Marta Escudero Blanco e Laura Escudero Blanco contra o Decreto 93/2001, do 10 de abril de 2001 (DOG nº 88, do 8 de maio) polo que se declara a urxente ocupación para efectos de expropiación forzosa dos bens necesarios para a realización das obras do proxecto de mellora ambiental do borde fluvial da ría de Ortigueira, tramo Santa Marta-Morouzos.</p>
<p>Esta consellería acordou nesta data, e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, remitirlle o correspondente expediente administrativo á dita sala, o que se lles notifica a tódalas persoas interesadas no procedemento e se emprazan para que poidan constituírse en parte nos autos da sección terceira da Sala do Contencioso-Administrativo do Tribunal Superior de Xustiza de Galicia, no prazo de nove días contados desde o seguinte ó da publicación desta resolución no Diario Oficial de Galicia.</p>
<p>Santiago de Compostela, 20 de xuño de 2001.</p>
<p>Alfonso Rueda de Valenzuela</p>
<p>Director xeral de Administración Local</p>

