---
date: '2001-07-27'
id: C6AA
page: 10
number: 145
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Anuncio do 23 de xullo de 2001, da Dirección Xeral de Persoal, pola que se
  comunica a publicación das puntuacións provisionais do baremo aberto en xuño
  de 2001 (Diario Oficial de Galicia do 18 de xuño) para prazas de interinidades
  e substitucións en especialidades do corpo de profesores de ensino secundario,
  profesores técnicos de formación profesional e profesores de música e artes
  escénicas.
range: Anuncio
url: 'https://www.xunta.gal/dog/Publicados/2001/20010727/AnuncioC6AA_gl.html'
---
<p>Segundo o anuncio do 7 de xuño de 2001 (DOG do 18) abriuse un prazo para solicitar prazas para posibles interinidades e substitucións en determinadas especialidades do corpo de profesores de ensino secundario, profesores técnicos de formación profesional e profesores de música e artes escénicas. Rematado o prazo de presentanción de instancias e asignada a puntuación correspondente ós aspirantes pola comisión cómpre darlle publicidade.</p>
<p>Por iso, para que as devanditas puntuacións provisionis poidan ser coñecidas por todas aquelas persoas interesadas procédese a súa publicación a partir do próximo luns día 30 de xullo de 2001 na Consellería de Eduación e Ordenación Universitaria e nas delegacións provinciais.</p>
<p>Contra estas puntuacións poderá presentarse reclamación no prazo de dez días naturais contados desde o día seguinte ó da súa publicación.</p>
<p>Santiago de Compostela, 23 de xullo de 2001.</p>
<p>Jaime García García</p>
<p>Director xeral de Persoal</p>

