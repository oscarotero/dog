---
date: '2001-08-06'
id: CD36
page: 10
number: 151
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 26 de xullo de 2001, da Xerencia Xeral do Complexo Hospitalario
  Universitario de Santiago de Compostela, pola que se anuncia concurso público
  para a contratación de subministración sucesiva de electrodos, mediante
  procedemento aberto e ordinario. (Expediente 48/2001).
range: Resolución
url: 'https://www.xunta.gal/dog/Publicados/2001/20010806/AnuncioCD36_gl.html'
---
<p>A Xerencia Xeral do Complexo Hospitalario Universitario de Santiago de Compostela, en virtude das atribucións que lle foron delegadas conforme o establecido na Orde do 21 de abril de 1998, modificada pola Orde do 23 de marzo de 2000, ámbalas dúas da Consellería de Sanidade e Servicios Sociais, unha vez cumpridos os trámites administrativos correspondentes, resolve convoca-lo seguinte concurso público:</p>
<p>Obxecto: subministración sucesiva de electrodos, estructurada en catro lotes.</p>
<p>Lote 1: electrodo ECG desbotable adultos.</p>
<p>Lote 2: electrodo ECG desbotable pediátrico.</p>
<p>Lote 3: electrodo ECG desbotable de pinza de crocodilo (cables sen cargo).</p>
<p>Lote 4:</p>
<p>4.1: electrodo ECG para probas de esforzo.</p>
<p>4.2: electrodo ECG para Holter.</p>
<p>Orzamento estimado: 9.627.250 pesetas (nove millóns seiscentas vintesete mil duascentas cincuenta pesetas), IVE incluído, 57.860,94 euros (cincuenta e sete mil oitocentos sesenta euros con noventa e catro céntimos).</p>
<p>Garantías.</p>
<p>Provisional: 2% do orzamento de licitación (192.545 pesetas, 1.157,22 euros).</p>
<p>Definitiva: 4% do orzamento de licitación (385.090 pesetas, 2.314,44 euros).</p>
<p>Constituiranse segundo o disposto nos artigos 35 e 36, respectivamente, do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>Forma de adxudicación: concurso público. Procedemento aberto e ordinario.</p>
<p>Prazo de execución: quince meses, desde o 1 de outubro de 2001 ou desde a data de sinatura do contrato, se fose posterior. Este contrato poderase prorrogar nos termos que contempla a cláusula 2.3.2. do prego tipo de cláusulas administrativas particulares.</p>
<p>Admisión de variantes: non se admitirá a presentación de variantes.</p>
<p>Solvencia económica e financeira: acreditación libre atendendo ós criterios do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>Solvencia técnica: acreditación libre atendendo ós criterios do Real decreto lexislativo 2/2000, do 16</p>
<p>de xuño, polo que se aproba o texto refundido da Lei de contratos das administracións públicas.</p>
<p>Criterios de adxudicación.</p>
<p>Nº de puntos</p>
<p>1. Oferta económicaAta un 50%</p>
<p>2. Calidade dos materiaisAta un 40%</p>
<p>3. Servicio técnico da subministraciónAta un 10%</p>
<p>Documentos de interese para os licitadores: o prego de cláusulas administrativas particulares e demais documentación complementaria pode ser solicitada no Departamento de Contratación Administrativa do Hospital Clínico Universitario de Santiago de Compostela, A Choupana s/n, 15706 Santiago de Compostela, en días laborables desde as 9 ata as 14 horas.</p>
<p>Clasificación: non se esixe.</p>
<p>Presentación de proposicións: as proposicións deberán presentarse en man, en sobres pechados e asinados polo licitador ou persoa que o represente, no rexistro xeral do Hospital Clínico Universitario de Santiago de Compostela, antes das 14 horas do décimo quinto día natural contado a partir do seguinte ó da publicación desta resolución no DOG, ou por correo no xeito indicado no prego de cláusulas administrativas particulares. No caso de que o último día coincida en sábado ou festivo, o prazo de presentación finalizará o seguinte día hábil.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital Clínico Universitario de Santiago de Compostela ás 10 horas do décimo sexto día natural contado a partir do seguinte a aquel no que finalice o prazo de presentación de ofertas; en caso de que o dito día coincida en sábado ou festivo, a apertura das proposicións terá lugar o primeiro día hábil seguinte.</p>
<p>Documentación que deberán presenta-los licitadores: a documentación que figura no prego de cláusulas administrativas particulares.</p>
<p>Anuncios: os anuncios deste concurso público serán por conta do adxudicatario do contrato.</p>
<p>Santiago de Compostela, 26 de xullo de 2001.</p>
<p>Jordi Riba i Hibernón</p>
<p>Xerente xeral do Complexo Hospitalario</p>
<p>Universitario de Santiago de Compostela</p>

