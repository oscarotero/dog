---
date: '2001-05-15'
id: '8232'
page: 6
number: 93
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (446/2000).
range: Edicto
url: 'https://www.xunta.gal/dog/Publicados/2001/20010515/Anuncio8232_gl.html'
---
<p>Agustín Ignacio Pena López, secretario do Xulgado do Social número un da Coruña, fago saber que nos autos nº 446/2000 seguidos por instancia de Antonio Jaime Bello Vázquez e outros, contra Ignacio Bravo González sobre salarios, maxistrada xuíza deste xulgado, María Antonia Rey Eibe, dictou sentencia, con data do 18-12-2000, coa seguinte parte dispositiva:</p>
<p>Que estimando a demanda interposta por Antonio Jaime Bello Vázquez e Jaime Francos Sesmonde, contra a empresa Ignacio Bravo González, debo condenar e condeno a dita demandada a que faga o pagamento ós actores das seguintes cantidades: a Antonio Jaime Bello Vázquez, en 1.093.441 pesetas e a Jaime Francos Sesmonde 869.763 pesetas, coa absolución do Fondo de Garantía Salarial, sen prexuízo da responsabilidade subsidiaria que puidera corresponderlle.</p>
<p>Notifíqueselles esta resolución ás partes, ás que se lles fará saber que, contra a referida sentencia, cabe recurso de suplicación, ante o Tribunal Superior de Xustiza de Galicia, que deberá anunciarse ante este xulgado no prazo de cinco días, contados a partir da notificación desta resolución, e no propio termo, se o recorrente fose patrón, deberá amosar acreditativo de ter feito o depósito na conta de consignacións deste xulgado, aberta no Banco Bilbao-Vizcaya, da cantidade obxecto da condena, identificador 5602-60, e o depósito especial de 25.000 pesetas, na mesma conta, identificador 5602-65, requisitos sen os cales non poderá terse por anunciado o recurso.</p>
<p>Así, por esta miña sentencia, definitivamente xulgando na primeira instancia, pronúncioo, mándoo e asínoo.</p>
<p>E para que lle sirva de notificación a Ignacio Bravo González, que tivo o seu último domicilio coñecido en avda. Peruleiro, 22, 1º, A coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 20 de abril de 2001.</p>
<p>O secretario xudicial</p>
<p>Rubricado</p>

