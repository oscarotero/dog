---
date: '2001-05-15'
id: '8286'
page: 6
number: 93
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de maio de 2001, da Dirección Xeral de Industria, pola que se
  autorizan as instalacións electromecánicas, se aproba o proxecto de execución
  e se recoñece a condición de instalación acollida ó réxime especial de
  producción de enerxía eléctrica do parque eólico denominado Currás.
  (Expediente 4/2000).
range: Resolución
url: 'https://www.xunta.gal/dog/Publicados/2001/20010515/Anuncio8286_gl.html'
---
<p>Examinado o expediente instruído por instancia de Eurovento, S.L. Unipersonal, con domicilio para efectos de notificacións na rúa Varsovia 4-C, 5ª planta. Área Central-As Fontiñas, 15707 Santiago de Compostela, sobre autorización das instalacións do parque eólico denominado Currás; resultan os seguintes</p>
<p>Antecedentes de feito.</p>
<p>Primeiro.-O 18 de xullo de 2000, José Manuel Pazo Paniagua, en nome e representación de Eurovento, S.L. Unipersonal solicitou a autorización administrativa, aprobación do proxecto de execución, declaración de efectos ambientais e declaración de utilidade pública do parque eólico denominado Currás, de 7,8 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente en virtude do disposto na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto 205/1995, do 6 de xullo, polo que se</p>
<p>regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, del sector eléctrico, artigo 25 da Lei 10/1995, de ordenación do territorio de Galicia e Decreto 205/1995, mediante resolución da Delegación Provincial da Consellería de Industria e Comercio da Coruña, do 10 de agosto de 2000, publicada, no diario El Ideal Gallego do 28 de agosto, no DOG do 28 de agosto, no BOP da Coruña do 7 de setembro e no taboleiro de anuncios do Concello de Mazaricos.</p>
<p>Durante o período de información pública non se presentaron alegacións.</p>
<p>Terceiro.-O 8 febreiro de 2001, a Delegación Provincial da Consellería de Industria e Comercio da Coruña emitiu informe favorable sobre o citado proxecto, coas seguintes características básicas:</p>
<p>Situación e coordenadas poligonais:</p>
<p>NomeConcelloVértices</p>
<p>CurrásMazaricos (A Coruña)0.496.4864.751.794</p>
<p>0.497.0504.751.866</p>
<p>0.497.1984.751.294</p>
<p>0.497.2614.751.305</p>
<p>0.497.3114.751.033</p>
<p>0.496.9084.751.011</p>
<p>0.496.8854.751.227</p>
<p>Número de aeroxeradores6.</p>
<p>Potencia unitaria por aeroxerador1.300 kW.</p>
<p>Potencia total instalada7,8 MW.</p>
<p>Altura das torres48 metros.</p>
<p>Diámetro das pas62 metros.</p>
<p>Producción neta anual estimada4.322 MWh.</p>
<p>Investimento previsto979.496.725 ptas.</p>
<p>Características técnicas da infraestructura eléctrica de transformación e interconexión.</p>
<p>-6 centros de transformación de 0,69/30 kV situados no interior da base da torre de cada aeroxerador, formado por un transformador de 1.600 kVA de potencia nominal unitaria e os elementos de protección e manobra correspondentes.</p>
<p>-840 m de cable subterráneo RHZI 18/30 kV 3x1x240 mm para a interconexión eléctrica entre aeroxeradores e a estación de manobra.</p>
<p>-Unha estación de manobra, en caseta de formigón prefabricado, para realizar a interconexión coa rede eléctrica existente para o parque eólico de Paxareiras II F (A Ruña), a través da liña aérea de 30 kV SE Paxareiras. Estará composta por tres celas de entrada de liña e unha de saída, cos elementos de protección e medida correspondentes.</p>
<p>-A transformación de 30 a 66 kV realízase na subestación das Paxareiras, que conta cun transformador de 40/50 MVA, e que é utilizado conxun</p>
<p>tamente polos parques eólicos de Currás, A Ruña e Virxe do Monte.</p>
<p>A ampliación do transformador existente de 40 MVA a 50 MVA realízase mediante ventilación forzada e inclúese a dita ampliación neste proxecto.</p>
<p>Cuarto.-O 17 de xaneiro de 2001, José Manuel Pazo Paniagua, en nome e representación de Eurovento, S.L. Unipersonal solicitou a condición de instalación acollida ó réxime especial de producción de enerxía eléctrica creado polo Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración, do parque eólico denominado Currás, de 7,8 MW, achegando a documentación establecida para o efecto no citado Real decreto 2818/1998.</p>
<p>Quinto.-O 2 de marzo de 2001, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, o Decreto 205/1995, do 6 de xullo e Real decreto 2818/1998, de 23 de decembro xa citados.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE</p>
<p>-Autorizar a Eurovento, S.L. Unipersonal a instalación dos equipos electromecánicos do parque eólico denominado Currás, que se vai situar no Concello de Mazaricos.</p>
<p>-Aproba-lo proxecto de execución da dita instalación.</p>
<p>-Recoñece-la condición de instalación acollida ó réxime especial, e incluíla no grupo b2 do artigo 2 do dito real decreto.</p>
<p>Todo iso de acordo coas condicións seguintes:</p>
<p>Primeira.-Eurovento, S.L. Unipersonal, para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza de 19.589.934,5 pesetas, importe do 2% do orza</p>
<p>mento que figura no expediente para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, número 39 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan deberán de realizarse de acordo coas especificacións e planos que figuran no proxecto presentado pola empresa, cun orzamento de 979.496.725 pesetas.</p>
<p>Terceira.-Para introducir modificacións nas instalacións que afecten datos básicos do proxecto, será necesaria a autorización previa da Dirección Xeral de Industria. Así mesmo, a Delegación Provincial de Industria e Comercio da Coruña poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio da Coruña inspeccionará a totalidade das obras e montaxes efectuadas e verificará o cumprimento dos compromisos contraídos por Eurovento, S.L. Unipersonal, no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribir esta no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado por orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no art. 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento das condicións impostas nesta resolución e na declaración de efectos ambientais do 23 de novembro de 1998, así como aquelas que, no seu día, se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada perante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 3 de maio de 2001.</p>
<p>Ramón Ordás Badía</p>
<p>Director xeral de Industria</p>

