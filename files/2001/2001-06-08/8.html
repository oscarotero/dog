---
date: '2001-06-08'
id: '9792'
page: 7
number: 111
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 29 de maio de 2001 pola que se resolve a caducidade do expediente para
  declarar como solos contaminados os terreos afectados do polígono de
  Torneiros, no concello do Porriño (Pontevedra) (fase II), iniciado pola Orde
  do 3 de xullo de 2000 (Diario Oficial de Galicia número 136, do 13 de xullo).
range: Orde
url: 'https://www.xunta.gal/dog/Publicados/2001/20010608/Anuncio9792_gl.html'
---
<p>Visto o expediente polo que se acorda o procedemento para declarar como solos contaminados os terreos afectados do polígono de Torneiros, no concello do Porriño (Pontevedra), e tendo en conta os seguintes:</p>
<p>Antecedentes de feito.</p>
<p>Pola Orde do 3 de xullo de 2000, trala investigación de detalle realizada pola Dirección Xeral de Calidade e Avaliación Ambiental, na que se avalía a contaminación existente nos terreos do polígono de Torneiros (fase II), acórdase inicia-lo procedemento para declarar como solos contaminados os terenos afectados do polígono de Torneiros, no concello do Porriño (Pontevedra) (fase II), delimitados no plano que figuraba como anexo dela; e abrir un período de información pública, por un prazo de vinte días, para que calquera persoa física ou xurídica puidese formula-las alegacións que considerase oportunas.</p>
<p>Funtamentos xurídicos.</p>
<p>O expediente iniciouse e instruíuse conforme o disposto nas normas legais aplicables, en particular, na Lei 30/1992, do 26 de novembro, de réxime xurídico das administracións públicas e do procedemento</p>
<p>administrativo común, modificada pola Lei 4/1999,</p>
<p>do 13 de xaneiro, e na Lei 10/1998, do 21 de abril,</p>
<p>de residuos.</p>
<p>A competencia para a resolución deste procedemento correspóndelle ó conselleiro de Medio Ambiente, de conformidade co disposto na Lei 10/1998, do 21 de abril, de residuos, así como no artigo 34 da Lei 1/1983, do 22 de febreiro, regu-</p>
<p>ladora da Xunta e do seu presidente, en relación co Decreto 482/1997, do 26 de decembro, polo que se establece a estructura orgánica da Consellería de Medio Ambiente.</p>
<p>O artigo 44.2º da LRXPAC, modificada pola Lei 4/1999, do 13 de xaneiro, establece a caducidade do procedemento polo transcurso do prazo de resolución de tres meses establecido na mesma lei para este tipo de procedementos e dado que neste caso o tempo transcorrido entre a data de inicio do procedemento e a data desta resolución supera o devandito prazo, cómpre declara-la súa caducidade e o arquivo das actuacións.</p>
<p>Vistos os preceptos citados e demais de pertinente aplicación,</p>
<p>RESOLVO:</p>
<p>Declara-la caducidade do devandito procedemento e o arquivo das actuacións sen prexuízo de que, de conformidade co previsto no artigo 92.3º da LRXPAC, modificada pola Lei 4/1999, do 13 de xaneiro, se inicie un novo expediente.</p>
<p>Contra esta resolución, que pon fin á vía administrativa, poderase interpoñer recurso de reposición con carácter potestativo ante o conselleiro de Medio Ambiente no prazo dun mes, ou ben interpoñer directamente o recurso contencioso-administrativo ante o Tribunal Superior de Xustiza de Galicia no prazo de dous meses, de acordo co disposto nos artigos 109 e 116 da Lei 30/1992, do 26 de novembro, de réxime xurídico das administracións públicas e do procedemento administrativo común, e nos artigos 10 e 46 da Lei 29/1998, do 13 de xullo, da xurisdicción contencioso-administrativa, ou exercer calquera outro que coide pertinente.</p>
<p>Santiago de Compostela, 29 de maio de 2001.</p>
<p>José Carlos del Álamo Jiménez</p>
<p>Conselleiro de Medio Ambiente</p>

