---
date: '2001-12-10'
id: 139A2
page: 15
number: 237
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 303/2001, do 22 de novembro, polo que se aceptan a título gratuíto as
  doazóns de diverso material informático con destino ó Complexo Hospitalario
  Xeral-Calde de Lugo.
range: Decreto
url: 'https://www.xunta.gal/dog/Publicados/2001/20011210/Anuncio139A2_gl.html'
---
<p>A Xunta de Galicia e a Fundación La Caixa de Barcelona asinaron un convenio para colaborar na mellora da atención educativa dos nenos e nenas que son atendidos nas aulas dos centros hospitalarios da nosa comunidade autónoma. No marco deste convenio ofrécese a doazón ó Servicio Galego de Saúde de diverso material informático con destino á aula do Complexo Hospitalario Xeral-Calde de Lugo.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde e logo de deliberación do Consello da Xunta de Galicia na súa reunión do día vintedous de novembro de dous mil un,</p>
<p>DISPOÑO:</p>
<p>Artigo 1º</p>
<p>Acepta-la doazón dos seguintes equipos informáticos:</p>
<p>2 ordenadores de marca IBM, modelo Netvista, valorados en 300.000 pesetas.</p>
<p>2 ordenadores portátiles de marca IBM, modelo Think Pad, valorados en 560.000 pesetas.</p>
<p>1 impresora de marca Hewlett Packard, modelo Deskjet-840C, cun valor de 250.000 pesetas.</p>
<p>1 scanner, marca Hewlett Packard, modelo 3400C, valorado en 18.000 pesetas.</p>
<p>Artigo 2º</p>
<p>Os activos acéptanse segundo o establecido na normativa en materia patrimonial da Comunidade Autó</p>
<p>noma e destinaranse ó Complexo Hospitalario Xeral-Calde de Lugo, de acordo coa vontade dos doadores.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, vintedous de novembro de dous mil un.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>

