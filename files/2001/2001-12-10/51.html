---
date: '2001-12-10'
id: 13A72
page: 15
number: 237
agency: CONCELLO DA CORUÑA
section: VI. ANUNCIOS
title: Anuncio (MPG-2/2001).
range: Anuncio
url: 'https://www.xunta.gal/dog/Publicados/2001/20011210/Anuncio13A72_gl.html'
---
<p>O Pleno do Concello, en sesión realizada o día 12 de novembro de 2001, adoptou, entre outros, o seguinte acordo:</p>
<p>«Primeiro: desestima-la alegación presentada por Henrique Tello León, voceiro do grupo municipal do Bloque Nacionalista Galego, sobre a base do informe xurídico emitido.</p>
<p>Segundo: aprobar definitivamente a modificación puntual do Plan Xeral de Ordenación Municipal, relativa á norma zona 11-equipamentos.</p>
<p>Terceiro: proceder á publicación deste acordo no Diario Oficial de Galicia, e BOP.</p>
<p>Cuarto: proceder á publicación do texto íntegro da ordenanza no BOP.</p>
<p>Quinto: contra este acordo cabe interpor recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, contados a partir do día seguinte a aquel no que se practicou a notificación, ou, se é o caso, a publicación, aínda que previamente e con carácter potestativo, cabe interpor recurso de reposición perante o propio órgano que dictou o acordo no prazo dun mes. Neste caso, contra a desestimación do recurso de reposición o prazo para interpo-lo contencioso-administrativo será de dous meses contados desde o día seguinte ó da notificación ou,</p>
<p>noutro caso, o de seis meses contados desde a desestimación presunta, que se entenderá producida polo transcurso dun mes desde a interposición do recurso de reposición.</p>
<p>Sexto: comunicarllo ó conselleiro de Política Territorial, Obras Públicas e Vivenda, dándolle traslado do expediente administrativo e de dous exemplares do documento, en cumprimento do establecido no artigo 48.3º da LSG».</p>
<p>O que se publica para xeral coñecemento e para produci-los efectos previstos neste acordo.</p>
<p>A Coruña, 22 de novembro de 2001.</p>
<p>Salvador Fernández Moreda</p>
<p>Concelleiro delegado de Urbanismo</p>

