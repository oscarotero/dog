---
date: '2001-10-25'
id: 108AE
page: 13
number: 207
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Orde do 5 de outubro de 2001 pola que se crea un novo ficheiro de datos de
  carácter persoal na Consellería da Presidencia e Administración Pública.
range: Orde
url: 'https://www.xunta.gal/dog/Publicados/2001/20011025/Anuncio108AE_gl.html'
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (BOE, nº 298, do 14 de decembro), específica que a creación, modificación ou supresión dos ficheiros das administracións públicas só poderán facerse mediante a disposición xeral correspondente.</p>
<p>Por Orde do 21 de xuño de 2001 (DOG do 5 de xullo) regúlanse e protéxense os datos de carácter persoal existentes na Consellería da Presidencia e Administración Pública e nas secretarías xerais depedentes do presidente da Xunta de Galicia.</p>
<p>O Decreto 171/ 2001, do 5 de xullo, regula o Rexistro de Centros e Institucións de Investigación e Investigadores de Galicia, creado pola Lei 12/1993, de 6 de agosto, de fomento de investigación e de desenvolvemento tecnolóxico de Galicia.</p>
<p>Polo que antecede a Consellería da Presidencia e Administración Pública,</p>
<p>DISPÓN:</p>
<p>Primeiro.-Mediante esta orde a Consellería da Presidencia e Administración Pública crea o ficheiro especificado no anexo, que contén a información esixida no artigo 20.2º da Lei orgánica 15/1999, de 13 de decembro, de protección de datos de carácter persoal para as disposicións de creación dos ficheiros.</p>
<p>Segundo.-A Secretaría Xeral de Investigación e Desenvolvemento responsable deste ficheiro adoptará as medidas de xestión e organización que sexan necesarias, asegurando a confidencialidade, dereitos e obrigas recoñecidos na Lei orgánica 15/1999, do 13 de decembro.</p>
<p>Terceiro.-Os datos de carácter persoal, rexistrados no ficheiro da Consellería da Presidencia e Administración Pública, ós que se refire o anexo só serán utilizados para os fins expresamente previstos e por persoal debidamente autorizado.</p>
<p>Catro.-Para a cesión de datos ás administracións públicas haberá que aterse ó disposto na normativa vixente na materia.</p>
<p>Disposición adicional</p>
<p>No caso de cesións dos datos ós servicios de estatística das administracións públicas haberá que aterse ó disposto na normativa vixente sobre materia estadística.</p>
<p>Disposición derradeira</p>
<p>Esta orden entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de outubro de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>ANEXO</p>
<p>Ficheiro de nova creación da Consellería da Presidencia e Administración Pública.</p>
<p>RIGA, Rexistro de Centros e Institucións de Investigación e Investigadores de Galicia.</p>
<p>a) Finalidade do ficheiro e uso previsto: xestión automatizada dos currículum vitae profesionais dos investigadores dos organismos e as empresas públicas que formen parte da Administración autonómica e desenvolvan funcións de investigación, así como das intitucións, as empresas e os organismos dos sectores públicos e privados que perciban algún dos beneficios que a Comunidade Autónoma de Galicia estableza para os fins da Lei 12/1993, do 6 de agosto.</p>
<p>b) Medidas de seguridade: nivel básico. As medidas de seguridade polas que se rexerá este ficheiro están especificadas no documento de seguridade da Dirección Xeral de Organización e Sistemas Informáticos (Consellería da Presidencia e Administración Pública).</p>
<p>c) Datos de carácter persoal recollidos:</p>
<p>-Datos de carácter identificativo: NIF, nome e apelidos, enderezo (postal e electrónico), teléfono, fax.</p>
<p>-Datos de características persoais: data de nacemento, sexo.</p>
<p>-Datos académicos e profesionais: formación, titulacións, experiencia profesional, datos relativos á producción científica.</p>
<p>-Datos relativos ó emprego: postos de traballo, categoría/grao, situación administrativa, dedicación.</p>
<p>-Datos económico-financeiros: importe dos contratos ou proxectos de investigación e desenvolvemento.</p>
<p>d) Órgano responsable do ficheiro:</p>
<p>-Secretaría Xeral de Investigación e Desenvolvemento.</p>
<p>-Consellería da Presidencia e Administración Pública.</p>
<p>e) Os dereitos de acceso, rectificación, cancelación e oposición de datos existentes no ficheiro poderán exercerse, se é o caso, ante a unidade ou dependencia responsable do ficheiro, sita na rúa de Os Feáns nº 7, local C, 15703-Santiago de Compostela.</p>
<p>f) A responsabilidade de seguridade correspondelle á Secretaría Xeral de Investigación e Desenvolvemento (Consellería da Presidencia e Administración Pública).</p>
<p>g) Procedemento de recollida de datos: transmisión electrónica de datos/Internet.</p>
<p>h) Cesión de datos:</p>
<p>-Organismos públicos estatais responsables de ciencia e tecnoloxía.</p>

