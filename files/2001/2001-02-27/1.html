---
date: '2001-02-27'
id: 35FA
page: 2
number: 41
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Orde do 5 de febreiro de 2001 pola que se regulan as probas de acceso ó grao
  medio das ensinanzas de música, dispostas no Decreto 253/1993, do 29 de xullo,
  polo que se establece o currículo dos graos elemental e medio destas
  ensinanzas.
range: Orde
url: 'https://www.xunta.gal/dog/Publicados/2001/20010227/Anuncio35FA_gl.html'
---
<p>A Lei orgánica 1/1990, do 3 de outubro, de ordenación xeral do sistema educativo establece no seu artigo 40.2º que para acceder ó grao medio das ensinanzas de música será preciso superar unha proba específica de acceso, e que se poderá acceder igualmente a cada curso sen ter superados os anteriores sempre que, a través dunha proba, o aspirante demostre te-los coñecementos necesarios para cursar con aproveitamento as ensinanzas correspondentes.</p>
<p>O Decreto 253/1993, do 29 de xullo, polo que se establece o currículo do grao elemental e medio das ensinanzas de música, nos seus artigos 20 e 21, regula aspectos básicos para a realización das probas de acceso ó grao medio.</p>
<p>Por outra parte, o artigo 13 do Real decreto 389/1992, do 15 de abril, polo que se establecen os requisitos mínimos dos centros que impartan ensinanzas artísticas, dispón que os centros profesionais de ensinanzas de música impartirán a especialidade de piano e, cando menos, as especialidades instrumentais de corda e vento que constitúen o cadro de persoal da orquestra de cámara.</p>
<p>Así mesmo, o Real decreto 756/1992, do 26 de xuño, polo que se establecen os aspectos básicos do currículo dos graos elemental e medio das ensinanzas de música, dispón, no seu artigo 11.2º, que a materia de orquestra é de obrigatoria inclusión no currículo de tódalas especialidades instrumentais que constitúen a base da orquestra.</p>
<p>En consecuencia co anterior, a composición da orquestra de cámara e o cumprimento dos obxectivos do grao medio definen cales deben se-las especialidades instrumentais así como a cantidade mínima destas que os centros teñen a obriga de ofertar.</p>
<p>Cómpre, pois, desenvolve-la normativa correspondente co fin de establecer criterios comúns nas probas de acceso para inicia-los estudios do primeiro curso do grao medio ou para acceder a calquera outro curso deste grao, velando pola maior obxectividade na valoración destas, así como definir cursos similares desde uns instrumentos a outros afíns.</p>
<p>En consecuencia co exposto, e en virtude das atribucións conferidas pola normativa anteriormente citada,</p>
<p>DISPOÑO:</p>
<p>Capítulo I</p>
<p>Disposicións xerais</p>
<p>Artigo 1º</p>
<p>Os conservatorios e centros autorizados de música da Comunidade Autónoma de Galicia que impartan</p>
<p>as ensinanzas do grao medio establecidas no Decreto 253/1993, do 29 de xullo, desenvolverán as probas de acceso a este grao, de acordo co disposto nos artigos 20 e 21 do devandito decreto mailo establecido na presente orde.</p>
<p>Artigo 2º</p>
<p>1. A Consellería de Educación e Ordenación Universitaria anunciará anualmente as convocatorias das probas de acceso, ás que se fai referencia no artigo anterior.</p>
<p>2. Os conservatorios e os centros autorizados deberán poñer en coñecemento da Dirección Xeral de Centros e Inspección Educativa, con anterioridade ó 15 de abril, a oferta de especialidades para o acceso ó grao medio, con indicación expresa do número de vacantes para cada unha delas.</p>
<p>Artigo 3º</p>
<p>Nos centros profesionais, ademais da especialidade de piano, e co fin de poder constituí-la base dunha orquestra de cámara, establecida no artigo 13 do Real decreto 389/1992, do 15 de abril, ofertaranse como mínimo, prazas de frauta traveseira, óboe, clarinete, fagot, trompa, violín, viola, violoncelo e contrabaixo, sempre que o centro non dispoña no seu grao medio, polo menos, do seguinte número de alumnos matriculados:</p>
<p>2 de frauta traveseira.</p>
<p>2 de óboe.</p>
<p>2 de clarinete.</p>
<p>2 de fagot.</p>
<p>2 de trompa.</p>
<p>16 de violín.</p>
<p>6 de viola.</p>
<p>4 de violoncelo.</p>
<p>2 de contrabaixo.</p>
<p>Artigo 4º</p>
<p>1. Se un candidato optase a máis dunha especialidade, o exercicio de linguaxe musical do acceso ó primeiro curso e o exercicio teórico-práctico de acceso ós restantes cursos será común para todas elas.</p>
<p>2. Os candidatos que concorran a máis dunha especialidade aboarán as taxas públicas completas para cada unha delas.</p>
<p>Artigo 5º</p>
<p>Os candidatos a prazas de canto e os de especialidades instrumentais deberán utilizar partituras orixinais para a súa interpretación perante o tribunal.</p>
<p>Capítulo II</p>
<p>Requisitos de admisión e matrícula para as probas de acceso</p>
<p>Artigo 6º</p>
<p>1. Pódense inscribir nas probas de acceso ó primeiro curso do grao medio os candidatos que teñan superado ou non o grao elemental.</p>
<p>2. Pódense inscribir nas probas de acceso a outro curso do grao medio que non sexa o primeiro:</p>
<p>a) Os candidatos que teñan superado ou non o grao elemental.</p>
<p>b) Os candidatos que teñan esgotadas as dúas convocatorias de acceso ó primeiro curso.</p>
<p>c) Os candidatos que, matriculados nalgún curso do grao medio, esgotaran a permanencia nese curso ou no ciclo, deberán realiza-la nova proba de acceso, como mínimo, ó curso inmediatamente superior no que esgotaron a permanencia.</p>
<p>d) Os candidatos que, matriculados nalgún curso do grao medio, abandonaran os seus estudios, deberán realiza-la nova proba de acceso, como mínimo, ó curso inmediatamente superior no que estiveron matriculados.</p>
<p>3. En relación co punto anterior, e para efectos de cómputo dos límites de permanencia nos cursos, ciclos e grao, deberanse ter en conta os cursos realizados con anterioridade no grao medio.</p>
<p>4. En todo caso, o número máximo de probas de acceso ó grao medio para cada aspirante será de dúas convocatorias ó primeiro curso e outras dúas convocatorias a calquera outro curso que non sexa o primeiro.</p>
<p>Artigo 7º</p>
<p>Os conservatorios e centros autorizados farán público os prazos de matrícula, datas de exame e número de postos escolares vacantes. Así mesmo, publicarán nos taboleiros de anuncios dos centros os contidos e criterios de avaliación das probas, que serán acordes co proxecto curricular de cada centro.</p>
<p>Artigo 8º</p>
<p>1. A inscrición na proba de acceso realizarase para a especialidade ou especialidades polas que se opte. A proba realizarase no instrumento correspondente a cada especialidade. Non obstante, no caso do acceso ó primeiro curso do grao medio, a proba para as especialidades recollidas na columna B do anexo I desta orde poderá realizarse nos correspondentes instrumentos que figuran na columna A do citado anexo.</p>
<p>2. En relación co punto anterior, considéranse instrumentos afíns, unicamente aplicables no acceso ó primeiro curso do grao medio, os que se sinalan no anexo I da presente orde.</p>
<p>Artigo 9º</p>
<p>Os centros enviarán á Dirección Xeral de Centros e Inspección Educativa, cunha antelación mínima</p>
<p>de 15 días naturais ó comezo das probas, unha lista dos aspirantes, con indicación expresa da especialidade ou especialidades polas que opten.</p>
<p>Capítulo III</p>
<p>Realización das probas de acceso</p>
<p>A. Aspectos comúns das probas de acceso ó primeiro e a outros cursos do grao medio.</p>
<p>Artigo 10º</p>
<p>Os aspirantes deberán presentarse para a realización de cada exercicio provistos do DNI ou documento fidedigno acreditativo da súa identidade, a xuízo do tribunal. Tamén deberán mostrar ó tribunal o xustificante de matrícula.</p>
<p>Artigo 11º</p>
<p>Os aspirantes serán convocados para a proba nun único chamamento, sendo excluído dela quen non compareza, podéndose considera-los casos de forza maior, debidamente xustificados e libremente apreciados polo tribunal, para efectos dun posterior chamamento. A incomparecencia á proba suporá a perda da correspondente convocatoria.</p>
<p>Artigo 12º</p>
<p>Se o número de solicitantes é superior ó de prazas ofertadas, a adxudicación destas realizarase por orde de puntuación na proba e, de ser igual a cualificación, desempatarase pola puntuación obtida na primeira parte desta proba. Opcionalmente, os centros poderán establecer unha lista de espera por orde de puntuación acadada co obxecto de cubrir posibles baixas.</p>
<p>Artigo 13º</p>
<p>1. A obtención dunha das prazas ofertadas dá dereito a posto escolar para o curso académico no centro no que se realizou a proba de acceso.</p>
<p>2. Non obstante, o alumno que unha vez superada a proba nun centro solicitase posto escolar noutro, por traslado de matrícula viva, non terá que realizar novamente a proba de acceso no centro de destino.</p>
<p>Artigo 14º</p>
<p>A Administración educativa, no exercicio das súas competencias, poderá efectuar un seguimento e supervisión da realización das probas de acceso.</p>
<p>B. Aspectos específicos da proba de acceso ó primeiro curso do grao medio.</p>
<p>Artigo 15º</p>
<p>1. No tribunal de acceso ó primeiro curso, que estará constituído por tres profesores do centro nomeados polo director deste, figurarán, polo menos, un profesor de linguaxe musical e outro da especialidade instrumental correspondente.</p>
<p>2. Non poderán formar parte do tribunal de acceso ó primeiro curso os profesores que durante ese ano académico impartiran clases ós alumnos candidatos</p>
<p>ás probas, sempre e cando exista no centro, polo menos, outro profesor da mesma especialidade.</p>
<p>Artigo 16º</p>
<p>Os exercicios correspondentes á parte de linguaxe musical serán iguais para tódolos candidatos e para tódolos tribunais das distintas especialidades. Non obstante, no caso de que sexa precisa máis dunha sesión estes exercicios poderán ser distintos.</p>
<p>Artigo 17º</p>
<p>Será responsabilidade do examinando a presencia do acompañante nas obras con acompañamento pianístico.</p>
<p>C. Aspectos específicos da proba de acceso a calquera outro curso do grao medio.</p>
<p>Artigo 18º</p>
<p>1. No acceso a calquera curso do grao medio que non sexa o primeiro, o tribunal estará composto por cinco profesores, nomeados polo director do centro.</p>
<p>2. Tendo en conta a distribución das diversas especialidades instrumentais, recollida no anexo III do Decreto 253/1993, a composición dos distintos tribunais realizarase segundo se indica no anexo II da presente orde.</p>
<p>Artigo 19º</p>
<p>Os exercicios correspondentes á parte teórico-práctica (linguaxe musical, harmonía, historia da música, piano complementario e outras) serán iguais para tódolos candidatos e para tódolos tribunais das distintas especialidades, sempre que se trate do mesmo curso. Non obstante, no caso de ser precisa máis dunha sesión estes exercicios poderán ser distintos.</p>
<p>Artigo 20º</p>
<p>Será responsabilidade do examinando a presencia do acompañante ou acompañantes, tanto para as obras con acompañamento pianístico como para as de música de cámara.</p>
<p>Artigo 21º</p>
<p>Para a valoración do aspirante na súa práctica das materias de coro ou orquestra, cada centro establecerá, por medio dos seus correspondentes departamentos didácticos, o procedemento que considere máis oportuno. En todo caso, non se lle poderá esixir ó examinando a presentación dun grupo orquestral ou vocal para a realización desta parte da proba.</p>
<p>Capítulo IV</p>
<p>Procedemento para a reclamación das cualificacións das probas de acceso</p>
<p>Artigo 22º</p>
<p>1. Os alumnos ou os seus representantes legais poderán presentar reclamación motivada por escrito, dentro dos dous días hábiles seguintes á publicación das cualificacións finais dos candidatos admitidos e, se é o caso, dos aspirantes en lista de espera e excluídos, perante a dirección do centro, quen lle dará traslado ó presidente do tribunal.</p>
<p>2. Se houbese reclamacións, o tribunal reunirase dentro das 24 horas seguintes para valoralas. O presidente do tribunal comunicará por escrito ó director do centro a decisión razoada de ratificación ou modificación da cualificación revisada. O director daralle traslado ó alumno da decisión do tribunal.</p>
<p>3. Contra a resolución anteriormente citada poderá interpoñerse recurso perante o delegado provincial da Consellería de Educación e Ordenación Universitaria, quen resolverá, logo do informe do Servicio Provincial de Inspección. Esta resolución do delegado provincial poñerá fin á vía administrativa.</p>
<p>Disposicións derradeiras</p>
<p>Primeira.-Autorízase a Dirección Xeral de Centros e Inspección Educativa a dictar cantas normas se consideren oportunas para o desenvolvemento da presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de febreiro de 2001.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<table><tbody><tr><td></td></tr>
<tr><td></td></tr>
<tr><td>A. Instrumentos de orixe</td><td>B. Instrumento afín</td></tr>
<tr><td></td></tr>
</tbody></table>
<table><tbody><tr><td>Clave</td><td>Órgano</td></tr>
<tr><td></td></tr>
<tr><td>Guitarra</td><td>Instrumentos de púa</td></tr>
<tr><td></td></tr>
<tr><td></td><td>Instrumentos de corda pulsada do Renacemento e do Barroco</td></tr>
<tr><td></td></tr>
<tr><td>Piano</td><td>Órgano</td></tr>
<tr><td></td></tr>
<tr><td></td><td>Clave</td></tr>
<tr><td></td></tr>
<tr><td>Trombón</td><td>Tuba</td></tr>
<tr><td></td></tr>
<tr><td>Violín</td><td>Viola</td></tr>
<tr><td></td></tr>
<tr><td>Violoncello</td><td>Viola de gamba</td></tr>
<tr><td></td></tr></tbody></table>
<p>ANEXO II</p>
<p>Composición dos tribunais</p>
<p>1. Clarinete, contrabaixo, fagot, frauta traveseira, harpa, óboe, percusión, saxofón, trombón, trompa, trompeta, tuba, viola, violín e violoncelo.</p>
<table><tbody><tr><td></td></tr>
<tr><td></td></tr>
<tr><td>Ciclo</td><td>Curso</td><td>Número de profesores por especialidade</td></tr>
<tr><td></td></tr>
</tbody></table>
<table><tbody><tr><td>1º</td><td>2º</td><td>2 de instrumento da especialidade
1 de linguaxe musical
1 de piano complementario
1 de orquestra</td></tr>
<tr><td></td></tr>
<tr><td>2º</td><td>3º</td><td>2 de instrumento da especialidade
1 de linguaxe musical
1 de piano complementario
1 de orquestra</td></tr>
<tr><td></td></tr>
<tr><td></td><td>4º</td><td>1 de instrumento da especialidade
1 de linguaxe ou piano complementario
1 de harmonía
1 de orquestra
1 de música de cámara</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Ciclo</td><td>Curso</td><td>Número de profesores por especialidade</td></tr>
<tr><td></td></tr>
</tbody></table>
<table><tbody><tr><td>3º</td><td>5º</td><td>1 de instrumento da especialidade
1 de linguaxe ou piano complementario
1 de harmonía
1 de orquestra
1 de música de cámara</td></tr>
<tr><td></td></tr>
<tr><td></td><td>6º</td><td>1 de instrumento da especialidade
1 de linguaxe ou piano complementario
1 de harmonía
1 de orquestra ou música de cámara
1 de historia da música</td></tr>
<tr><td></td></tr></tbody></table>
<p>2. Piano</p>
<table><tbody><tr><td></td></tr>
<tr><td></td></tr>
<tr><td>Ciclo</td><td>Curso</td><td>Número de profesores por especialidade</td></tr>
<tr><td></td></tr>
</tbody></table>
<table><tbody><tr><td>1º</td><td>2º</td><td>3 de instrumento da especialidade
2 de linguaxe musical</td></tr>
<tr><td></td></tr>
<tr><td>2º</td><td>3º</td><td>3 de instrumento da especialidade
2 de linguaxe musical</td></tr>
<tr><td></td></tr>
<tr><td></td><td>4º</td><td>1 de instrumento da especialidade
1 de linguaxe musical
1 de harmonía
1 de coro
1 de música de cámara</td></tr>
<tr><td></td></tr>
<tr><td>3º</td><td>5º</td><td>1 de instrumento da especialidade
1 de linguaxe musical
1 de harmonía
1 de coro
1 de música de cámara</td></tr>
<tr><td></td></tr>
<tr><td></td><td>6º</td><td>1 de instrumento da especialidade
1 de linguaxe ou acompañamento
1 de harmonía
1 de coro ou música de cámara
1 de historia da música</td></tr>
<tr><td></td></tr></tbody></table>
<p>3. Clave.</p>
<table><tbody><tr><td></td></tr>
<tr><td></td></tr>
<tr><td>Ciclo</td><td>Curso</td><td>Número de profesores por especialidade</td></tr>
<tr><td></td></tr>
</tbody></table>
<table><tbody><tr><td>1º</td><td>2º</td><td>3 de instrumento da especialidade
2 de linguaxe musical</td></tr>
<tr><td></td></tr>
<tr><td>2º</td><td>3º</td><td>3 de instrumento da especialidade
2 de linguaxe musical</td></tr>
<tr><td></td></tr>
<tr><td></td><td>4º</td><td>1 de instrumento da especialidade
1 de linguaxe musical
1 de harmonía
1 de coro
1 de música de cámara</td></tr>
<tr><td></td></tr>
<tr><td>3º</td><td>5º</td><td>1 de instrumento da especialidade
1 de linguaxe musical
1 de harmonía
1 de coro
1 de música de cámara</td></tr>
<tr><td></td></tr>
<tr><td></td><td>6º</td><td>1 de instrumento da especialidade
1 de linguaxe musical
1 de harmonía
1 de coro ou música de cámara
1 de historia da música</td></tr>
<tr><td></td></tr></tbody></table>
<p>4. Acordeón, frauta de bico, gaita galega, guitarra, instrumentos de corda pulsada do Renacemento e Barroco, instrumentos de púa, órgano e viola de gamba.</p>
<table><tbody><tr><td></td></tr>
<tr><td></td></tr>
<tr><td>Ciclo</td><td>Curso</td><td>Número de profesores por especialidade</td></tr>
<tr><td></td></tr>
</tbody></table>
<table><tbody><tr><td>1º</td><td>2º</td><td>2 de instrumento da especialidade
2 de linguaxe musical
1 de piano complementario</td></tr>
<tr><td></td></tr>
<tr><td>2º</td><td>3º</td><td>2 de instrumento da especialidade
2 de linguaxe musical
1 de piano complementario</td></tr>
<tr><td></td></tr>
<tr><td></td><td>4º</td><td>1 de instrumento da especialidade
1 de linguaxe ou piano complementario
1 de harmonía
1 de coro
1 de música de cámara</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Ciclo</td><td>Curso</td><td>Número de profesores por especialidade</td></tr>
<tr><td></td></tr>
</tbody></table>
<table><tbody><tr><td>3º</td><td>5º</td><td>1 de instrumento da especialidade
1 de linguaxe ou piano complementario
1 de harmonía
1 de coro
1 de música de cámara</td></tr>
<tr><td></td></tr>
<tr><td></td><td>6º</td><td>1 de instrumento da especialidade
1 de linguaxe ou piano complementario
1 de harmonía
1 de coro ou música de cámara
1 de historia da música</td></tr>
<tr><td></td></tr></tbody></table>
<p>5. Canto.</p>
<table><tbody><tr><td></td></tr>
<tr><td></td></tr>
<tr><td>Ciclo</td><td>Curso</td><td>Número de profesores por especialidade</td></tr>
<tr><td></td></tr>
</tbody></table>
<table><tbody><tr><td>1º</td><td>2º</td><td>2 de canto
1 de repertorio
1 de linguaxe musical
1 de piano complementario</td></tr>
<tr><td></td></tr>
<tr><td>2º</td><td>3º</td><td>2 de canto
1 de repertorio
1 de linguaxe musical
1 de piano complementario</td></tr>
<tr><td></td></tr>
<tr><td></td><td>4º</td><td>1 de canto
1 de repertorio
1 de linguaxe musical
1 de harmonía
1 de piano complementario</td></tr>
<tr><td></td></tr>
<tr><td>3º</td><td>5º</td><td>1 de canto
1 de repertorio
1 de linguaxe musical
1 de harmonía
1 de piano complementario</td></tr>
<tr><td></td></tr>
<tr><td></td><td>6º</td><td>1 de canto
1 de repertorio
1 de linguaxe ou piano complementario
1 de harmonía
1 de historia da música</td></tr>
<tr><td></td></tr></tbody></table>

