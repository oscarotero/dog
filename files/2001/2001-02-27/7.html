---
date: '2001-02-27'
id: '3616'
page: 2
number: 41
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 9 de febreiro de 2001 pola que se modifica a do 28 de decembro de 2000
  pola que se fixan as tarifas e os prezos correspondentes á prestación de
  servicios nas instalacións xuvenís, expedicións de carnés dirixidos á
  xuventude e participación en actividades promovidas pola Dirección Xeral de
  Xuventude durante o ano 2001.
range: Orde
url: 'https://www.xunta.gal/dog/Publicados/2001/20010227/Anuncio3616_gl.html'
---
<p>O día 5 de xaneiro publicouse a Orde do 28 de decembro de 2000 pola que se fixan as tarifas e prezos correspondentes á prestación de servicios nas instalacións xuvenís, expedicións de carnés dirixidos á xuventude e participación en actividades promovidas pola Dirección Xeral de Xuventude durante o ano 2001 da Consellería de Familia e Promoción do Emprego, Muller e Xuventude (DOG nº 4, do 5 de xaneiro de 2001) na que se fixan no seu anexo III os prezos relativos á participación nas actividades promovidas pola Dirección Xeral de Xuventude.</p>
<p>No mencionado anexo da orde non figuraba o prezo relativo a unha das actividades promovidas pola Dirección Xeral de Xuventude; concretamente o Encontro Europeo da Xuventude.</p>
<p>No momento da publicación da referida orde non foi posible fixa-la contía do prezo que debía ser pagado por cada un dos participantes, dado que o programa europeo Juventud, así como todas aquelas actividades que desenvolven os seus obxectivos, están financiadas na súa meirande parte por axudas outorgadas pola Unión Europea, axudas que para o 2001 non foran aínda publicadas.</p>
<p>Actualmente e tras facer unha avaliación dos custos, fíxase o prezo en 2.000 ptas. por participante co fin de estimula-la demanda potencial de participante e alcanzar un alto nivel de asistencia.</p>
<p>A Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, no seu artigo 6, dispón a obriga da consellería correspondente de establece-los prezos, logo do informe favorable da Consellería de Economía e Facenda e publicalos no Diario Oficial de Galicia.</p>
<p>Para cumprir con este mandato e logo de emitido o preceptivo informe favorable da Consellería de Economía e Facenda, esta consellería</p>
<p>DISPÓN:</p>
<p>Artigo único.</p>
<p>1. Modifícase o anexo III da Orde do 28 de decembro de 2000 pola que se fixan as tarifas e prezos correspondentes á prestación de servicios nas instalacións xuvenís, expedicións de carnés dirixidos á xuventude e participación en actividades promovidas pola Dirección Xeral de Xuventude durante</p>
<p>o ano 2001, ó que se lle engade o parágrafo J, quedando a súa redacción do seguinte xeito:</p>
<p>ANEXO III</p>
<p>Prezos relativos á...</p>
<p>J. Programa Encontro Europeo da Xuventude: 2.000 ptas.</p>
<p>Santiago de Compostela, 9 de febreiro de 2001.</p>
<p>Manuela López Besteiro</p>
<p>Consellería de Familia e Promoción do Emprego,</p>
<p>Muller e Xuventude</p>

