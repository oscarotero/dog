---
date: '2001-02-27'
id: '3646'
page: 2
number: 41
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 6 de febreiro de 2001, da Subdirección Xeral de Estradas, pola
  que se ordena a publicación do acordo do Consello da Xunta de Galicia do 18 de
  xaneiro de 2001, polo que se autoriza a cesión, por parte da Xunta de Galicia
  ó Concello de Ourense, das rúas Cardeal Quevedo, Parque de San Lázaro e
  Alfonso Rodríguez Castelao.
range: Resolución
url: 'https://www.xunta.gal/dog/Publicados/2001/20010227/Anuncio3646_gl.html'
---
<p>En cumprimento do disposto no acordo do Consello da Xunta de Galicia do 18 de xaneiro de 2001, esta subdirección xeral</p>
<p>DISPÓN:</p>
<p>Que se faga público o Acordo do 18 de xaneiro de 2001, do Consello da Xunta de Galicia, de autorización da cesión, por parte da Xunta de Galicia ó Concello de Ourense, das rúas Cardeal Quevedo, Parque de San Lázaro e Alfonso Rodríguez Castelao, dado o seu carácter urbano, de acordo co artigo 54 da Lei 4/1994, de estradas de Galicia.</p>
<p>Santiago de Compostela, 6 de febreiro de 2001.</p>
<p>Gerardo Pallares Sánchez</p>
<p>Subdirector xeral de Estradas</p>
<p>ACORDO:</p>
<p>Autoriza-la cesión, por parte da Xunta de Galicia, ó Concello de Ourense, das rúas Cardeal Quevedo, Parque de San Lázaro e Alfonso Rodríguez Castelao, dado o seu carácter urbano, de acordo co artigo 54 da Lei 4/1994, de estradas de Galicia.</p>
<p>Unha vez cedidas estas vías, corresponderalle ó Concello de Ourense a xestión, conservación e mantemento.</p>
<p>Este acordo publicarase no Diario Oficial de Galicia.</p>
<p>ANEXO</p>
<p>Antecedentes.</p>
<p>O artigo 54 da Lei 4/1994, de estradas de Galicia, establece que as estradas autonómicas ou provinciales ou os treitos determinados nelas nos que a circulación adquira características urbanas se entregarán ós concellos respectivos.</p>
<p>* Con data do 11 de decembro de 1998, o Pleno do Concello de Ourense, en sesión ordinaria, acorda solicitar á Xunta de Galicia a cesión da rúa Cardeal Quevedo.</p>
<p>* Con data do 14 de decembro de 1998, o alcalde do Concello de Ourense, remite ó Servicio Provincial de Estradas de Ourense a certificación do mencionado acordo plenario relativo á cesión da rúa Cardeal Quevedo, de titularidade autonómica, a prol do concello.</p>
<p>* Con data do 14 de setembro de 2000, o alcalde do Concello de Ourense solicita á Xunta de Galicia a cesión das rúas Parque de San Lázaro e Alfonso Rodríguez Castelao.</p>
<p>* Con data do 14 de setembro de 2000, o Servicio Provincial de Estradas de Ourense emite informe favorable ó cambio de titularidade das rúas Cardeal Quevedo, Parque de San Lázaro e Alfonso Rodríguez Castelao.</p>
<p>* Con datas do 20 de setembro de 2000 e 12 de xaneiro de 2001, a Subdirección Xeral de Estradas da Consellería de Política Territorial, Obras</p>
<p>Públicas e Vivenda emite, respectivamente, informe favorable sobre a cesión da rúa Cardeal Quevedo e a cesión das rúas Parque de San Lázaro e Alfonso Rodríguez Castelao.</p>
<p>En virtude de todo isto, autorízase a cesión por parte da Xunta de Galicia ó Concello de Ourense das rúas Cardeal Quevedo, Parque de San Lázaro e Alfonso Rodríguez Castelao.</p>

