---
date: '2001-02-27'
id: 360E
page: 2
number: 41
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 25 de xaneiro de 2001, da Delegación Provincial de Lugo, pola
  que se dispón a inscrición no rexistro e a publicación, no Diario Oficial de
  Galicia, da revisión salarial do convenio colectivo de ámbito provincial para
  a empresa Cementos Cosmos, S.A.
range: Resolución
url: 'https://www.xunta.gal/dog/Publicados/2001/20010227/Anuncio360E_gl.html'
---
<p>Visto o acordo da revisión do convenio colectivo para a empresa Cementos Cosmos, S.A. (código 2700102), da provincia de Lugo, asinado o día 16 de xaneiro de 2001 pola representación da dita empresa e a dos seus traballadores, e de conformidade co disposto no artigo 90, puntos 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición da revisión do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto da revisión do dito convenio á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 25 de xaneiro de 2001.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Acta de acordos da comisión negociadora do</p>
<p>convenio colectivo de Cementos Cosmos, S.A.</p>
<p>Factoría de Oural, para 2000 e 2001 sobre</p>
<p>revisión salarial para 2000 e 2001</p>
<p>Asistentes:</p>
<p>Pola representación dos traballadores:</p>
<p>-Mario S. Camino López.-Jesús López Sanmartín.</p>
<p>-José A. Ingerto Díaz.-Manuel González López.-José Manuel Campo López.-Francisco López López.-Fernando Pérez Rodríguez.-Antonio Guitián Docasar.-Amador Alvaredo Vázquez.-José Antonio Yáñez Ortiz.</p>
<p>Pola dirección da empresa:</p>
<p>-Luis Fugarolas Vila.-José A. Valcárcel Tallos.-Antonio Valverde Pampillón.-Miguel Rodríguez del Río.</p>
<p>En Oural, Factoría de Cementos Cosmos, S.A., o día 16 de xaneiro de 2001, reúnense as persoas citadas no encabezamento, co fin de proceder á sinatura da revisión salarial do convenio colectivo de Cementos Cosmos, S.A., Factoría de Oural, para 2000 y 2001, o cal levan a efecto conforme os seguintes acordos:</p>
<p>Primeiro.-Dar por finalizadas as deliberacións para a aplicación do disposto na disposición adicional primeira e o artigo 18 do convenio colectivo de Cementos Cosmos, S.A., Factoría de Oural, para 2000 e 2001, sobre revisión salarial por aplicación da cláusula de garantía salarial por IPC e incremento salarial para 2001.</p>
<p>Segundo.-Aprobar por unanimidade dos compoñentes da comisión negociadora as táboas salariais para 2000, revisadas en función do IPC e as táboas salariais con vixencia do 1 de xaneiro ó 31 de decembro de 2001, que figuran como anexos a esta acta.</p>
<p>Terceiro.-Os atrasos derivados da revisión correspondente ó ano 2000 serán aboados no primeiro trimestre do ano.</p>
<p>Cuarto.-Remitirlle o dito texto á autoridade laboral para o seu rexistro e depósito e posterior publicación no boletín oficial correspondente. Para a realización destas tarefas facúltase a José Antonio Valcárcel Tallos.</p>
<p>E sen outros asuntos que tratar, dáse por finalizada a reunión, asinando os presentes en proba da súa conformidade con todo o exposto.</p>

