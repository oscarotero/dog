---
date: '2001-03-15'
id: '4092'
page: 3258
number: 53
agency: CONSELLERÍA DE MEDIO AMBIENTE
section: II. AUTORIDADES E PERSOAL
title: >-
  Orde do 6 de marzo de 2001 pola que se nomean vocais compoñentes do Consello
  Galego de Medio Ambiente.
range: Orde
url: 'https://www.xunta.gal/dog/Publicados/2001/20010315/Anuncio4092_gl.html'
---
<p>O Decreto 155/1995, do 3 de xuño, establece a regulación do Consello Galego de Medio Ambiente, determinando que serán nomeados como vocais os representantes das organizacións, institucións e departamentos autonómicos relacionados no seu artigo 3, todos eles con especial vinculación coa protección do ambiente.</p>
<p>Por otra banda, o Regulamento de organización e funcionamento do Consello Galego de Medio Ambiente, aprobado no Pleno con data do 12 de abril de 1996, establece a posibilidade de cesa-los seus membros por proposta das organizacións, institucións ou autoridades que promoveron o seu nomeamento, debendo presenta-la oportuna proposta de novo nomeamento ó presidente do Consello, polo que, solicitado pola Dirección Xeral de Saúde Pública da Consellería de Sanidade e Servicios Sociais o cesamento do vocal designado, procede acordalo e nomea-lo novo representante proposto.</p>
<p>Por todo isto, en uso da atribución outorgada polo artigo 4 do Decreto 155/1995, do 3 de xuño, polo que se regula o Consello Galego de Medio Ambiente, e tendo en conta que o citado órgano consultivo foi adscrito á Consellería de Medio Ambiente en virtude do Decreto 482/1997, do 26 de decembro, polo que se establece a estructura orgánica da Consellería de Medio Ambiente,</p>
<p>DISPOÑO:</p>
<p>Artigo 1º</p>
<p>Que cese como experto suplente do Consello Galego de Medio Ambiente, en representación da entidade que se cita, agradecéndolle os servicios prestados:</p>
<p>Florencio Moreno García como experto en sanidade ambiental, suplente, en representación da Dirección Xeral de Saúde Pública da Consellería de Sanidade e Servicios Sociais.</p>
<p>Artigo 2º</p>
<p>Designar como experto en sanidade ambiental suplente do Consello Galego de Medio Ambiente, en substitución do que causa baixa pola presente orde, a persoa que a continuación se relaciona:</p>
<p>Ángel Gómez Amorín como experto en sanidade ambiental suplente, en representación da Dirección Xeral de Saúde Pública da Consellería de Sanidade e Servicios Sociais.</p>
<p>Artigo 3º</p>
<p>Despois do dito cesamento e nomeamento, os vocais do Consello Galego de Medio Ambiente por</p>
<p>proposta e en representación das entidades que se citan, son os seguintes:</p>
<p>Como expertos/as designados/as polos órganos autonómicos sectoriais, pola área ambiental de sanidade ambiental:</p>
<p>Como titular: Sagrario Pérez Castellanos.</p>
<p>Como suplente: Ángel Gómez Amorín.</p>
<p>Santiago de Compostela, 6 de marzo de 2001.</p>
<p>Carlos del Álamo Jiménez</p>
<p>Conselleiro de Medio Ambiente</p>

