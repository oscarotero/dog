---
date: '2001-03-15'
id: 40BA
page: 3263
number: 53
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 31 de xaneiro de 2001, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do calendario laboral para o ano 2001, do convenio colectivo da
  construcción.
range: Resolución
url: 'https://www.xunta.gal/dog/Publicados/2001/20010315/Anuncio40BA_gl.html'
---
<p>Vista a acta do calendario laboral para o ano 2001, do convenio colectivo para a construcción, con nº de código 3600435, que tivo entrada nesta delegación provincial o día 25-1-2001, subscrita pola comisión deliberadora do convenio en data 13-12-2000. De conformidade co disposto no artigo 43 do convenio colectivo e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que</p>
<p>consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 31 de xaneiro de 2001.</p>
<p>Antonio Coello Bufill</p>
<p>Delegado provincial de Pontevedra</p>
<p>Comisión deliberadora do convenio</p>
<p>da construcción</p>
<p>Asistentes:</p>
<p>UGT:</p>
<p>Lourdes Diz Lorenzo.</p>
<p>Jesús Crespo.</p>
<p>Ramón Carrera Molares.</p>
<p>Francisco Peixoto.</p>
<p>CC.OO.:</p>
<p>Marcos González.</p>
<p>CIG:</p>
<p>Xosé Xoán Melón González.</p>
<p>Alberto Fernández Campo.</p>
<p>APEC:</p>
<p>José L. Campos Novo.</p>
<p>Anselmo Hernández Luján.</p>
<p>José Pampillón.</p>
<p>Asesora:</p>
<p>Yolanda Carballo Muñoz.</p>
<p>En Vigo, o 13 de decembro de 2000, na sede da Asociación Provincial de Empresarios da Construcción (APEC), previamente convocados, reúnense as persoas citadas, nas representacións que se indican co obxecto de fixa-la xornada laboral para o ano 2001.</p>
<p>Como único punto trátase o tema da xornada laboral, recollido no artigo 43 do actual convenio colectivo que para o ano 2001 será de 1.756 horas efectivas de traballo.</p>
<p>O texto do artigo 43 do convenio relativo á xornada dirá textualmente:</p>
<p>1. A xornada ordinaria anual durante o período de vixencia deste convenio será de 1.756 horas segundo o calendario laboral anexo.</p>
<p>2. A xornada ordinaria semanal será de 40 horas de luns a venres durante a vixencia deste convenio.</p>
<p>3. Os traballadores teñen dereito a un paro de 15 minutos durante a mañá para come-lo bocadillo segundo as necesidades do servicio.</p>
<p>4. Tendo en conta as condicións climáticas e as necesidades das distintas actividades do sector, poderíase pactar nas empresas a distribución variable da xornada máxima anual, sen que en ningún caso se poida exceder de nove horas diarias nin de corenta horas semanais de traballo efectivo.</p>
<p>5. Para adapta-la xornada ás 1.756 horas acordadas para o ano 2001, os días 30 de abril, 17 e 18 de maio, 4 horas do 24 de xullo, 17 de agosto, 2 de novembro e 7, 24 e 31 de decembro, terán a consideración de festivos e non laborables para tódolos efectos.</p>
<p>Estes días non serán computables para efectos de desfrute das vacacións.</p>
<p>6. Ademais dos días sinalados anteriormente nos seguintes concellos por coincidi-lo festivo local con día non laborable, fíxanse os seguintes festivos:</p>
<p>Cuntis, 16 de agosto.</p>
<p>Marín, 10 de setembro.</p>
<p>Mondariz-Balneario, 12 de febreiro.</p>
<p>Vilaboa, 22 de xaneiro.</p>
<p>7. En cada centro de traballo a empresa exporá en lugar visible o calendario laboral pactado a nivel convenio ou o pactado no propio centro de traballo.</p>
<p>E non habendo máis asuntos que tratar, levántase a sesión.</p>

