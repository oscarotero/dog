---
date: '2001-03-09'
id: 1631A
page: 2
number: 49
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 21 de febreiro de 2001, da Dirección Xeral de Comunicación
  Social e Audiovisual, pola que se ordena a publicación, no Diario Oficial de
  Galicia, do acordo do Consello da Xunta de Galicia, do 21 de novembro de 2000,
  no que se outorga a concesión definitiva para o funcionamento dunha emisora de
  radiodifusión sonora en ondas métricas con modulación de frecuencia.
range: Resolución
url: 'https://www.xunta.gal/dog/Publicados/2001/20010309/Anuncio1631A_gl.html'
---
<p>Adoptado acordo polo Consello da Xunta de Galicia, en sesión do día 21 de novembro de 2000, relativo á adxudicación definitiva dunha emisora en ondas</p>
<p>métricas con modulación de frecuencia, resulta necesario dar publicidade ó mencionado acordo, unha vez cumpridos os requisitos que se determinan no Decreto 281/1997, do 9 de outubro, polo que se aproba o procedemento de contratación da xestión indirecta do servicio de radiodifusión sonora FM de carácter comercial, no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regula o procedemento de concesión de emisoras de radiodifusión sonora en ondas métricas con modulación de frecuencia, e de acordo coa Orde do 25 de febreiro de 1992 (DOG nº 50, do 12 de marzo), que abre o prazo de presentación de solicitudes de emisoras de FM para a súa explotación polas corporacións locais. En consecuencia,</p>
<p>RESOLVO:</p>
<p>Ordena-la publicación, no Diario Oficial de Galicia, do acordo do Consello da Xunta de Galicia, adoptado en reunión do 21 de novembro de 2000, polo que se adxudica definitivamente o servicio de radiodifusión sonora en ondas métricas con modulación de frecuencia á Fundación LEA en Ourense; coas características técnicas que figuran no anexo á presente resolución.</p>
<p>Santiago de Compostela, 21 de febreiro de 2001.</p>
<p>Rosanna López Salgueiro</p>
<p>Directora xeral de Comunicación Social</p>
<p>e Audiovisual</p>
<p>Anexo á Resolución do 21 de febreiro de 2001</p>
<p>O Consello da Xunta de Galicia, en reunión do día 21 de novembro de 2000 adoptou, entre outros, o seguinte acordo:</p>
<p>«Aproba-la concesión definitiva do servicio de radiodifusión sonora en ondas métricas con modulación de frecuencia correspondente á Fundación LEA en Ourense, de acordo cos datos técnicos que figuran no anexo que se acompaña.</p>
<p>A frecuencia asignada queda condicionada, se é o caso, ó trámite de coordinación internacional.</p>
<p>A Consellería de Cultura, Comunicación Social e Turismo adoptará as medidas necesarias para a execución do presente acordo, conforme as funcións que lle atribúe o Decreto 8/1998, do 8 de xaneiro, polo que se desenvolve a estructura orgánica da Consellería de Cultura, Comunicación Social e Turismo».</p>
<p>As características técnicas que se asignan a esta emisora son as seguintes:</p>
<p>Provincia: OR.</p>
<p>Concesionario: Fundación LEA.</p>
<p>Frecuencia (Mhz): 89.3.</p>
<p>Coordenadas: 07º 49' 28'' W</p>
<p>47º 21' 35'' N</p>
<p>Cota (m): 44.425.</p>
<p>Denominación da emisión: 256KF8EHF.</p>
<p>Potencia radiada aparente máxima (w): 4.000.</p>
<p>Potencia máxima nominal do equipo transmisor (w): 1.000.</p>
<p>Potencia de saída autorizada do equipo transmisor (w): 600.</p>
<p>Sistema radiante: 6 Dipolos, omnidireccional.</p>
<p>Altura sobre o chan do centro eléctrico da antena (m): 30.</p>
<p>Altura da antena sobre o chan: 20.</p>
<p>Altura efectiva máxima (m): 233.</p>
<p>Polarización: vertical.</p>

