---
date: '2001-03-09'
id: '16332'
page: 3
number: 49
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 23 de febreiro de 2001 pola que se convoca un curso de xestión
  de axudas financiadas con fondos comunitarios para corporacións locais.
range: Resolución
url: 'https://www.xunta.gal/dog/Publicados/2001/20010309/Anuncio16332_gl.html'
---
<p>Dentro do Plan de actividades da EGAP para o 2001, e conforme coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso de xestión de axudas financiadas con fondos comunitarios para corporacións locais que deberán desenvolverse de acordo coas seguintes bases:</p>
<p>Primeira.-Obxectivos.</p>
<p>O exame práctico de normativa e documentación da Unión Europea sobre a tramitación de proxectos para a obtención de axudas con cargo a fondos comunitarios.</p>
<p>Segunda.-Destinatarios.</p>
<p>Funcionarios dos grupos A e B das administracións locais con responsabilidade na xestión de proxectos que puidesen ser obxecto de financiamento con fondos comunitarios.</p>
<p>Terceira.-Desenvolvemento.</p>
<p>3.1. Duración: 30 horas.</p>
<p>3.2. Lugar: Santiago de Compostela, Escola Galega de Administración Pública.</p>
<p>3.3. Datas:</p>
<p>1ª edición: 21, 22, 28 e 31 de maio, 4, 7 ,11 e 14 de xuño de 2001.</p>
<p>2ª edición: 17, 20, 24 e 27 de setembro, 1, 3, 8 e 10 de outubro de 2001.</p>
<p>3.3. Horarios: de 16.30 a 20.30 horas.</p>
<p>3.4. Prazas: 35 en cada edición.</p>
<p>Cuarta.-Solicitudes.</p>
<p>O persoal que desexe participar no curso programado, deberá solicitalo coa presentación da instancia que segundo modelo oficial figura como anexo I desta resolución, e cubrila en tódolos seus epígrafes.</p>
<p>As solicitudes irán dirixidas ó director da EGAP, e presentaranse no rexistro da Escola Galega de Administración Pública, r/ Madrid, 2-4, 15707 Santiago de Compostela, ou tramitaranse por calquera das outras formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de solicitudes rematará 20 días naturais antes do comezo de cada edición.</p>
<p>Quinta.-Selección.</p>
<p>Os criterios de selección suxeitaranse ás directrices sinaladas na Resolución do 27 de xuño de 1994, pola que se fan públicos os criterios de par</p>
<p>ticipación nas actividades da EGAP (DOG nº 149, do 3 de agosto).</p>
<p>Sexta.-Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento do curso, así como a de anula-lo se o escaso número de solicitudes non xustificase a súa realización.</p>
<p>Sétima.-Certificado de asistencia.</p>
<p>Outorgaráselles certificado de asistencia ós alumnos que participen con regularidade no curso, e é obrigatoria a asistencia a tódalas sesións. Toda inasistencia deberá ser xustificada convenientemente, sen que poida exceder en ningún caso do 15% das horas lectivas programadas.</p>
<p>Unha inasistencia superior ó 15% das horas lectivas programadas, aínda que sexa xustificada, impedirá a expedición do correspondente certificado.</p>
<p>Oitava.-Valoración.</p>
<p>Para os efectos do establecido na resolución do INAP do 26 de outubro de 1994, BOE nº 267, do 8 de abril e corrección de erros, BOE nº 311, do 29 de decembro, pola que se establecen os criterios de recoñecemento e valoración dos cursos de Administración local en cumprimento do establecido na orde do Ministerio para as Administracións Públicas do 10 de agosto de 1994, ó presente curso outorgaráselle unha puntuación de 0,20 puntos.</p>
<p>Novena.-Contido.</p>
<p>Os fondos comunitarios e a súa incidencia no ámbito local. O marco de aplicación comunitario (FEDER, FSE, FEOGA-O e IFOP), as iniciativas comunitarias (Interreg, Equal, Leader e Urban). O Fondo de Cohesión. A xestión de axudas comunitarias: programación, elaboración de orzamentos, seguimento e control.</p>
<p>Santiago de Compostela, 23 de febreiro de 2001.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO I</p>
<p>Úsese os publicados nas páxinas 3.007 e 3.008.</p>

