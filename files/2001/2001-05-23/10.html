---
date: '2001-05-23'
id: '89E2'
page: 6
number: 98
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 110/2001, do 26 de abril, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto número 143
  do Plan de Obras e Servicios de 1999 Láncara, estrada provincial A
  Reboleira-San Martín de Güimil, acondicionamento e mellora do punto
  quilométrico 1,350 ó 3,500 (concello de Láncara).
range: Decreto
url: 'https://www.xunta.gal/dog/Publicados/2001/20010523/Anuncio89E2_gl.html'
---
<p>A Deputación Provincial de Lugo, en sesión que tivo lugar o día 17 de novembro de 1999, aprobou o proxecto número 143 do Plan de Obras e Servicios de 1999 Láncara, estrada provincial A Reboleira-San Martín de Güimil, acondicionamento e mellora do punto quilométrico 1,350 ó 3,500 (concello de Láncara) e, na sesión do 26 de xuño de 2000, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>A Deputación Provincial de Lugo remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 6 de abril de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable o dito informe tivo entrada no rexistro xeral da Consellería de Xustiza, Interior e Relacións Laborais o día 15 de marzo de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a deputación, se tratase de mellora-la estrada provincial que comunica as zonas de Sarria e Láncara coa N-VI e a autovía do Noroeste, dado que o seu estado actual faría totalmente inadecuado o tráfico rodado nunha zona eminentemente agrícola e gandeira que precisa de comunicacións axeitadas para desenvolve-lo seu labor.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vinteseis de abril de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de número 143 do Plan de Obras e Servicios de 1999 Láncara, estrada provincial A Reboleira-San Martín de Güimil, acondicionamento e mellora do punto quilométrico 1,350 ó 3,500 (concello de Láncara).</p>
<p>Santiago de Compostela, vinteseis de abril de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

