---
date: '2001-06-15'
id: 9BD2
page: 8090
number: 116
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de xuño de 2001 pola que se declara a utilidade pública, en
  concreto, das instalacións do parque eólico denominado Currás. (Expediente
  4/2000).
range: Resolución
url: 'https://www.xunta.gal/dog/Publicados/2001/20010615/Anuncio9BD2_gl.html'
---
<p>Examinado o expediente instruído por pedimento de Eurovento, S.L. Unipersonal con domicilio para efectos de notificacións na rúa Varsovia 4-C, 5ª planta. Área Central-As Fontiñas, 15707 Santiago de Compostela, sobre a utilidade pública das instalacións do parque eólico denominado Currás, resultan os seguintes</p>
<p>Antecedentes de feito.</p>
<p>Primeiro.-O 18-7-2000, José Manuel Pazo Paniagua, en nome e representación da empresa Eurovento, S.L. Unipersonal, solicitou a declaración de utilidade pública, do parque eólico denominado Currás, de 7,8 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente en virtude do disposto na disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto coas características fundamentais da instalación e a relación concreta e individualizada de bens e dereitos afectados someteuse a información pública por acordo da Delegación Provincial da Consellería de Industria e Comercio de Coruña, do 10-8-2000, para os efectos previstos nos decretos 2617 e 2619/1966, xa mencionados, artigos 53 e 54 da Lei 54/1997, do 27 de novembro, do sector eléctrico; artigo 25 da Lei 10/1995, de ordenación do territorio de Galicia, e Decreto 205/1995 citado. A resolución publicouse nos seguintes</p>
<p>medios: no xornal El Ideal Gallego do 28 de agosto, DOG do 28 de agosto, no BOP da Coruña do 7 de septiembre 2000 e no taboleiro de anuncios do concello de Mazaricos e deuse coñecemento ós afectados mediante a oportuna notificación individual.</p>
<p>Terceiro.-O 2 de marzo de 2001 a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Durante o período de información pública non se presentaron alegacións.</p>
<p>Cuarto.-O 3 de maio de 2001, a Dirección Xeral de Industria resolveu autoriza-la instalación dos equipos electromecánicos e aproba-lo correspondente proxecto de execución, coas seguintes características básicas:</p>
<p>Situación e coordenadas poligonais:</p>
<p>NomeMunicipioVértices</p>
<p>CurrásMazaricos (A Coruña)XY</p>
<p>0.496.4864.751.794</p>
<p>0.497.0504.751.866</p>
<p>0.497.1984.751.294</p>
<p>0.497.2614.751.305</p>
<p>0.497.3114.751.033</p>
<p>0.496.9084.751.011</p>
<p>0.496.8854.751.227</p>
<p>Nº de aeroxeradores: 6.</p>
<p>Potencia unitaria por aeroxerador: 1.300 kW.</p>
<p>Potencia total instalada: 7,8 MW.</p>
<p>Altura das torres: 48 metros.</p>
<p>Diámetro das pas: 62 metros.</p>
<p>Producción neta anual estimada: 4.322 MWh.</p>
<p>Investimento previsto: 979.496.725 ptas.</p>
<p>Características técnicas da infraestructura eléctrica de transformación e interconexión.</p>
<p>-6 centros de transformación de 0,69/30 kV situados no interior da base da torre de cada aeroxerador, formado por un transformador de 1.600 kVA de potencia nominal unitaria e os elementos de protección e manobra correspondentes.</p>
<p>-Rede eléctrica de cable subterráneo RHZI 18/30 kV de 240 mm de sección, para a interconexión da liña do propio parque eólico de Currás, e as liñas I e II procedentes do parque eólico da Ruña á estación de manobra e o apoio 11 da L.A.T. a 30 kV subestación das Paxareiras.</p>
<p>-A transformación de 30 a 66 kV realízase na subestación de Paxareiras, que conta cun transformador de 40/50 MVA, e que se utiliza conxuntamente polos parques eólicos de Currás, A Ruña e Virxe do Monte.</p>
<p>Fundamentos de dereito.</p>
<p>Primeiro.-A Consellería de Industria e Comercio é competente para resolver este expediente con fun</p>
<p>damento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Real decreto 1955/2000, do 1 de decembro, a Lei 54/1997, do 27 de novembro, e o Decreto 205/1995, do 6 de xullo, xa citados.</p>
<p>Segundo.-O artigo 52 da Lei 54/1997, reguladora do sector eléctrico, declara de utilidade pública as instalacións eléctricas de xeración, transporte e distribución de enerxía, cos efectos que se determinan no artigo 54 da mesma norma.</p>
<p>Cumpridos os trámites establecidos nos artigos 9, 10 e 11 do Decreto 2619/1966, que aproba o regulamento da Lei 10/1966, de expropiación forzosa e sanción en materia das instalacións eléctricas, e cumpridos os trámites regulamentarios no expediente instruídos para o efecto.</p>
<p>Esta consellería, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Declara-la utilidade pública, en concreto, das instalacións do parque eólico Currás, no municipio de Mazaricos (A Coruña), o que leva implícita a necesidade de ocupación dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra a presente resolución, que é definitiva na vía administrativa, cabe interpoñer, se é o caso, recurso potestativo de reposición, de acordo co establecido no artigo 116 da Lei 30/1992, modificado pola Lei 4/1999, no prazo dun mes contado desde o día seguinte ó da súa notificación ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir da citada data, de acordo co establecido no artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>P.D. (Orde 13-10-1999, DOG nº 207,</p>
<p>do 26 de outubro)</p>
<p>Jesús Vázquez San Luis</p>
<p>Secretario xeral da Consellería de Industria</p>
<p>e Comercio</p>

