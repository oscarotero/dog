---
date: '2001-06-19'
id: 9D4E
page: 8
number: 118
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 7 de xuño de 2001 pola que se declaran provisionalmente as zonas
  propostas para a súa inclusión na Rede Europea Natura 2000, como espacios
  naturais en réxime de protección xeral.
range: Orde
url: 'https://www.xunta.gal/dog/Publicados/2001/20010619/Anuncio9D4E_gl.html'
---
<p>A protección e conservación do noso patrimonio natural é un mandato recollido no artigo 45 da Constitución e unha necesidade para asegura-la pervivencia dos nosos ecosistemas e os seus compoñentes.</p>
<p>O Real decreto 1997/1995, polo que se establecen medidas para contribuír a garanti-la biodiversidade mediante a conservación dos hábitats naturais e da flora e fauna silvestres, traspón ó ordenamento xurídico español a Directiva 92/43/CEE do Consello. Este real decreto establece no seu artigo 3 que cada Estado membro contribuirá á constitución dunha rede ecolóxica coherente, denominada Natura 2000, para a que se designarán lugares e zonas especiais de conservación que garantan o mantemento ou, de se-lo caso, o restablecemento, nun estado de conservación favorable dos hábitats e hábitats de especies que determina a directiva.</p>
<p>Con data 11 de marzo de 1999, o Consello da Xunta de Galicia acordou remitir unha relación de</p>
<p>lugares incluídos na proposta galega para a Rede Europea Natura 2000, de acordo co disposto no artigo 4 do Real decreto 1997/1995. O Estado español remitiulle á Comisión Europea as listas dos lugares de importancia comunitaria propostos polas distintas comunidades autónomas, segundo as rexións bioxeográficas. Como consecuencia da avaliación realizada polos servicios técnicos da Comisión Europea, foi requirida información adicional ou foi solicitada a presentación de novas propostas de lugares ás comunidades autónomas e ós estados pertencentes ás rexións bioxeográficas Atlántica e Mediterránea, ámbalas dúas con representación no territorio galego. Con estas modificacións a Unión Europea pretende acada-la porcentaxe de representación idónea para cada un dos hábitats referido á totalidade do territorio da Unión.</p>
<p>Por este motivo, a Consellería de Medio Ambiente adaptou e revisou a proposta galega de lugares de importancia comunitaria, de acordo coas directrices manifestadas pola comisión. O día 19 de abril de 2001, o Consello da Xunta de Galicia acordou aproba-la revisión da proposta galega, acordo que se orienta cara a consegui-la compatibilidade entre o desenvolvemento sustentable e a protección dos hábitats e taxóns que dan valor ós espacios que conforman a proposta galega de lugares de importancia comunitaria.</p>
<p>A Lei 4/1989, do 27 de marzo, de conservación dos espacios naturais e da flora e fauna silvestres crea, no seu artigo 12, diferentes tipos de espacios naturais protexidos. Así mesmo, no seu artigo 21.2º faculta as comunidades autónomas con competencia plena na materia para establecer outras figuras de protección distintas ás establecidas no mencionado artigo 12.</p>
<p>En consecuencia e en virtude das competencias en materia de conservación da natureza establecidas no Real decreto 1535/1984, do 20 de xuño, regulouse mediante o Decreto 82/1989, do 11 de maio, a figura de espacio natural en réxime de protección xeral e creouse o Rexistro Xeral de Espacios Naturais de Galicia. Neste rexistro inclúense aqueles espacios de interese natural para os que deben establecerse medidas que aseguren a súa conservación. Este decreto establece no artigo 6, con obxecto de asegura-la salvagarda dos valores naturais dun espacio, a posibilidade de establecer un réxime de protección provisional mentres estea en tramitación a inclusión definitiva do dito espacio no rexistro xeral.</p>
<p>En consecuencia,</p>
<p>DISPOÑO:</p>
<p>Artigo 1º</p>
<p>Inclúese no rexistro, de maneira provisional, a lista de lugares recollida no anexo desta orde cos límites actualmente propostos, declarándoos entrementres</p>
<p>como «espacios en réxime de protección xeral», de acordo co disposto no artigo 6 do Decreto 82/1989, do 11 de maio.</p>
<p>Artigo 2º</p>
<p>1. Nestes espacios poderán seguir levándose a cabo, de maneira ordenada, os usos e actividades tradicionais. Calquera outra actividade requirirá informe preceptivo e vinculante da Consellería de Medio Ambiente, que será solicitado polo promotor ou titular das accións, actividades, construccións, proxectos ou obras que se pretenda emprender.</p>
<p>2. Se se prevé que se poidan derivar efectos negativos das accións que se vaian realizar, a Consellería de Medio Ambiente poderá esixir un informe de avaliación ambiental delas para evita-la deterioración dos valores que determinaron a inclusión destes espacios no rexistro xeral, sen prexuízo da aplicación do disposto no artigo 24 da Lei 4/1989, do 24 de marzo, de conservación dos espacios naturais e da flora e fauna silvestre.</p>
<p>Artigo 3º</p>
<p>Aquelas áreas destes espacios que gozasen xa dun réxime de protección específico, manterano.</p>
<p>Disposición derradeira</p>
<p>Esta orde entrará en vigor o día seguinte ó da súa publicación do Diario Oficial de Galicia.</p>
<p>Santiago de Compostela, 7 de xuño de 2001.</p>
<p>José Carlos del Álamo Jiménez</p>
<p>Conselleiro de Medio Ambiente</p>
<p>ANEXO</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Superficie
(ha)</td><td>Data</td></tr>
<tr><td></td></tr>
</tbody></table>
<table><tbody><tr><td>Os Ancares-O Courel</td><td>Becerreá
Cervantes
Folgoso do Courel
O Incio
Navia de Suarna
As Nogais
Pedrafita do Cebreiro
A Pobra do Brollón
Quiroga
Samos
Triacastela
Ribas de Sil</td><td>102.685</td><td>2001</td></tr>
<tr><td></td></tr>
<tr><td>Baixa Limia</td><td>Bande
Calvos de Randín
Entrimo
Lobeira
Lobios
Muíños
Padrenda
Quintela de Leirado
Verea</td><td>34.248</td><td>2001</td></tr>
</tbody></table>
<table><tbody><tr><td></td></tr>
<tr><td>Baixo Miño</td><td>A Guarda
O Rosal
Salvaterra de Miño
Tomiño
Tui
As Neves
Arbo
Crecente
A Cañiza
Padrenda</td><td>2.792</td><td>2001</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Superficie
(ha)</td><td>Data</td></tr>
<tr><td></td></tr>
</tbody></table>
<table><tbody><tr><td>Betanzos-Mandeo</td><td>Aranga
Bergondo
Betanzos
Irixoa
Miño
Paderne
Oza dos Ríos
Coirós</td><td>865</td><td>2001</td></tr>
<tr><td></td></tr>
<tr><td>Bidueiral de Montederramo</td><td>Montederramo
Vilar de Barrio</td><td>1.949</td><td>2001</td></tr>
<tr><td></td></tr>
<tr><td>Brañas de Xestoso</td><td>A Estrada
Forcarei
Silleda</td><td>1.080</td><td>2001</td></tr>
<tr><td></td></tr>
<tr><td>Cabo Udra</td><td>Bueu
Cangas</td><td>623</td><td>2001</td></tr>
<tr><td></td></tr>
<tr><td>Canón do Sil</td><td>Pantón
Sober
Nogueira de Ramuín
Parada de Sil</td><td>5.961</td><td>2001</td></tr>
<tr><td></td></tr>
<tr><td>Carballido</td><td>A Fonsagrada
A Pontenova
Ribeira de Piquín</td><td>4.634</td><td>2001</td></tr>
<tr><td></td></tr>
<tr><td>Carnota-Monte Pindo</td><td>Carnota
Mazaricos
Cee
Dumbría</td><td>4.629</td><td>2001</td></tr>
<tr><td></td></tr>
<tr><td>As Catedrais</td><td>Barreiros
Ribadeo</td><td>304</td><td>2001</td></tr>
<tr><td></td></tr>
<tr><td>Complexo Húmido de Corrubedo</td><td>Porto do Son
Ribeira</td><td>9.302</td><td>2001</td></tr>
<tr><td></td></tr>
<tr><td>Complexo Ons-O Grove</td><td>Bueu
Cambados
O Grove
A Illa de Arousa
Meaño
Sanxenxo
Ribadumia</td><td>7.490</td><td>2001</td></tr>
<tr><td></td></tr>
<tr><td>Costa Ártabra</td><td>Cariño
Cedeira
Ferrol
Narón
Valdoviño
Ortigueira
Ares
Mugardos</td><td>7.659</td><td>2001</td></tr>
<tr><td></td></tr>
<tr><td>Costa da Morte</td><td>Arteixo
Cabana de Bergantiños
Camariñas
Carballo
Cee
Fisterra
Laracha
Laxe
Malpica de Bergantiños
Muxía
Ponteceso
Vimianzo</td><td>11.885</td><td>2001</td></tr>
<tr><td></td></tr>
<tr><td>Costa da Vela</td><td>Cangas</td><td>1.385</td><td>2001</td></tr>
<tr><td></td></tr>
<tr><td>Costa de Dexo</td><td>Oleiros</td><td>350</td><td>2001</td></tr>
<tr><td></td></tr>
<tr><td>Cruzul-Agüeira</td><td>Becerreá
As Nogais</td><td>618</td><td>2001</td></tr>
<tr><td></td></tr>
<tr><td>Enseada de San Simón</td><td>Redondela
Soutomaior
Vilaboa
Moaña
Pontevedra</td><td>2.252</td><td>2001</td></tr>
<tr><td></td></tr>
<tr><td>Estaca de Bares</td><td>Mañón
Ortigueira</td><td>926</td><td>2001</td></tr>
<tr><td></td></tr>
<tr><td>Esteiro do Tambre</td><td>Brión
Negreira
Noia
Outes
Porto do Son</td><td>1.583</td><td>2001</td></tr>
<tr><td></td></tr>
<tr><td>As Gándaras de Budiño</td><td>O Porriño
Salceda de Caselas
Tui</td><td>834</td><td>2001</td></tr>
<tr><td></td></tr>
<tr><td>Illas Cíes</td><td>Vigo</td><td>990</td><td>2001</td></tr>
<tr><td></td></tr>
</tbody></table>
<table><tbody><tr><td>Illas Estelas</td><td>Nigrán</td><td>713</td><td>2001</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Superficie
(ha)</td><td>Data</td></tr>
<tr><td></td></tr>
</tbody></table>
<table><tbody><tr><td>Macizo Central</td><td>O Bolo
Chandrexa de Queixa
Laza
Manzaneda
A Pobra de Trives
Viana do Bolo
Vilariño de Conso
Quiroga
Larouco
Montederramo</td><td>45.196</td><td>2001</td></tr>
<tr><td></td></tr>
<tr><td>A Marronda</td><td>Baleira
A Fonsagrada</td><td>1.212</td><td>2001</td></tr>
<tr><td></td></tr>
<tr><td>Monte e lagoa de Louro</td><td>Carnota
Muros</td><td>1.161</td><td>2001</td></tr>
<tr><td></td></tr>
<tr><td>Monte Faro</td><td>Carballedo
Chantada
Rodeiro</td><td>3.002</td><td>2001</td></tr>
<tr><td></td></tr>
<tr><td>Monte Maior</td><td>Viveiro
Xove</td><td>1.243</td><td>2001</td></tr>
<tr><td></td></tr>
<tr><td>Negueira</td><td>Negueira de Muñiz</td><td>4.512</td><td>2001</td></tr>
<tr><td></td></tr>
<tr><td>Ortigueira-Mera</td><td>Cariño
Cerdido
Ortigueira
As Pontes de García Rodríguez
As Somozas</td><td>3.795</td><td>2001</td></tr>
<tr><td></td></tr>
<tr><td>Parga-Ladra-Támoga</td><td>Begonte
Cospeito
Guitiriz
Outeiro de Rei
Rábade
Vilalba
Xermade
Abadín
Castro de Rei
Lugo
Friol</td><td>5.009</td><td>2001</td></tr>
<tr><td></td></tr>
<tr><td>Pena Maseira</td><td>A Gudiña
A Mezquita</td><td>5.854</td><td>2001</td></tr>
<tr><td></td></tr>
<tr><td>Pena Trevinca</td><td>Carballeda de Valdeorras
A Veiga
Viana do Bolo
Manzaneda
O Bolo</td><td>24.860</td><td>2001</td></tr>
<tr><td></td></tr>
<tr><td>Pena Veidosa</td><td>San Cristovo de Cea
Carballedo</td><td>2.355</td><td>2001</td></tr>
<tr><td></td></tr>
<tr><td>A Ramallosa</td><td>Baiona
Nigrán</td><td>92</td><td>2001</td></tr>
<tr><td></td></tr>
<tr><td>Ría de Foz-Masma</td><td>Barreiros
Foz
Lourenzá
Mondoñedo</td><td>575</td><td>2001</td></tr>
<tr><td></td></tr>
<tr><td>Río Anllóns</td><td>Cabana de Bergantiños
Ponteceso
Coristanco
Carballo</td><td>42</td><td>2001</td></tr>
<tr><td></td></tr>
<tr><td>Río Cabe</td><td>Bóveda
O Incio
A Pobra de Brollón
Monforte de Lemos
Pantón
Sober</td><td>1.577</td><td>2001</td></tr>
<tr><td></td></tr>
<tr><td>Río Eo</td><td>A Fonsagrada
A Pontenova
Ribadeo
Ribeira de Piquín
Trabada
Riotorto
Meira</td><td>774</td><td>2001</td></tr>
<tr><td></td></tr>
<tr><td>Río Landro</td><td>Ourol
Viveiro</td><td>89</td><td>2001</td></tr>
<tr><td></td></tr>
</tbody></table>
<table><tbody><tr><td>Río Lérez</td><td>Pontevedra
Campo Lameiro
Cotobade</td><td>19</td><td>2001</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Superficie
(ha)</td><td>Data</td></tr>
<tr><td></td></tr>
</tbody></table>
<table><tbody><tr><td>Río Ouro</td><td>Alfoz
Foz
O Valadouro</td><td>72</td><td>2001</td></tr>
<tr><td></td></tr>
<tr><td>Río Tambre</td><td>Tordoia
Ordes
Mesía
Trazo
Oroso
Frades
Santiago de Compostela
O Pino</td><td>152</td><td>2001</td></tr>
<tr><td></td></tr>
<tr><td>Río Támega</td><td>Castrelo do Val
Laza
Monterrei
Verín
Oímbra</td><td>719</td><td>2001</td></tr>
<tr><td></td></tr>
<tr><td>Río Tea</td><td>Covelo
Fornelos de Montes
Mondariz
Mondariz-Balneario
Ponteareas
Salvaterra de Miño</td><td>97</td><td>2001</td></tr>
<tr><td></td></tr>
<tr><td>Xubia-Castro</td><td>A Capela
Moeche
Narón
Neda
San Sadurniño
As Somozas
As Pontes de García Rodríguez</td><td>1.986</td><td>2001</td></tr>
<tr><td></td></tr>
<tr><td>Serra da Enciña da Lastra</td><td>Rubiá</td><td>1.723</td><td>2001</td></tr>
<tr><td></td></tr>
<tr><td>Serra do Candán</td><td>Forcarei
Lalín
Silleda
Beariz
O Irixo</td><td>10.683</td><td>2001</td></tr>
<tr><td></td></tr>
<tr><td>Serra do Cando</td><td>Cerdedo
Cotobade
Forcarei
A Lama
Beariz</td><td>5.402</td><td>2001</td></tr>
<tr><td></td></tr>
<tr><td>Serra do Careón</td><td>Melide
Santiso
Toques
Friol
Palas de Rei</td><td>6.568</td><td>2001</td></tr>
<tr><td></td></tr>
<tr><td>Serra do Xistral</td><td>As Pontes de García Rodríguez
Abadín
Alfoz
Mondoñedo
Muras
Ourol
O Valadouro
Vilalba
Xermade
Xove
Viveiro
Cervo</td><td>22.564</td><td>2001</td></tr>
<tr><td></td></tr>
<tr><td>Sistema fluvial Ulla-Deza</td><td>Catoira
A Estrada
Pontecesures
Silleda
Valga
Vila de Cruces
Boqueixón
Dodro
Padrón
Rianxo
Teo
Touro
Vedra</td><td>1.153</td><td>2001</td></tr>
<tr><td></td></tr>
<tr><td>Sobreirais do Arnego</td><td>Agolada
Lalín
Vila de Cruces</td><td>1.081</td><td>2001</td></tr>
<tr><td></td></tr>
<tr><td>Veiga de Ponteliñares</td><td>Porqueira
Rairiz de Veiga</td><td>130</td><td>2001</td></tr>
<tr><td></td></tr>
<tr><td>TOTAL</td><td></td><td>359.559</td></tr>
<tr><td></td></tr></tbody></table>

