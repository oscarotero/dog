---
date: '2001-06-19'
id: 9DEE
page: 8
number: 118
agency: CONCELLO DE VILAGARCÍA DE AROUSA
section: VI. ANUNCIOS
title: Anuncio de concurso aberto.
range: Anuncio
url: 'https://www.xunta.gal/dog/Publicados/2001/20010619/Anuncio9DEE_gl.html'
---
<p>1. Obxecto do contrato: asistencia técnica para a prestación de servicios de asesoramento e colaboración na inspección do Imposto sobre Actividades Económicas (IAE).</p>
<p>2. Prazo do contrato: doce meses con posibles prórrogas, por mutuo acordo, ata un máximo de catro anos.</p>
<p>3. Prezo do contrato: os licitadores propoñerán oferta económica do prezo pola execución deste traballo conforme o establecido nos artigos 85 a) e 202.2º do R.D.L. 2/2000, do 16 de xuño.</p>
<p>4. Garantías provisional e definitiva: a garantía provisional, para participar no concurso será de 400.000 pesetas.</p>
<p>O adxudicatario virá obrigado a prestar unha garantía definitiva de 1.000.000 de pesetas.</p>
<p>5. Proposicións: as proposicións presentaranse no Rexistro de Licitacións (Secretaría Xeral), en man, das 9.30 ás 13.30 horas durante os vinteseis días naturais seguintes á publicación do último dos anuncios nos BOP ou Diario Oficial de Galicia.</p>
<p>Tamén poderán presentarse na forma prevista no parágrafo 2º da cláusula 4 do prego de cláusulas administrativas particulares.</p>
<p>As proposicións axustaranse ó modelo oficial que figura no prego de cláusulas administrativas e cumprirán as formalidades e documentación previstas na cláusula 4 do prego.</p>
<p>Vilagarcía de Arousa, 9 de maio de 2001.</p>
<p>Joaquín J. Gago López</p>
<p>Alcalde</p>

