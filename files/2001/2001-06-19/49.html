---
date: '2001-06-19'
id: 9DFA
page: 8
number: 118
agency: CONCELLO DE VIVEIRO
section: VI. ANUNCIOS
title: Anuncio de poxa.
range: Anuncio
url: 'https://www.xunta.gal/dog/Publicados/2001/20010619/Anuncio9DFA_gl.html'
---
<p>O Pleno do Concello, en sesión ordinaria que tivo lugar o día 30 de marzo de 2001, aprobou o prego de cláusulas administrativas reguladoras do alleamento de tres inmobles de natureza patrimonial propiedade do Concello de Viveiro.</p>
<p>1. Obxecto do contrato: o alleamento dos seguintes bens:</p>
<p>a) Predio urbano nº 1:</p>
<p>Local comercial sito na planta baixa do edificio sinalado co número 51 da avenida da Mariña.</p>
<p>Ocupa unha superficie construída de cincuenta e cinco metros vintesete decímetros cadrados.</p>
<p>Arrendado a un particular en virtude de contrato do día 27 de xullo de 1970.</p>
<p>Libre de calquera outra carga o gravame.</p>
<p>b) Predio urbano nº 2:</p>
<p>Terceira planta alta do edificio sinalado co número 51 da avenida da Mariña.</p>
<p>Ocupa unha superficie útil de oitenta e dous metros cadrados, dos que oito metros setenta e seis decímetros cadrados están destinados a terraza.</p>
<p>Libre de cargas e gravames de calquera tipo.</p>
<p>c) Predio urbano nº 3:</p>
<p>Cuarta planta alta do edificio sinalado co número 51 da avenida da Mariña.</p>
<p>Ocupa unha superficie útil de oitenta e dous metros cadrados, dos que oito metros setenta e seis decímetros cadrados están destinados a terraza.</p>
<p>Libre de cargas e gravames de calquera tipo.</p>
<p>2. Tramitación, procedemento e forma de adxudicación:</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: poxa.</p>
<p>3. Tipo de licitación: os prezos de saída de cada un dos bens, que poderán ser mellorados á alza, son os seguintes:</p>
<p>a) Predio urbano nº 1: vinte millóns (20.000.000) de pesetas, 120.202,42 euros.</p>
<p>b) Predio urbano nº 2: seis millóns (6.000.000) de pesetas, 36.060,73 euros.</p>
<p>c) Predio urbano nº 3: seis millóns (6.000.000) de pesetas, 36.060,73 euros.</p>
<p>Ós devanditos prezos haberá que engadirlle-los impostos repercutibles. Do mesmo xeito, entenderase que nas ofertas económicas que se presenten non se inclúen os impostos aplicables.</p>
<p>4. Garantías:</p>
<p>Provisional: 2% do tipo de licitación.</p>
<p>5. Obtención de documentación: o prego de cláusulas administrativas estarán á disposición de tódolos interesados no Negociado de Urbanismo e Contratación, sito nos claustros de San Francisco, avda. de Cervantes, s/n, en horario das 8 ás 15 horas.</p>
<p>6. Prazo de presentación das proposicións: 15 días naturais seguintes á publicación do anuncio no derradeiro dos boletíns oficiais (Diario Oficial de Galicia e BOP). No caso de que o día décimo quinto coincida en sábado, domingo ou festivo, entenderase o prazo prorrogado ata o día laborable seguinte.</p>
<p>7. Gastos pola conta do adxudicatario:</p>
<p>Os dos anuncios que xere a poxa, os preparatorios e os de formalización do contrato.</p>
<p>Os tributos estatais, autonómicos e locais que deriven do contrato.</p>
<p>8. Máis información: teléfono: 982 56 20 47, en horario das 8 ás 15 horas. Fax: 982 56 31 56. Correo electrónico: viveiro*fegamp.es.</p>
<p>Viveiro, 4 de maio de 2001.</p>
<p>Justo Vázquez Chao</p>
<p>Alcalde accidental</p>

