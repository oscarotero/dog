---
date: '2001-09-04'
id: E1FA
page: 11
number: 171
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 26 de xullo de 2001 pola que se resolve a integración de centros
  bibliotecarios na Rede de Bibliotecas de Galicia.
range: Resolución
url: 'https://www.xunta.gal/dog/Publicados/2001/20010904/AnuncioE1FA_gl.html'
---
<p>Vista a proposta do director xeral de Promoción Cultural, en conformidade co establecido no artigo 38 do Decreto 41/2001, do 1 de febreiro, de refundición da normativa en materia de bibliotecas, pola</p>
<p>que se regula a integración na Rede de Bibliotecas de Galicia,</p>
<p>RESOLVO:</p>
<p>Primeiro.-Intégranse na rede de bibliotecas de Galicia os centros bibliotecarios relacionados no anexo, comezando pola Biblioteca Pública Municipal do Concello de Santa Comba e rematando pola Axencia Municipal de Lectura do Concello de Castro do Val.</p>
<p>Segundo.-A resolución favorable de integración estará condicionada á sinatura dun convenio onde se recolla a obriga por parte do centro bibliotecario de prestar un servicio público, que deberá axustarse ó estipulado no Decreto 41/2001, do 1 de febreiro, e que poderá responder nos restantes termos ás especiais características de cada tipo de centros.</p>
<p>Terceiro.-O prazo de sinatura deste convenio non deberá ser superior ós tres meses. De non cumprirse este prazo deixarase sen efecto a posible resolución favorable e suporá o arquivo definitivo da solicitude.</p>
<p>Cuarto.-O posterior incumprimento do devandito convenio poderá ser motivo de exclusión temporal ou definitiva do centro bibliotecario de que se trate da Rede de Bibliotecas de Galicia.</p>
<p>Santiago de Compostela, 26 de xullo de 2001.</p>
<p>Jesús Pérez Varela</p>
<p>Conselleiro de Cultura, Comunicación Social y Turismo</p>
<p>ANEXO</p>
<p>-Biblioteca Pública Municipal do Concello de Santa Comba.-Biblioteca Pública Municipal do Centro Social do Concello de Boiro.-Biblioteca Pública Municipal do Concello de Taboada.-Biblioteca Pública Municipal do Concello de Avión.-Biblioteca Pública Municipal do Concello do Irixo.-Biblioteca Pública Municipal do Concello de Tui.-Biblioteca Pública Municipal de Portonovo. Concello de Sanxenxo.-Biblioteca Pública Municipal do Concello de Sanxenxo.-Biblioteca Pública Municipal do Concello de Villalba.-Biblioteca Pública Municipal do Concello de Ribadumia.-Biblioteca Pública Municipal do Concello de Samos.-Axencia Municipal de Lectura do Concello de San Sadurniño.-Axencia Municipal de Lectura San Miguel de Deiro. Concello de Vilanova de Arousa.-Axencia Municipal de Lectura do Concello de Castrelo do Val.</p>

