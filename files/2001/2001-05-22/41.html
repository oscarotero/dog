---
date: '2001-05-22'
id: 86F6
page: 6
number: 97
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 16 de abril de 2001 pola que se autoriza a transmisión inter vivos da
  concesión do viveiro (batea) Ramos I.
range: Orde
url: 'https://www.xunta.gal/dog/Publicados/2001/20010522/Anuncio86F6_gl.html'
---
<p>Visto o expediente instruído para os efectos de transmisión do viveiro (batea) Ramos I e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro: mediante escrito de data 12-1-2001, Josefina Ramos Tejo solicitou autorización para a transmisión da concesión do viveiro (batea) Ramos I.</p>
<p>Segundo: os informes do Servicio de Protección dos Recursos sobre as características do viveiro (batea) e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro: este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo: o expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, do réxime xurídico das administracións públicas e do procedemento administrativo común, e demais normas de xeral e pertinente aplicación, a seguinte resolución:</p>
<p>Autoriza-la transmisión inter vivos, a favor de Josefina Ramos Tejo (DNI: 33.112.193J), 2/3 indivisos e Marcos García Ares (DNI: 76.968.552H), 1/3 indiviso da concesión administrativa do viveiro que se indica a seguir:</p>
<p>Identificación.</p>
<p>Tipo: viveiro (batea).</p>
<p>Nome: Ramos I.</p>
<p>Situación.</p>
<p>Cuadrícula nº: 64.</p>
<p>Polígono: C.</p>
<p>Distrito: Caramiñal (A Coruña).</p>
<p>Especies autorizadas: mexillón (Mytilus galloprovincialis).</p>
<p>Título habilitante.</p>
<p>Orde outorgamento: 9-2-1981 (BOE/DOG nº 75, do 28 de marzo).</p>
<p>Remate vixencia: 28-3-2011.</p>
<p>Actual titular: Josefina Ramos Tejo (DNI número 33.112.193J).</p>
<p>Novo titular: Josefina Ramos Tejo (DNI número 33.112.193J), 2/3 indivisos e Marcos García Ares (DNI número 76.968.552H), 1/3 indiviso.</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo ante a xurisdicción contencioso-administrativa, que se interporá no prazo de dous meses, contados en ambolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 16 de abril de 2001.</p>
<p>(P.D. 14-6-1999, DOG nº 120 do 24 de xuño)</p>
<p>Maria José Cancelo Baquero</p>
<p>Delegada territorial da Coruña</p>

