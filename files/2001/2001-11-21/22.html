---
date: '2001-11-21'
id: 121A2
page: 14
number: 225
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 23 de outubro de 2001 pola que se aproba a transmisión da titularidade
  dun parque de cultivo, a favor de Pescados Muíños, S.L.
range: Orde
url: 'https://www.xunta.gal/dog/Publicados/2001/20011121/Anuncio121A2_gl.html'
---
<p>Visto o expediente instruído para efectos de transmisión dun parque de cultivo de ameixa fina, e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito do 5-3-1999, María Asunción Pena Lage no seu nome solicitou autorización para transmisión da concesión dun parque de cultivo de ameixa fina da súa titularidade.</p>
<p>Segundo.-Os informes do biólogo da Delegación Territorial da Coruña sobre o estado de explotación do parque, indican unha baixa productividade, polo que o adquirente presentou un compromiso de poñelo en óptimas condicións de explotación no caso de que foise autorizado o cambio de titularidade solicitado.</p>
<p>Terceiro.-Tendo en conta que o informe do Servicio Técnico Xurídico sobre a tramitación do expediente, é favorable.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común e na Lei 6/1993, do 11 de maio, de pesca de Galicia e, así mesmo, o Ministerio de Medio Ambiente, Dirección Xeral de Costas o 25-4-2000, autorizou a transferencia da concesión administrativa para a ocupación de terreos de dominio público marítimo-terrestre.</p>
<p>Vistas as disposicións citadas, a proposta de resolución elaborada polo servicio de recursos mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, autorizo a transmisión inter vivos, a favor de Pescados Muíños, S.L. (CIF B-15240591), da concesión administrativa do parque que se indica a continuación:</p>
<p>Identificación:</p>
<p>Tipo: parque de cultivo.</p>
<p>Situación:</p>
<p>Enseada de Ladrido, lugar coñecido por Pozo do Pilón, concello de Ortigueira.</p>
<p>Especies autorizadas:</p>
<p>Ameixa fina (Ruditapes decussatus).</p>
<p>Título habilitante:</p>
<p>Orde de outorgamento: 13-2-1974 (BOE nº 64, do 15 de marzo).</p>
<p>Remate da vixencia: 25-2-2004.</p>
<p>Actual titular: María Asunción Pena Lage (DNI 32528450).</p>
<p>Adquirente: Pescados Muíños, S.L. (CIF B-15240591).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contados desde o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión.</p>
<p>b) Solicitude ou carta de pagamento do imposto de transmisións patrimoniais.</p>
<p>Segundo.-Transcorrido o prazo indicado na condición primeira sen ter presentada a documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compravenda en escritura pública.</p>
<p>Condición especial única.-Esta autorización queda condicionada á posta en explotación do parque de que se trata por parte do novo concesionario, para o que se lle concede un prazo de seis meses contados a partir da entrada en vigor da presente, anulándose en caso contrario o cambio de dominio.</p>
<p>Contra esta autorización, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 23 de outubro de 2001.</p>
<p>(P.D. Orde 14-6-1999, DOG nº 120,</p>
<p>do 24 de xuño)</p>
<p>María José Cancelo Baquero</p>
<p>Delegada territorial da Coruña</p>

