---
date: '2001-11-21'
id: 1216E
page: 14
number: 225
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Edicto (449/2001).
range: Edicto
url: 'https://www.xunta.gal/dog/Publicados/2001/20011121/Anuncio1216E_gl.html'
---
<p>Nos autos que neste xulgado se seguen co número arriba indicado, sobre despedimento, por instancia de Carmen Chico Turnes, se dictou a resolución do seguinte teor literal:</p>
<p>Santiago de Compostela, 25 de outubro de 2001.</p>
<p>Dada conta, visto o estado que manteñen estas actuacións, acórdase sinalar para que teñan lugar os actos de conciliación e xuízo o vindeiro día 19 de decembro, ás 10.15 horas, os cales se realizarán na sala de audiencia deste xulgado, sita no primeiro piso do pazo de xustiza, sito na rúa Viena s/n desta cidade.</p>
<p>Cítense as partes en legal forma ó dito acto. Cítese a demandada O'Forno d'Aboa, S.L., por edictos a través do Diario Oficial de Galicia, sen prexuízo de que se libre oficio á Garda Civil de Brión, co fin de que descubran o seu paradoiro. A copia da demanda e demais documentos quedan na secretaría deste xulgado á disposición da demandada. Fánselle-las seguintes advertencias ás partes:</p>
<p>a) Pode comparecer ou defenderse persoalmente ou por medio dun representante designado mediante poder bastante por medio de comparecencia ante este xulgado, ou perante o de Primeira Instancia ou de Paz do seu domicilio.</p>
<p>b) A realización deste acto terá lugar en única convocatoria e non se suspenderá pola inxustificada falta de asistencia das partes, nin tampouco por enfermidade destas, nin dos seus representantes, nin dos seus defensores, e poden substituí-la representación ou a defensa consonte as leis.</p>
<p>c) Terase por desistido o demandante se non comparece.</p>
<p>d) Os litigantes ou quen os represente teñen que concorrer con tódolos medios de proba de que intenten valerse.</p>
<p>e) O demandado que intente valerse de avogado, graduado social ou procurador deberá poñelo en coñecemento deste xulgado por escrito, dentro das 48 horas seguintes á citación.</p>
<p>Notifíqueselles esta resolución ás partes, facéndolles saber que cabe interpor recurso de reposición no prazo de cinco días perante este mesmo xulgado.</p>
<p>Así o acorda, manda e asina S.Sª., do que dou fe.</p>
<p>E para que se publique no Diario Oficial de Galicia e sirva de citación a xuízo e a interrogatorio de parte, notificación e requirimento a O'Forno d'Aboa, S.L., expido, selo e asino esta cédula en Santiago de Compostela o 25 de outubro de 2001.</p>
<p>O secretario xudicial</p>
<p>Rubricado</p>

