---
date: '2001-01-10'
id: F52
page: 362
number: 7
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de novembro de 2000, da Delegación Provincial da Coruña, pola
  que se dispón o depósito e a publicación, no Diario Oficial de Galicia, da
  revisión salarial para o período comprendido entre o 1 de abril de 2000 e o 31
  de marzo de 2001 do convenio colectivo do sector de carpintería de ribeira da
  provincia da Coruña.
range: Resolución
url: 'https://www.xunta.gal/dog/Publicados/2001/20010110/AnuncioF52_gl.html'
---
<p>Visto o expediente de revisión salarial para o período comprendido entre o 1-4-2000 e o 31-3-2001</p>
<p>do convenio colectivo do sector de carpintería de ribeira da provincia da Coruña (código convenio nº 1500235), que tivo entrada nesta delegación provincial o día 2-11-2000, subscrito en representación da parte económica pola Asociación Provincial de Empresas de Carpintería de Ribeira e, da parte social, por UGT, CIG e CC.OO. o día 7-6-2000, de conformidade co disposto no art. 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Segundo.-Dispoñe-la súa publicación no Diario Oficial de Galicia.</p>
<p>A Coruña, 13 de novembro de 2000.</p>
<p>José Antonio Álvarez Vidal</p>
<p>Delegado provincial da Coruña</p>
<p>Na Coruña, ás dezaoito horas do día 7 de xuño de 2000, nos locais da Asociación de Empresarios de Carpintería de Ribeira, sitos na Pza. de Mina, nº 1-3 esquerda da Coruña.</p>
<p>Áchanse presentes as dúas representacións das partes empresarial e social da comisión negociadora do convenio colectivo provincial de carpintería de ribeira da provincia da Coruña.</p>
<p>O motivo é dar cumprimento ó artigo 4 do convenio colectivo provincial e á disposición adicional primeira do convenio colectivo estatal no referente á revisión salarial para o ano 2000.</p>
<p>Acordan:</p>
<p>Incrementar tódolos conceptos económicos, con excepción da antigüidade, nun 3,5%, ó ser este o IPC oficial dos últimos doce meses.</p>
<p>Este incremento terá carácter retroactivo desde o 1 de abril de 2000.</p>
<p>Nestes termos queda aprobado por unanimidade o incremento do convenio colectivo referido ó sector de carpintería de ribeira da provincia da Coruña, que presentará calquera das partes coa sinatura dos compoñentes desta comisión, para a súa entrega e posterior rexistro na delegación provincial da Consellería de Xustiza, Interior e Relacións Laborais.</p>
<p>Pola Asociación Empresarial de Carpintería de Ribeira:</p>
<p>Domingo Lago Martínez.</p>
<p>Eugenio Manuel Romero Senande.</p>
<p>Gerardo Triñanes Fernández.</p>
<p>Pola parte social:</p>
<p>Jesús Mª Calvo Romero (UGT).</p>
<p>Victorino Ares Prado (CIG).</p>
<p>Santiago Huertas Pozurama (CC.OO.).</p>
<p>Convenio colectivo provincial de carpintería</p>
<p>de Ribeira</p>
<p>(Período de 1-4-2000 ó 31-3-2001)</p>
<p>Mes  Día</p>
<p>Encargado112.0253.683</p>
<p>Oficial de primeira107.6753.540</p>
<p>Oficial de segunda105.3633.464</p>
<p>Axudante 98.3983.235</p>
<p>Peón 96.4513.171</p>
<p>Complemento de transporte 15.759</p>
<p>Conceptos económicos de antigüidade</p>
<p>(xa integrados no salario base)</p>
<p>Encargado1.221</p>
<p>Oficial de primeira1.174</p>
<p>Oficial de segunda1.151</p>
<p>Axudante1.080</p>
<p>Peón1.036</p>
<p>Remuneración en cómputo anual</p>
<p>Encargado1.757.459</p>
<p>Oficial de primeira1.696.559</p>
<p>Oficial de segunda1.664.190</p>
<p>Axudante1.566.680</p>
<p>Peón1.539.422</p>

