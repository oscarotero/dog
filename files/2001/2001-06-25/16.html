---
date: '2001-06-25'
id: A1B2
page: 8
number: 122
agency: XULGADO DE PRIMEIRA INSTANCIA E INSTRUCCIÓN NÚMERO UN DE PADRÓN
section: V. ADMINISTRACIÓN DE XUSTIZA
title: Edicto (157/2000).
range: Edicto
url: 'https://www.xunta.gal/dog/Publicados/2001/20010625/AnuncioA1B2_gl.html'
---
<p>Luis Fernández-Arias González, secretario do Xulgado de Instrucción número un de Padrón, dá fe e testemuño de que no xuízo de faltas número 157/2000 se dictou sentencia con encabezamento e parte dispositiva que di:</p>
<p>Sentencia número 80:</p>
<p>En Padrón, 10 de maio de 2001.</p>
<p>Dolores Vilar Hortas, xuíza de instrucción, vista e oída en xuízo oral e público esta causa de xuízo de faltas 157/2000, seguida por unha falta de realización de actividades sen seguro obrigatorio (636), contra José Ramón Baldomir Cotelo e Manuel Rodríguez González, na que foi parte o Ministerio Fiscal.</p>
<p>Decido que debo condenar e condeno a José Ramón Baldomir Cotelo como autor responsable dunha falta de conducción de vehículo de motor sen seguro obrigatorio, á pena de dous meses de multa, con cota diaria de mil cincocentas pesetas, quedando suxeito, se non as satisfixese voluntariamente ou pola vía de constrinximento, á responsabilidade persoal subsidiaria dun día de privación de liberdade por cada dúas cotas non pagadas.</p>
<p>E así mesmo, debo absolver e absolvo libremente, con tódolos pronunciamentos favorables, a Manuel Rodríguez González, de responsabilidade penal polos feitos que deron lugar a este xuízo.</p>
<p>Seguen sinaturas e publicación.</p>
<p>Contra esta sentencia, que non é firme, poderá interporse recurso de apelación neste xulgado no prazo de cinco días desde a súa notificación, para a súa resolución pola audiencia provincial.</p>
<p>E para que conste e lle sirva de notificación de sentencia a José Ramón Baldomir Cotelo, actualmente en paradoiro descoñecido, e para a súa publicación no Diario Oficial de Galicia, expido este edicto en Padrón o 18 de maio de 2001.</p>
<p>O secretario</p>
<p>Rubricado</p>

