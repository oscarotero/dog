---
date: '2001-06-25'
id: A182
page: 8
number: 122
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de maio de 2001 pola que se autoriza o centro privado San Marcos de
  Ourense para imparti-lo ciclo formativo de grao superior de administración de
  sistemas informáticos en quenda de mañá e tarde-noite.
range: Orde
url: 'https://www.xunta.gal/dog/Publicados/2001/20010625/AnuncioA182_gl.html'
---
<p>Examinado o expediente presentado polo centro privado San Marcos de Ourense, no que solicita autorización para imparti-lo ciclo formativo de grao superior de administración de sistemas informáticos en quenda de mañá e tarde-noite.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Ourense, que se remite cos informes correspondentes.</p>
<p>Vistos o Real decreto 1004/1991, do 14 de xuño (BOE do 26 de xuño) polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 31 de xaneiro de 2000) pola que se regulan determinados aspectos relativos á autorización de centros privados exclusivos de formación profesional específica; Decreto 296/1999 (DOG do 18 de novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22 de maio) e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa</p>
<p>DISPÓN:</p>
<p>Primeiro-Autoriza-lo centro privado San Marcos de Ourense, para imparti-lo ciclo formativo de grao superior de administración de sistemas informáticos en quenda de mañá e tarde-noite, segundo se especifica no anexo desta orde.</p>
<p>Segundo.-Mentras non se extinguen as ensinanzas de FP2, segundo o calendario de aplicación da Lei 1/1990, do 3 de outubro, de ordenación xeral do sistema educativo, poderán seguir impartindo as ensinanzas da rama sanitaria; especialidades: protésico dental e hixienista dental.</p>
<p>Terceiro.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de</p>
<p>informe da Inspección educativa, aprobará expresamente a relación de persoal que imparta docencia no dito centro.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 21 de maio de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Ourense.</p>
<p>Concello: Ourense.</p>
<p>Localidade: Ourense.</p>
<p>Enderezo: avda. Buenos Aires, 61.</p>
<p>Código do centro: 32016224.</p>
<p>Denominación: San Marcos.</p>
<p>Titular: Colegio San Marcos, S.L.</p>
<p>Composición resultante:</p>
<p>Quendas de mañá e tarde-noite:</p>
<p>Familia profesional: informática.-1 ciclo formativo de grao superior de administración de sistemas informáticos (2 unidades, 30 postos escolares/unidade).</p>
<p>Familia profesional: sanidade.-1 ciclo formativo de grao superior de próteses dentais (2 unidades, 30 postos escolares/unidade).-1 ciclo formativo de grao superior de hixiene bucodental (1 unidade, 20 postos escolares).-1 ciclo formativo de grao superior de documentación sanitaria (1 unidade, 20 postos escolares).</p>

