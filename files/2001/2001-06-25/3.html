---
date: '2001-06-25'
id: A172
page: 8
number: 122
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: II. AUTORIDADES E PERSOAL
title: >-
  Orde do 7 de xuño de 2001 pola que se nomean vocais do Consello de Dirección
  do Instituto Lácteo e Gandeiro de Galicia, en representación da Consellería de
  Agricultura, Gandería e Política Agroalimentaria.
range: Orde
url: 'https://www.xunta.gal/dog/Publicados/2001/20010625/AnuncioA172_gl.html'
---
<p>No artigo 4 da Lei 7/1994, do 29 de decembro, disponse que o Consello de Dirección do Ilgga estará constituído, ademais de polo presidente, o vicepresidente e o seu director, por cinco vocais, correspondéndolle o seu nomeamento ó conselleiro de Agricultura, Gandería e Montes.</p>
<p>Facendo uso da atribución que ó titular da Consellería de Agricultura, Gandería e Política Agroalimentaria lle confire o artigo 4.3º da devandita lei, por Orde do 9 de marzo de 2001, nomeouse director do Ilgga o director xeral de Industrias e Alimentación, quen, pola súa vez, ten a condición de vicepresidente do instituto.</p>
<p>Pola súa vez, no artigo 9 do Decreto 128/1996, do 14 de marzo, que desenvolve a antedita Lei de creación do Ilgga, disponse que, dos anteditos cinco vocais, un deles representará a Consellería de Economía e Facenda, por proposta do seu titular, e os outros catro a anteriormente denominada Consellería de Agricultura, Gandería e Montes, escollidos de</p>
<p>entre persoas de recoñecido prestixio no sector lácteo e gandeiro e altos cargos ou funcionarios da Administración autonómica.</p>
<p>A composición inicial do dito Consello de Dirección determinouse por orde da Consellería de Agricultura, Gandería e Montes do 12 de novembro de 1996, sendo a súa última modificación a efectuada pola orde da Consellería de Agricultura, Gandería e Política Agroalimentaria, do 2 de setembro de 1998.</p>
<p>Os cambios habidos desde entón na consellería aconsellan proceder a unha nova modificación dos vocais que a representan no antedito Consello de Dirección.</p>
<p>Xa que logo, con base no exposto e as competencias que teño atribuídas,</p>
<p>DISPOÑO:</p>
<p>Artigo 1º</p>
<p>Que cesen José Ramón Molinero Senovilla e Mª Elena Barca Ramos como vocais do Consello de Dirección do Ilgga, agradecéndolle-los servicios prestados.</p>
<p>Artigo 2º</p>
<p>Nomea-las seguintes persoas como vocais do Consello de Dirección do Ilgga, en representación da Consellería de Agricultura, Gandería e Política Agroalimentaria.</p>
<p>-José Antonio Álvarez Vidal, secretario xeral da Consellería de Agricultura, Gandería e Política Agroalimentaria.</p>
<p>-Manuel Díaz Cano, director xeral de Producción Agropecuaria.</p>
<p>Santiago de Compostela, 7 de xuño de 2001.</p>
<p>Juan Miguel Diz Guedes</p>
<p>Conselleiro de Agricultura, Gandería e Política Agroalimentaria</p>

