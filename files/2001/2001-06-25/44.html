---
date: '2001-06-25'
id: A226
page: 8
number: 122
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 28 de marzo de 2001, do Xurado Provincial de Clasificación de
  Montes Veciñais en Man Común de Ourense, pola que se fai pública a
  clasificación do monte integrado por dúas parcelas e denominado Comunal de
  Carpacedo e Penelas, a favor dos veciños do lugar de Oímbra, concello de
  Oímbra (Ourense).
range: Resolución
url: 'https://www.xunta.gal/dog/Publicados/2001/20010625/AnuncioA226_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o vinteoito de marzo de dous mil un, adopta-lo seguinte acordo:</p>
<p>Visto o expediente de clasificación do monte como veciñal en man común denominado integro por dúas parcelas e denominado Comunal de Comunal de Carpacedo y Penelas, por solicitude dos veciños do lugar de Oímbra, do concello de Oímbra.</p>
<p>Resultando que con data 17 de marzo de 1997, tivo entrada no rexistro da Delegación Provincial da Consellería de Agricultura, Gandería e Montes, en Ourense, escrito dirixido ó Xurado Provincial de Montes Veciñais en Man Común asinado polos veciños do lugar de Oímbra, concello de Oímbra (Ourense), solicitando que se declare o monte comunal de Carpacedo e Penelas 1, e Penelas 2 como veciñal en man común.</p>
<p>Resultando que o xurado provincial en sesión celebrada en data trinta de xuño de mil novecentos noventa e sete, acordou tomar en consideración o citado escrito e inicia-lo expediente de clasificación do monte designando instructores del a José Ramón Goyanes Flores e a José Manuel Baltar Blanco, que aceptaron tal cargo, librándose mandamento para a anotación preventiva no Rexistro da Propiedade de Verín e remitíndose comunicacións dirixidas ós veciños do lugar de Oímbra, ó presidente da Deputación Provincial de Ourense, ó alcalde do Concello de Oímbra, á Delegación Provincial da Consellería de Política Territorial, Obras Públicas e Vivenda, á Xerencia Territorial do Castastro, e ó xefe do Servicio de Montes e Industrias Forestais, e ó Servicio de Extensión Agraria, publicándose edictos no Diario Oficial de Galicia e no taboleiro de anuncios do Concello de Oímbra, durante o prazo dun mes segundo consta en dilixencia estendida ó dorso do edicto polo secretario do citado concello, para </p>
<p>que durante o prazo sinalado en edictos os interesados puidesen comparecer ou intervir nel, en defensa dos seus dereitos, e non constando presentada ningunha alegación.</p>
<p>Resultando que a anotación preventiva de iniciación do expediente se practicou no Rexistro da Propiedade de Verín como segue:</p>
<p>Tomo 694, libro 49, folios 144, anotación letra A.</p>
<p>Resultando que na reunión do xurado do 30 de setembro de 1998 se adoptou o acordo de nomear instructora a Míriam Areal López en substitución de José Manuel Baltar Blanco nos expedientes de clasificación pendentes.</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de Montes Veciñais en Man Común ten como características esenciais as seguintes:</p>
<p>1. Que os condominios se unen por vínculos persoais de veciñanza agrupados en parroquias, aldeas, lugares, casaríos ou barrios non constituídos formalmente en entidades municipais.</p>
<p>2. Que polo tanto o número de titulares é variable e indeterminado.</p>
<p>3. Que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano.</p>
<p>4. Que o patrimonio e a participación é inalleable, imprescriptible e inembargable.</p>
<p>5. Que a comunidade é indivisible, non podendo os comuneiros pedi-la actio communi dividumdo.</p>
<p>Considerando que segundo informacións e testemuños resulta que os montes citados son aproveitados e posuídos en réxime de comunidade xermánica polos veciños do lugar de Oímbra, no concello de Oímbra.</p>
<p>Considerando que examinada a documentación e comprobado en terreo a inexistencia, coma consecuencia da concentración parcelaria, da parcela que aparece descrita coma Penelas I na solicitude de clasificación.</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños do lugar de de Oímbra están conformes coa clasificación do citado monte como veciñal en man común.</p>
<p>Considerando que a teor do disposto na Lei de montes veciñais en man común, o expediente de clasificación se iniciou por acordo do xurado, por instancia dos veciños do lugar de Oímbra, para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu Regulamento, o Decreto 260/1992, do 4 de setembro, así como o establecido na Lei de réxime xurídico das administracións públicas e do procedemento administrativo común, do 26 de novembro de 1992, modificada pola Lei 4/1999.</p>
<p>Visto o Decreto 482/1997, do 26 de decembro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros,</p>
<p>ACORDA:</p>
<p>Primeiro.-Clasifica-lo monte integrado por dúas parcelas e denominado comunal de Carpacedo e Penelas, de 5 ha 22 a 68 ca, aproximadamente en conxunto, de superficie a favor dos veciños do lugar de Oímbra, parroquia de Oímbra, no concello de Oímbra (Ourense), e cos datos que a seguir se relacionan, coma veciñal en man común, en réxime de comunidade xermánica.</p>
<p>Os datos do citado monte son:</p>
<p>Concello: Oímbra.</p>
<p>Denominación: monte integrado polas parcelas denominadas comunal de Carpacedo e Penelas.</p>
<p>Comunidade propietaria: veciños de Oímbra.</p>
<p>Superficie: 5 ha 22 a 68 ca aproximadamente en conxunto.</p>
<p>Parcela: comunal de Carpacedo:</p>
<p>Superficie: 4 ha 02 a 03 ca, aproximadamente.</p>
<p>Estremas:</p>
<p>Norte: camiño de Carpacedo.</p>
<p>Sur: parcela nº 184 a nome de herdeiros de José Gómez Rodríguez termo municipal de Verín.</p>
<p>Leste: camiño Carpacedo.</p>
<p>Oeste: regato de Lagoa, parcela nº 416 a nome de Francisco Valles Afonso, parcela nº 130 a nome de Pedro Valles Afonso e camiño.</p>
<p>Parcela: Penelas:</p>
<p>Superficie: 1 ha 20 a 65 ca, aproximadamente.</p>
<p>Estremas:</p>
<p>Norte: parcela nº 23 a nome de Rosa García Feijóo, parcela nº 24 a nome de Josefa Valles Afonso e zona excluída.</p>
<p>Sur: parcela nº 26 a nome de Dolores Rodríguez Pardo, e outros, e parcela nº 25 a nome de Francisco Rodríguez Pardo.</p>
<p>Leste: estrada de Oímbra-San Cibrao.</p>
<p>Oeste: parcela nº 19 a nome de Manuel Pardo Rodríguez.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza.</p>
<p>Notifíquese esta resolución ó alcalde-presidente do Concello de Oímbra, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin á vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo de Ourense no prazo de dous meses, ámbolos dous prazos a partir do día seguinte ó da publicación no Diario Oficial de Galicia (artigos 109 e 116 da</p>
<p>Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa).</p>
<p>O que por orde do presidente do Xurado Provincial de Clasificación de Montes Veciñais en Man Común, se fai público no Diario Oficial de Galicia, para xeral coñecemento.</p>
<p>Ourense, 28 de marzo de 2001.</p>
<p>Miriam Areal López</p>
<p>Secretaria do Xurado Provincial de Clasificación de Montes Veciñais en Man Común</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación</p>
<p>de Montes Veciñais en Man Común</p>

