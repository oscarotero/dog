---
date: '2001-06-25'
id: A286
page: 8
number: 122
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2001/20010625/AnuncioA286_gl.html'
---
<p>O Concello Pleno, en sesión celebrada o 29 de marzo de 2001, aprobou definitivamente o estudio de detalle para o axuste de aliñacións no cuarteirón 28A-2 e 28A-3, do Plan Parcial Reformado do Polígono de Esteiro, de acordo co expediente tramitado para efecto, sendo o teor do acordo o seguinte:</p>
<p>Visto o expediente de proxecto de estudio de detalle para aliñacións no cuarteirón 28A-2 e 28A-3. do Plan Parcial Reformado do Polígono de Esteiro. Resultando que o Concello Pleno en sesión celebrada o 30 de novembro do ano en que andamos aprobou inicialmente o referido proxecto de estudio de detalle, que foi sometido a información pública regulamentaria polo prazo dun mes, sendo exposto no taboleiro de anuncios do concello do 26 de decembro ó 12 de marzo, ámbolos dous inclusive, publicado en La Voz de Galicia e no DOG número 29 do 9 de febreiro do corrente. Durante o período de información pública non se presentaron alegacións segundo consta no certificado no rexistro xeral. Polas razóns expostas, a Comisión Informativa de Urbanismo e Infraestructuras en sesión celebrada o 15 de marzo de 2001, en votación ordinaria e por unanimidade, estimou oportuno propoñer ó Pleno da Corporación a adopción dos seguintes acordos: primeiro: aprobar definitivamente o estudio de detalle para o axuste </p>
<p>de aliñacións no cuarteirón 28A-2 e 28A-3 do Plan Parcial Reformado do Polígono de Esteiro. Segundo: proceder á súa publicación regulamentaria.</p>
<p>O que se fai público para xeral coñecemento; poderase interpor contra a mencionada aprobación recurso potestivo de reposición ante o órgano que dictou a presente resolución dentro do prazo dun mes contado a partir do día seguinte ó da súa publicación no DOG, de conformidade co disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, na súa redacción dada pola Lei 4/1999, sen prexuízo da posibilidade de interponer directamente recurso contencioso-administrativo perante a sala correspondente do Tribunal Superior de Xustiza de Galicia no prazo de dous meses contados desde o día seguinte ó da publicación do presente edicto no DOG e na forma prevista no artigo 45 da Lei 29/1998, do 13</p>
<p>de xullo, reguladora da xurisdicción contenciosa-administrativa (BOE do 14 de xullo).</p>
<p>Ferrol, 18 de abril de 2001.</p>
<p>Xaime Bello Costa</p>
<p>Alcalde</p>

