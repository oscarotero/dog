---
date: '2001-12-07'
id: 1386E
page: 15
number: 236
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 14 de novembro de 2001 pola que se dispón o nomeamento de vocal en
  representación da Administración xeral do Estado, no Consello de
  Administración da Autoridade Portuaria de Ferrol-San Cibrao.
range: Orde
url: 'https://www.xunta.gal/dog/Publicados/2001/20011207/Anuncio1386E_gl.html'
---
<p>A Lei 27/1992, do 24 de novembro, de portos do Estado e da mariña mercante, texto reformado pola</p>
<p>Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado, sitas no seu territorio.</p>
<p>Os acordos do Consello da Xunta de Galicia do 5 e 26 de marzo de 1998 facultan o conselleiro de Política Territorial, Obras Publicas e Vivenda para o exercicio das devanditas competencia.</p>
<p>Conforme o previsto no artigo 40 da Lei de portos do Estado e da mariña mercante, texto reformado pola Lei 62/1997, do 26 de decembro, a designación dos vocais do Consello de Administración será acordada polo órgano competente da Comunidade Autónoma por proposta das administracións públicas e entidades e organismos representados no Consello de Administración, polo que vista a proposta de nomeamento realizada ó abeiro do disposto no artigo 40, número 2º, da Lei 27/1992, polo presidente do ente público Portos do Estado, e, en canto órgano competente,</p>
<p>DISPOÑO:</p>
<p>Nomear a Jorge Andrade Couce como vocal do Consello de Administración da Autoridade Portuaria de Ferrol-San Cibrao, en representación da Administración xeral do Estado.</p>
<p>Santiago de Compostela, 14 de novembro de 2001.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

