---
date: '2001-12-07'
id: '13952'
page: 15
number: 236
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 12 de xullo de 2001, do Xurado Provincial de Montes Veciñais en
  Man Común da Coruña, pola que se resolve o expediente 352, que afecta o monte
  Suasagras, dos lugares de Montañó, Montaña, Piñeiro e Escobias, parroquia de
  Lampón (concello de Boiro).
range: Resolución
url: 'https://www.xunta.gal/dog/Publicados/2001/20011207/Anuncio13952_gl.html'
---
<p>Para os efectos previstos no artigo 28 do regulamento para a aplicación da Lei 13/1989, de montes veciñais en man común, e de conformidade co disposto no artigo 60.1º da Lei 30/1992, de réxime xurídico das administracións públicas e do procedemento administrativo común, faise público que o Xurado Provincial de Montes Veciñais en Man Común da Coruña, en sesión celebrada o 12 de xullo de 2001, adoptou o seguinte acordo:</p>
<p>Reunido o 12 de xullo de 2001 o Xurado Provincial de Montes Veciñais en Man Común da Coruña, baixo a presidencia do delegado da Consellería de Medio Ambiente, Higinio J. Sánchez-Rodilla Fuentes, coa asistencia dos vocais, Josefa Fernández Fernández, xefa do Servicio de Montes e I.F., Alfonso Vázquez-Castro Garma, letrado do Gabinete Xurídico Territorial da Xunta, Juán Ramón Beneyto Bellas, representante do Colexio de Avogados da Coruña, e da secretaria, Ana María Díaz López, xefa do Servicio Xurídico da delegación provincial da Consellería de Medio Ambiente, para estudiar e resolve-lo</p>
<p>Expediente: 352.</p>
<p>Monte: Suasagras.</p>
<p>Comunidade: Montañó, Montaña, Piñeiro e Escobias.</p>
<p>Parroquia: Lampón.</p>
<p>Concello: Boiro.</p>
<p>Antecedentes de feito:</p>
<p>1. Diversos veciños dos lugares de Montañó, Montaña, Piñeiro e Escobias, parroquia de Lampón, concello de Boiro, solicitaron con data 3-4-1998 deste xurado a declaración como veciñal dos expresados lugares, do monte arriba citado e que ten as seguintes características:</p>
<p>Superficie: 4,08 ha.</p>
<p>Lindeiros: norte: hdros. de Benita Tubío Tubío, Francisco Tubío Fernández, e outros veciños de Lampón. Leste: río Lérez, José Pouso Vázquez, e río Lérez. Sur: José Pouso Ojea, Joaquina Noal Bretal, e outros veciños de Lampón. Oeste: José Tubío Paz, Dolores Muñiz Fernández, e outros veciños de Lampón.</p>
<p>2. Á vista de tal solicitude, o xurado, na súa reunión do 17-11-1999, acordou inicia-lo oportuno expediente, nomeándose instructora del a Ana Mª Díaz López, quen aceptou expresamente o dito cargo. Procedeuse á correspondente tramitación, librándose mandamento para a anotación preventiva no Rexistro da Propiedade de Noia, oídas tódalas persoas, organismos e corporacións interesadas, expedíndose mandamentos a tal fin dirixidos ó alcalde-presidente</p>
<p>do Concello de Boiro, ó xefe do Servicio de Montes e I.F. e publicándose edictos no DOG nº 83, do 2-5-2000, taboleiro de anuncios do concello e lugares de costume.</p>
<p>3. Os veciños dos lugares de Montañó, Montaña, Piñeiro e Escobias, fundamentan a súa petición ante o Xurado Provincial de Montes Veciñais en Man Común en que desde tempo inmemorial o monte Suasagras se aproveitou en réxime de comunidade e sen asignación de cotas polos veciños de tales lugares. Nese sentido presentan acta de manifestacións ante notario. Finalizado o período de publicación dos edictos, non houbo alegación ningunha contra o presente expediente.</p>
<p>4. Na tramitación destas actuacións cumpríronse as formalidades legais e regulamentarias, esixidas principalmente pola Lei 13/1989, do 10 de outubro, de montes veciñais en man común, e o seu regulamento de aplicación aprobado polo Decreto 260/1992, do 4 de setembro, ambos da Comunidade Autónoma de Galicia, Lei de procedemento administrativo e demais disposicións aplicables ó caso.</p>
<p>Fundamentos de dereito:</p>
<p>1. O Xurado Provincial de Montes Veciñais en Man Común da Coruña ten xurisdicción e competencia para coñecer deste expediente en virtude do disposto nos artigos 9 e 10 da Lei 13/1989, do 10 de outubro, de montes veciñais en man común.</p>
<p>2. De conformidade co contido do artigo 11 da citada lei e 19 do regulamento, aprobado polo Decreto 260/1992, do 4 de setembro, os veciños de Montañó, Montaña, Piñeiro e Escobias, parroquia de Lampón, concello de Boiro, son parte lexítima para solicita-la iniciación do presente expediente de cualificación.</p>
<p>3. Para a súa cualificación como veciñal en man común, o monte debe reuni-las seguintes características: 1) Pertenza a agrupacións de veciños na súa calidade de grupos sociais, non como entidades administrativas; 2) Que se aproveite consuetudinariamente en réxime de comunidade, sen asignación de cotas polos membros de cada agrupación na súa condición de veciños comuneiros; 3) Que os veciños comuneiros residan habitualmente con casa aberta dentro da área xeográfica sobre a que se asenta o grupo social que tradicionalmente aproveitou o monte (artigos 1, 2 e 3 da Lei 13/1989 e 1, 2 e 3 do Regulamento do 4 de setembro de 1992).</p>
<p>4. Das actuacións que constan no expediente, e en especial da comprobación do que se expresa no punto anterior, principalmente polo informe achegado polo Servicio de Montes e I.F. desta delegación, onde se acredita que o monte viña aproveitándose de forma consuetudinaria pola comunidade solicitante, dedúcese que no presente caso nos encontramos cun monte pertencente á comunidade veciñal dos lugares de Montañó, Montaña, Piñeiro e Escobias, parroquia de Lampón, no que se cumpren os aludidos requisitos.</p>
<p>Por iso, este xurado, á vista dos antecedentes e fundamentos de dereito expostos, por proposta da instructora, acuerda cualificar como monte veciñal en man común da comunidade dos lugares de Montañó, Montaña, Piñeiro e Escobias, na parroquia de Lampón, concello de Boiro, o denominado monte Suasagras, cos lindeiros, superficie e características que figuran no primeiro antecedente. Así mismo, acordase excluí-lo declarado do inventario de bens do concello e do catálogo dos de utilidade pública, se neles estivera inscrito, incluíndolo no Rexistro de Montes Veciñais en Man Común que figura na Delegación de Medio Ambiente da Coruña.</p>
<p>Contra esta resolución poderase interpoñer recurso de reposición con carácter potestativo ante o Xurado Provincial de Montes Veciñais en Mano Común da Coruña no prazo dun mes ou recurso contencioso-administrativo ante o Tribunal Superior de Xustiza de Galicia no prazo de dous meses, contados desde o día seguinte ó da súa publicación no Diario Oficial de Galicia, segundo o disposto na Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A Coruña, 12 de xullo de 2001.</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>
<p>Visto e prace</p>
<p>Higinio J. Sánchez-Rodilla Fuentes</p>
<p>Presidente do Xurado Provincial de Montes</p>
<p>Veciñais en Man Común da Coruña</p>

