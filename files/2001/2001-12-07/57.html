---
date: '2001-12-07'
id: 1395A
page: 15
number: 236
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 2 de novembro de 2001, do Xurado Provincial de Montes Veciñais en
  Man Común de Lugo, polo que se inicia a tramitación do expediente 9/2000, de
  clasificación dun monte desta provincia.
range: Edicto
url: 'https://www.xunta.gal/dog/Publicados/2001/20011207/Anuncio1395A_gl.html'
---
<p>Perante este Xurado Provincial de Montes Veciñais en Man Común, tramítase o expediente de clasificación do monte coas características que a seguir se indican:</p>
<p>-Expediente número: 9/2000.</p>
<p>Denominación: monte: Ganderiña, Monteagudo, Penediños, A Serra, Rosende, Bosque, Penasobreira, Pico da Vara, Varalongo e Camiño Real.</p>
<p>Comunidade propietaria: veciños da parroquia de Cubela.</p>
<p>Concello: O Incio.</p>
<p>Superficie total: 86,23 hectáreas.</p>
<p>Estremas da parcela Ganderiña-5,36 hectáreas:</p>
<p>Norte: predios particulares da parroquia de Cervela. Leste: predios particulares e camiño en desuso. Sur: predios particulares e estrada local de Cubela a Cervela. Oeste: predios particulares e estrada local de Cubela a Cervela.</p>
<p>Estremas da parcela Monteagudo-3,18 hectáreas:</p>
<p>Norte, leste e sur: predios particulares. Oeste: estrada local de Cubela a Cervela.</p>
<p>Estremas da parcela Penediños-1,87 hectáreas:</p>
<p>Norte e oeste: camiño público. Leste: camiño público que chega en cume á estrada local de Cubela a Cervela. Sur: camiño público e predios particulares.</p>
<p>Estremas da parcela A Serra-21,40 hectáreas:</p>
<p>Norte: monte veciñal de Fruxil e predios particulares. Leste: predios particulares e camiño público. Sur: camiño público e cavarca divisoria con predios particulares. Oeste: camiño público, predios particulares e coa parcela do monte A Serra.</p>
<p>Estremas das parcelas Rosende, Bosque e Penasobreira-15,23 hectáreas:</p>
<p>Norte e Oeste: monte veciñal e predios particulares. Leste: parcela do monte Varalongo e predios particulares separadas en parte do monte veciñal por muros e cavarcas. Sur: termo municipal de Bóveda e predios particulares.</p>
<p>Estremas das parcelas Pico da Vara e Varalongo-38,40 hectáreas:</p>
<p>Norte: predios particulares. Leste: predios particulares con cavarcas divisorias. Sur: termo municipal de Bóveda. Oeste: predios particulares con cavarcas divisorias e a parcela de monte Bosque.</p>
<p>Estremas da parcela Camiño Real-0,79 hectáreas:</p>
<p>Norte, leste, sur e oeste: muro divisorio con predios particulares.</p>
<p>En virtude do acordado polo xurado na sesión que tivo lugar o día 29 de marzo de 2000 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, por este edicto faise pública a iniciación para a posible clasificación do expediente indicado co obxecto de que, de acordo co previsto no artigo 23 do regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesadas, poidan comparecer e intervir no expediente iniciado e formularen perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>Lugo, 2 de novembro de 2001.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

