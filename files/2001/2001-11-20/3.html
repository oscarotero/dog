---
date: '2001-11-20'
id: '12086'
page: 14
number: 224
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 12 de novembro de 2001 pola que se amplía o prazo de xustificación dos
  investimentos realizados ó amparo da do 2 de febreiro de 2001, pola que se
  aproban as bases reguladoras para a concesión de axudas para o fomento da
  innovación empresarial e prestación de servicios co sector da minería, en
  réxime de concorrencia competitiva, no ámbito da Comunidade Autónoma de
  Galicia, e se procede á convocatoria para o ano 2001 (Diario Oficial de
  Galicia número 30, do 12 de febreiro).
range: Orde
url: 'https://www.xunta.gal/dog/Publicados/2001/20011120/Anuncio12086_gl.html'
---
<p>A Consellería de Industria e Comercio dictou a Orde do 2 de febreiro de 2001 pola que se aproban as bases reguladoras para a concesión de axudas para o fomento da innovación empresarial e prestación de servicios no sector da minería, en réxime de concorrencia competitiva, no ámbito da Comuidade Autónoma de Galicia, e se procede á convocatoria pra o ano 2001 (Diario Oficial de Galicia número 30, do 12 de febreiro). O obxecto desta orde é o fomento da prestación de servicios efectuada por asociacións ou federacións empresariais, da calidade, da seguridade nas empresas, e da innovación empresarial, de sectores industriais relacionados coa minería non metálica.</p>
<p>Na citada disposición establécese como requisito indispensable para o libramento da axuda a prestación, antes do día 15 de novembro de 2001, da documentación acreditativa do investimento realizado.</p>
<p>Tendo en conta que o elevado número de solicitudes presentadas motivaron un longo proceso de avaliación dos proxectos, considérase necesario amplia-lo prazo de execución e xustificación dos investimentos levados a cabo polos solicitantes á vista da complexidade da materialización das actividades subvencionadas por parte dos beneficiarios.</p>
<p>Artigo único.-Amplia-lo prazo para a execución e xustificación dos investimentos ou actuacións subvencionables ó amparo da orde da Consellería de Industria e Comercio do 2 de febreiro de 2001, ata o día 30 de novembro de 2001.</p>
<p>Santiago de Compostela, 12 de novembro de 2001.</p>
<p>Juan Rodríguez Yuste</p>
<p>Conselleiro de Industria e Comercio</p>

