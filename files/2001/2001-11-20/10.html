---
date: '2001-11-20'
id: 120A6
page: 14
number: 224
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 30 de outubro de 2001 pola que se convoca un concurso público
  para a provisión de diversas prazas de corpos docentes universitarios
  (1890/2001 e dez máis).
range: Resolución
url: 'https://www.xunta.gal/dog/Publicados/2001/20011120/Anuncio120A6_gl.html'
---
<p>De acordo co establecido no artigo 38.2º da Lei 11/1983, do 25 de agosto, e o artigo 2.4º do Real decreto 1888/1984, do 26 de setembro, este rectorado resolven convocar a concurso as prazas que se relacionan no anexo I da presente resolución, de acordo coas seguintes bases:</p>
<p>Primeira.-Os ditos concursos rexeranse polo disposto na Lei orgánica 11/1983, do 25 de agosto (BOE do 1 de setembro); a Lei 17/1993, do 23 de decembro (BOE do 24 de decembro), no Real decreto 1888/1984, do 26 de setembro (BOE do 26 de outubro), corrixido parcialmente polo Real decreto 1427/1986, do 13 de xuño; e na Orde do 28 de decembro de 1984 (BOE do 16 de xaneiro de 1985) e, no non previsto, pola lexislación xeral de funcionarios civís do Estado, e tramitaranse independentemente para cada unha das prazas convocadas.</p>
<p>Segunda.-Para ser admitido ós ditos concursos cómpren os seguintes requisitos xerais.</p>
<p>a) Ser español ou nacional dun estado membro da Unión Europea ou nacional daqueles estados ós que, en virtude de tratados internacionais asinados pola Comunidade europea e ratificados por España, sexa de aplicación a libre circulación de traballa-</p>
<p>dores nos termos en que esta se teña definida no Tratado Constitutivo da Comunidade Europea. Tamén poderán participa-lo cónxuxe, ascendentes e descendentes do cónxuxe, dos españois e dos nacionais doutros estados membros da Unión Europea sempre que non estean separados de dereito, máis novos de vinteún anos e máis vellos da devandita idade que vivan ás súas custas.</p>
<p>Este último beneficio será igualmente de aplicación a familiares de nacionais doutros estados cando así se prevexa nos tratados internacionais asinados pola Comunidade Europea e ratificados por España.</p>
<p>b) Estar en posesión da titulación suficiente ou estar en condicións de obtela na data en que remate o prazo de presentación de solicitudes para tomar parte nas probas selectivas. No caso de titulacións obtidas no estranxeiro deberase estar en posesión da credencial que acredite a súa homologación ou, de se tratar de profesións reguladas, da credencial de recoñecemento para o exercicio profesional.</p>
<p>c) No ter sido separado do servicio de ningunha Administración pública en virtude de expediente disciplinario nin atoparse inhabilitado por sentencia firme para o exercicio de funcións públicas. Os aspirantes con nacionalidade distinta á española deberán acreditar, igualmente, non estar sometidos a sanción disciplinaria ou condena penal que impida, no seu Estado, o acceso á función pública.</p>
<p>d) Ter cumpridos os 18 anos de idade e non ter cumpridos os 70.</p>
<p>e) Cumpri-los requisitos para exerce-las funcións que dentro do corpo lle poidan ser encomendadas, conforme o previsto regulamentariamente.</p>
<p>Terceira.-Deberán reunir ademais as condicións específicas que se sinalan no artigo 4.1º ou 2º do Real decreto 1888/1984, do 26 de setembro, segundo a categoría das prazas e a clase de concurso.</p>
<p>Cando, estando en posesión do título de doutor, se concorra a prazas de catedrático de universidade, de acordo co previsto no artigo 4.1º c) do Real decreto 1888/1984, do 26 de setembro, e non se pertenza a ningún dos corpos que nel se sinalan, os interesados deberán acreditar que son eximidos de tales requisitos.</p>
<p>Non poderá concursar a prazas de profesor titular de universidade quen estivera contratado durante máis de dous anos como axudante nesta universidade, salvo as excepcións previstas no artigo 37.4º da Lei 11/1983, do 25 de agosto, de reforma universitaria.</p>
<p>Cuarta.-Os aspirantes, por dereitos de exame e dentro do prazo de presentación de solicitudes, deberán aboar na conta corrente nº 2091-300-44-3110000482 de Caixa Galicia, oficina principal de Santiago de Compostela (impreso modelo 48/2, outros ingresos), a cantidade de 4.000 pesetas en concepto de formación de</p>
<p>expediente e por dereitos de exame. Non acredita-lo pagamento destes dereitos dentro do prazo de presentación de solicitudes será causa de exclusión.</p>
<p>Quinta.-Quen desexe tomar parte no concurso remitirá a correspondente instancia, debidamente cuberta, segundo o modelo que figura no anexo II ó rector da Universidade de Santiago de Compostela, por calquera dos procedementos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 20 días de labor a partir do día seguinte a aquel no que teña lugar a publicación desta convocatoria no Boletín Oficial del Estado, achegando o xustificante do pagamento de dereitos de exame e os documentos que acrediten que reúne os requisitos para participar no concurso. A concorrencia dos ditos requisitos deberá estar referida sempre a unha data anterior á da fin do prazo fixado para solicita-la participación no concurso.</p>
<p>Os aspirantes que non posúan a nacionalidade española e teñan dereito a participar deberán presentar dúas fotocopias do documento que acredita a súa nacionalidade e, de se-lo caso, os documentos que acrediten o vínculo do parentesco e/ou o feito de viviren a custas ou estaren a cargo do nacional doutro estado co que teñan o devandito vínculo. Así mesmo, deberán presentar declaración xurada ou promesa deste de que non está separado de dereito do seu cónxuxe e, de se-lo caso, do feito de que o aspirante vive ás súas custas ou está ó seu cargo.</p>
<p>Sexta.-Rematado o prazo de presentación de solicitudes, o rector da universidade, por calquera dos procedementos establecidos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, remitiralle a tódolos aspirantes unha relación completa de admitidos e excluídos, con indicación das causas de exclusión. Contra a dita resolución os interesados poderán presentar unha reclamación ante o rector no prazo de quince días de labor contados desde o seguinte ó da notificación da relación de admitidos e excluídos.</p>
<p>Sétima.-O presidente da comisión, dentro do prazo habilitado regulamentariamente para a constitución, dictará unha resolución que deberá ser notificada a tódolos interesados cunha antelación mínima de 15 días naturais respecto da data do acto para o que é citado, convocando a:</p>
<p>a) Tódolos membros titulares da comisión e, se é o caso, ós suplentes necesarios para efectua-lo acto de constitución dela.</p>
<p>b) Tódolos aspirantes admitidos a participar no concurso, para realizaren o acto de presentación dos concursantes fixando o seu día, hora e lugar de celebración.</p>
<p>Oitava.-No acto de presentación, os e as concursantes entregaranlle ó presidente da comisión a documentación sinalada nos artigos 9 e 10 do Real decreto 1888/1984, do 26 de setembro corrixido polo Real decreto 1427/1986, do 13 de xuño, se é o caso, segundo se trate de concurso ou concurso de méritos.</p>
<p>Novena.-Os candidatos e candidatas que se propoñan para a provisión das prazas deberán presentar na Secretaría Xeral da Universidade, nos quince días de labor seguintes ó de concluí-la actuación da comisión, por calquera dos medios sinalados no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, os seguintes documentos:</p>
<p>a) Fotocopia compulsada do documento nacional de identidade.</p>
<p>b) Declaración xurada de que non foi separado da Administración do Estado, institucional ou local, nin das administracións das comunidades autónomas, en virtude do expediente disciplinario e non acharse inhabilitado para o exercicio da función pública.</p>
<p>c) Os aspirantes que non posúan a nacionalidade española deberán presentar declaración xurada ou promesa de non estaren sometidos a sanción disciplinaria ou condena penal que impida no seu Estado o acceso á función pública, segundo o modelo que figura como anexo a esta convocatoria.</p>
<p>Os que tivesen a condición de funcionarios públicos de carreira estarán exentos de xustificar tales documentos e requisitos, pero deberán presentar unha certificación do ministerio ou organismo do que dependan, que acredite a súa condición de funcionarios e cantas circunstancias consten na folla de servicios.</p>
<p>Santiago de Compostela, 30 de outubro de 2001.</p>
<p>F. Darío Villanueva Prieto</p>
<p>Rector da Universidade de Santiago de Compostela</p>
<p>ANEXO I</p>
<p>Número de prazas: 1.</p>
<p>Praza nº: 1890/2001.</p>
<p>Corpo ó que pertence a praza: catedrático de universidade.</p>
<p>Área de coñecemento á que corresponde: dereito mercantil.</p>
<p>Departamento ó que está adscrita: Dereito Mercantil e do Traballo.</p>
<p>Actividades que debe realizar quen obteña a praza: dereito mercantil en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1891/2001.</p>
<p>Corpo ó que pertence a praza: catedrático de universidade.</p>
<p>Área de coñecemento á que corresponde: farmacoloxía.</p>
<p>Departamento ó que está adscrita: Farmacoloxía.</p>
<p>Actividades que debe realizar quen obteña a praza: farmacoloxía en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1892/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: dereito internacional privado.</p>
<p>Departamento ó que está adscrita: Dereito Común.</p>
<p>Actividades que debe realizar quen obteña a praza: dereito internacional privado en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1893/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: didáctica e organización escolar.</p>
<p>Departamento ó que está adscrita: Didáctica e Organización Escolar.</p>
<p>Actividades que debe realizar quen obteña a praza: novas tecnoloxías aplicadas á educación nas titulacións de mestre en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1894/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: farmacoloxía.</p>
<p>Departamento ó que está adscrita: Farmacoloxía.</p>
<p>Actividades que debe realizar quen obteña a praza: farmacoloxía e terapéutica veterinaria en Lugo.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1895/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: filoloxía francesa.</p>
<p>Departamento ó que está adscrita: Filoloxía Francesa e Italiana.</p>
<p>Actividades que debe realizar quen obteña a praza: literatura francesa dos séculos XIX e XX e literatura de expresión francesa en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1896/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: filoloxía italiana.</p>
<p>Departamento ó que está adscrita: Filoloxía Francesa e Italiana.</p>
<p>Actividades que debe realizar quen obteña a praza: literatura italiana dos séculos XIX e XX en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1897/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: filoloxía italiana.</p>
<p>Departamento ó que está adscrita: Filoloxía Francesa e Italiana.</p>
<p>Actividades que debe realizar quen obteña a praza: literatura italiana (introducción) en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1898/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: filoloxía inglesa.</p>
<p>Departamento ó que está adscrita: Filoloxía Inglesa.</p>
<p>Actividades que debe realizar quen obteña a praza: literatura norteamericana en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1899/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: electromagnetismo.</p>
<p>Departamento ó que está adscrita: Física Aplicada.</p>
<p>Actividades que debe realizar quen obteña a praza: electromagnetismo. Materiais magnéticos en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1900/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: historia contemporánea.</p>
<p>Departamento ó que está adscrita: Historia Contemporánea e de América.</p>
<p>Actividades que debe realizar quen obteña a praza: historia contemporánea de Galicia en Santiago de Compostela.</p>
<p>Clase de convocatoria: concurso.</p>

