---
date: '2001-04-19'
id: 68FE
page: 5
number: 76
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 7 de marzo de 2001, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, do convenio colectivo do sector de industrias de panificación.
range: Resolución
url: 'https://www.xunta.gal/dog/Publicados/2001/20010419/Anuncio68FE_gl.html'
---
<p>Visto o texto do convenio colectivo do sector de industrias de panificación, con número de código 3600785, que tivo entrada nesta delegación provincial o día 2-3-2001, subscrito en representación da parte económica pola Asociación Provincial de Industrias de Panificación, e da parte social, polas centrais sindicais CC.OO, UGT e CIG, en data 20-2-2001. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á</p>
<p>Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 7 de marzo de 2001.</p>
<p>Antonio Coello Bufill</p>
<p>Delegado provincial de Pontevedra</p>
<p>Asociación Provincial de Industrias de Panificación da provincia de Pontevedra</p>
<p>Convenio colectivo do sector de industrias de panificación provincia de Pontevedra. Ano 2000</p>
<p>Artigo 1º.-Ámbito de aplicación.</p>
<p>O presente convenio afecta no seu contido normativo a toda a provincia de Pontevedra, comprendendo nel a tódalas industrias e traballadores que se rexan pola Regulamentación nacional do traballo de panaderías, normativa laboral subsidiariamente aplicable en todo o non previsto no presente convenio.</p>
<p>Artigo 2º.-Vixencia e duración.</p>
<p>O convenio entrará en vigor ós dez días do seu asinamento, sen prexuízo da súa publicación no BOP, pero os seus efectos económicos retrotraeranse ata o 1 de xaneiro de 1999.</p>
<p>O presente convenio terá unha duración dun ano e os seus efectos finalizarán o 31 de decembro de 2000. Prorrogarase automaticamente por anualidades se non media denuncia das partes cunha anticipación de tres meses, cando menos, respecto do final da súa vixencia. A dita denuncia deberase facer por escrito dirixido á outra parte afectada polo convenio.</p>
<p>Artigo 3º.-Retribucións.</p>
<p>As retribucións salariais son as que para cada categoría profesional se fixan na táboa salarial que se xunta no anexo I, as cales foron calculadas conforme un incremento do 2,5% para o exercicio de 1999 e 2,5% para o exercicio de 2000 calculado sobre a táboa salarial publicada no convenio de 1998. Os ditos salarios servirán de base para o cálculo de tódalas percepcións que sinala o presente convenio.</p>
<p>Artigo 4º.-Antigüidade.</p>
<p>Co fin de fomenta-la vinculación coa respectiva empresa do persoal que actúe na industria panadeira, establécense aumentos periódicos por tempo de ser</p>
<p>vicios dentro da propia empresa para todo o persoal afectado pola regulamentación nas seguintes proporcións: dous bienios do 5% e catro quinquenios do 10% sobre a retribución base.</p>
<p>Para o cómputo da antigüidade para efectos dos aumentos periódicos, terase en conta a totalidade dos anos en servicios prestados dentro da empresa, calquera que sexa a categoría ou grupo profesional no que o traballador se encontre encadrado, aínda que o dito cómputo, para estes efectos, se iniciará desde a entrada en vigor da Regulamentación de traballo (Orde do 20 de agosto de 1968, BOE do 9 de setembro).</p>
<p>Os traballadores que ascendan de categoría ou cambien de grupo percibirán sobre o salario base daquela a que incorporen os aumentos periódicos por antigüidade que lles corresponda, de conformidade co precedente, calculados todos eles sobre o novo salario base.</p>
<p>Artigo 5º.-Complemento de iniciación de xornada.</p>
<p>Naquelas empresas en que habitualmente se anticipe o comezo da xornada do persoal de obradoiro, as horas anticipadas serán aboadas cada unha delas cun importe de 418 pesetas, salvo dereitos adquiridos de maior contía.</p>
<p>Non se poderá anticipa-la entrada ó traballo en máis de dúas horas diarias, con excepción daqueles días en que a elaboración sexa dobre, nos que se poderá anticipar ata un máximo de catro horas, sen que en ningún caso exceda das doce da noite.</p>
<p>As empresas procurarán que o anticipo de xornada se efectúe de forma rotativa entre o persoal afectado.</p>
<p>Artigo 6º.-Licencias e permisos.</p>
<p>As licencias e permisos que a empresa poderá conceder ós traballadores serán as que se recollen no cadro de licencias, ausencias e facilidades concedidas ós traballadores, unido como anexo II ó presente convenio.</p>
<p>A empresa concederá licencia non retribuída durante un día, como máximo, ó ano, sempre que se solicite con tres días de anticipación, como mínimo, antes da data do seu desfrute e non concorra a solicitude e licencia coa doutro traballador da mesma sección ou departamento.</p>
<p>Artigo 7º.-Vacacións.</p>
<p>O persoal afectado por este convenio terá dereito a unha vacación anual de trinta días naturais.</p>
<p>Artigo 8º.-Xornada e descansos.</p>
<p>A xornada laboral será de 40 horas semanais de traballo efectivo, que se distribuirán das 0 horas do luns ata as 22 horas do sábado.</p>
<p>Tódolos traballadores descansarán en cumprimento do establecido no artigo 37.1º do Estatuto dos traballadores, os domingos e festivos e, ademais, desfrutarán dun día de descanso durante a semana.</p>
<p>Segundo se dispón no laudo arbitral do 2 de xaneiro de 1998 (AGA 23/97), as empresas incluídas dentro do ámbito de aplicación do convenio colectivo provincial de industrias de panificación da provincia de Pontevedra teñen a facultade de proceder á apertura en domingo. Os traballadores terán dereito, como mínimo, ó descanso semanal de dous domingos cada mes, desfrutando de forma alterna con respecto ós outros días de descanso semanal en cada mes natural substitutivos do domingo, e percibindo unha gratificación por prestación de servicio en domingo do 100% do salario diario ordinario incluíndo tódolos conceptos.</p>
<p>Entran nesta obrigatoriedade do cumprimento deste artigo tódalas panaderías da provincia, sen ningunha excepción.</p>
<p>Artigo 9º.-Pagas extraordinarias.</p>
<p>Para efectos das pagas extraordinarias de xullo, Nadal e San Honorato, consistirán nunha mensualidade do salario realmente percibido para cada unha delas; isto é a media dos incentivos devengados no último trimestre inmediatamente anterior ó mes do seu pagamento (mecanización, semimecanización salario base, antigüidade e anticipo de hora, cando proceda).</p>
<p>Con efectos exclusivos para o exercicio de 2001 establécese unha paga extraordinaria anual de sesenta mil pesetas (60.000 pesetas) brutas, sen ningún outro tipo de complemento salarial, para todo o persoal afecto ó presente convenio, que estivese de alta nela durante todo o exercicio de 1999 e 2000 a xornada completa, rateándose nos casos de que entrase noutra data calquera distinta dos anos mencionados e/ou a súa xornada non fose completa.</p>
<p>Tal paga extraordinaria ten a consideración de compensación polo incremento salarial correspondente ó exercicio de 1999 e 2000 e polo tanto incluído no incremento mencionado no artigo 3º do convenio; dela deberán de descontarse, se é o caso, os incrementos salariais tidos nos citados exercicios, para cada traballador en concreto. Tal paga extraordinaria será aboada durante o mes de febreiro de 2001.</p>
<p>Artigo 10º.-Complemento de transporte.</p>
<p>Establécese un complemento de transporte na contía de 518 pesetas por día de traballo efectivo para todo o persoal.</p>
<p>Artigo 11º.-Retribución en especie.</p>
<p>Ademais da remuneración en metálico e sen que se compute como salario, tódolos traballadores recibirán 1 kg de pan cada día de traballo, así como os descansos semanais, días de festa non recuperables, días de vacación e días en situación de IT, que deberá ser de calquera das pezas comerciais que a empresa fabrique e nunca elaborado especialmente para os traballadores.</p>
<p>O valor deste suplemento alimenticio non se computará para a determinación do salario en gratificacións, aumentos por antigüidade nin para o fondo do complemento familiar.</p>
<p>Artigo 12º.-Aplicación más favorable.</p>
<p>Os preceptos do presente convenio aplicaranse en sentido máis favorable para o traballador, sen que en ningún caso se menoscaben aquelas situacións máis beneficiosas que poidan existir por concesión graciable da empresa.</p>
<p>Artigo 13º.-Cesamentos.</p>
<p>O persoal afectado polo presente convenio que se propoña cesar voluntariamente no servicio dunha empresa, deberallo comunicar ó xefe desta, polo menos con quince días de anticipación á data en que se vaia deixar de prestar servicio.</p>
<p>O incumprimento por parte do traballador da obriga de avisar coa indicada anticipación dará dereito á empresa a descontar da liquidación o importe do salario dun día por cada día de atraso no aviso.</p>
<p>Artigo 14º.-Complemento por IT.</p>
<p>No caso de incapacidade laboral transitoria, as empresas aboarán ó seu persoal o 100% do seu salario real (salario máis complementos), durante o tempo que dure a hospitalización do traballador afectado, se for necesaria aquela e despois de xustificala.</p>
<p>Igualmente complementarán ata o citado importe as baixas de IT motivadas por accidente de traballo.</p>
<p>Nos demais supostos aboarase o subsidio de IT na súa contía legal.</p>
<p>Artigo 15º.-Festividade de San Honorato.</p>
<p>Establécese como festa do patrón con carácter aboable e non recuperable o día 16 de maio, festividade de San Honorato.</p>
<p>Artigo 16º.-Seguro de accidentes.</p>
<p>As empresas afectadas polo presente convenio deberán subscribir no prazo de dous meses, a partir do momento da súa sinatura, unha póliza de seguro colectivo con primas íntegras ó seu cargo, que cubran as seguintes indemnizacións:</p>
<p>Accidente laboral ou común, como resultado de morte, invalidez permanente total, absoluta ou gran invalidez, por un capital de 2.500.000 pesetas.</p>
<p>As indemnizacións faranse efectivas ó traballador afectado ou ós seus habentes causa.</p>
<p>Artigo 17º.-Semimecanización.</p>
<p>Os traballadores da sección de obradoiro afectados polo presente convenio percibirán en concepto de semimecanización o 15% de incremento sobre o salario base.</p>
<p>Artigo 18º.-Complemento retributivo en días festivos ou descansos.</p>
<p>A retribución nos supostos de realización de traballo en días de descanso, así como a retribución</p>
<p>dos días festivos que se traballen ou se anticipe a súa producción, efectuarase aplicando o módulo habitual de retribución (salario base, antigüidade, complemento de mecanización e anticipo de horas cando proceda), un coeficiente do 55% de incremento.</p>
<p>Artigo 19º.-Roupa de traballo.</p>
<p>Tódalas empresas afectadas polo presente convenio están obrigadas a facilitar ós seus traballadores ó inicio de cada semestre natural unha bata ou pantalón e chaqueta curta ou peza similar adecuada ó posto de traballo; o seu uso será obrigatorio.</p>
<p>Artigo 20º.-Recoñecementos médicos.</p>
<p>Tódolos traballadores da empresa terán dereito a unha revisión médica anual, que se realizará, en calquera caso, a cargo da empresa.</p>
<p>Artigo 21º.-Formación profesional.</p>
<p>As partes signatarias do presente convenio acordan promover cantas accións sexan necesarias encamiñadas ó desenvolvemento e mellora da formación profesional dos traballadores.</p>
<p>En tal sentido, e como primeira decisión ó respecto, as empresas afectadas polo presente convenio comprométense a que as ensinanzas previstas como obrigatorias no Real decreto 1992/1984, para os contratos para a formación, poidan realizarse, en canto o dito centro subsista, na escola de formación profesional existente na Asociación Provincial de Industriais de Panificación.</p>
<p>Así mesmo, os títulos e acreditacións que emita a dirección académica da escola de formación profesional en relación ós traballadores que se formen nela, terán o valor de certificado para os efectos do previsto no artigo 10 do Real decreto 1992/1984.</p>
<p>Artigo 22º.-Contratos de duración determinada (art. 15.1º.B) ET.</p>
<p>Para efectos do disposto no Real decreto 2720/1998, do 8 de xaneiro de 1999, sobre contratos de duración determinada, cando os contratos se concerten para cubrir postos en centros de traballo que non teñan a consideración de obra. Neste suposto a duración máxima do contrato poderá ser de 13,5 meses dentro dun período de 18 meses.</p>
<p>No caso de se concertaren por un período inferior a 18 meses, este poderá ser prorrogado, de común acordo entre as partes, ata o tope máximo descrito.</p>
<p>Artigo 23º.-Comisión mixta do convenio.</p>
<p>Para a interpretación, vixilancia e cumprimento do pactado por ámbalas partes neste convenio, crearase a comisión mixta de vixilancia ou interpretación, correspondendo a súa presidencia á comisión deliberadora do convenio ou persoa en quen delegue, e composta ademais por catro empresarios e igual número de traballadores.</p>
<p>Esta comisión actuará no ámbito da súa competencia, sen invadi-las esferas privativas daqueles</p>
<p>organismos e xurisdiccións que teñan unha competencia determinada e concreta, recoñecida na normativa dos convenios colectivos.</p>
<p>Acórdase que se reunirán tódolos primeiros mércores de cada mes ás 19 horas.</p>
<p>Artigo 24º.-Negociación colectiva.</p>
<p>O texto do convenio colectivo de ámbito provincial para o sector da industria de panificación é subscrito pola Asociación Provincial de Industrias de Panificación (Aproinpa) e a central sindical confederación sindical de comisiones obreras (CC.OO.), de conformidade co artigo 85, letra A, da Lei 8/1980, do 10-3-80, do Estatuto dos traballadores.</p>
<p>ANEXO I</p>
<p>Tábola salarial en vigor a partir</p>
<p>do 1 de xaneiro de 2000</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Pesetas</td></tr>
<tr><td></td></tr>
</tbody></table>
<table><tbody><tr><td>Técnicos</td><td>Salario/mes</td></tr>
<tr><td>Xefe de fabricación</td><td>91.462</td></tr>
<tr><td>Xefe de taller mecánico</td><td>89.545</td></tr>
<tr><td>Administrativos</td><td>Salario/mes</td></tr>
<tr><td>Xefe de oficina e contabilidade</td><td>91.462</td></tr>
<tr><td>Oficial administrativo</td><td>82.533</td></tr>
</tbody></table>
<table><tbody><tr><td></td></tr>
<tr><td></td></tr>
<tr><td>Categorías</td><td>Pesetas</td></tr>
<tr><td></td></tr>
</tbody></table>
<table><tbody><tr><td>Auxiliar de oficina</td><td>77.748</td></tr>
<tr><td>En panaderías totalmente mecanizadas</td><td>Pesetas/día</td></tr>
<tr><td>Axudante encargado</td><td>2.592</td></tr>
<tr><td>Amasador</td><td>2.592</td></tr>
<tr><td>Axudante amasador</td><td>2.590</td></tr>
<tr><td>Especialista, fogueiro, acendedor oficial</td><td>2.592</td></tr>
<tr><td>Mecánico de 1ª</td><td>2.592</td></tr>
<tr><td>Mecánico de 2ª</td><td>2.592</td></tr>
<tr><td>Mecánico de 3ª</td><td>2.592</td></tr>
<tr><td>Peón</td><td>2.592</td></tr>
<tr><td>Nas restantes panaderías</td><td>Pesetas/día</td></tr>
<tr><td>Mestro encargado</td><td>2.736</td></tr>
<tr><td>Oficial de pa</td><td>2.736</td></tr>
<tr><td>Oficial de masa</td><td>2.663</td></tr>
<tr><td>Oficial de mesa</td><td>2.606</td></tr>
<tr><td>Axudante</td><td>2.606</td></tr>
<tr><td>Aprendiz de primeiro ano</td><td>2.223</td></tr>
<tr><td>Aprendiz de segundo ano</td><td>2.223</td></tr>
<tr><td>Dos servicios complementarios</td><td>Pesetas/día</td></tr>
<tr><td>Mordomo</td><td>2.592</td></tr>
<tr><td>Chófer</td><td>2.722</td></tr>
<tr><td>Vendedor en establecemento</td><td>2.592</td></tr>
<tr><td>Transportador de pan a despacho</td><td>2.592</td></tr>
<tr><td>Repartidor a domicilio</td><td>2.592</td></tr>
<tr><td>Persoal de limpeza</td><td>Pesetas/hora</td></tr>
<tr><td>Persoal de limpeza</td><td>375</td></tr>
</tbody></table>
<p>ANEXO II</p>
<p>Táboa de permisos e licencias concedidos ós traballadores</p>
<table><tbody><tr><td></td></tr>
<tr><td></td></tr>
<tr><td>Motivo da licencia</td><td>Tempo
máximo</td><td>Salario</td><td>Antigüi.</td><td>Ant.
xor.</td><td>Semi
mec.</td><td>Compl.
tras.</td><td>C.
vol.</td><td>Documento acreditativo</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Falecemento de pais, avós, fillos, netos, irmáns e pais políticos</td><td>4 días naturais</td><td>Si</td><td>Si</td><td>Si</td><td>Si</td><td>Non</td><td>Si</td><td>Esquela e documentos que acredite parentesco</td></tr>
<tr><td></td></tr>
<tr><td>Enfermidade grave de pais, sogros, fillos, netos, cónxuxe, irmáns e avós</td><td>3 días naturais</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado médico especificando gravidade</td></tr>
<tr><td></td></tr>
<tr><td>Falecemento de noras, xenros, cuñados e avós políticos</td><td>1 día natural</td><td>Si</td><td>Si</td><td>Si</td><td>Si</td><td>Non</td><td>Si</td><td>Esquela e documento acreditativo parentesco</td></tr>
<tr><td></td></tr>
<tr><td>Nacemento de fillo</td><td>3 días laborais</td><td>Si</td><td>Si</td><td>Si</td><td>Si</td><td>Non</td><td>Si</td><td>Libro de familia ou certificado do xulgado</td></tr>
<tr><td></td></tr>
<tr><td>Matrimonio do traballador</td><td>15 días naturais</td><td>Si</td><td>Si</td><td>Si</td><td>Si</td><td>Non</td><td>Si</td><td>Libro fam./certif. xulgado/igrexa</td></tr>
<tr><td></td></tr>
<tr><td>Matrimonio fillos/irmáns e novas nupcias de pais</td><td>1 día natural</td><td>Si</td><td>Si</td><td>Si</td><td>Si</td><td>Non</td><td>Si</td><td>Cert. xulgado/igrexa
Parentesco. Invitación</td></tr>
<tr><td></td></tr>
<tr><td>Traslado de domicilio habitual</td><td>1 día laboral</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado do padrón</td></tr>
<tr><td></td></tr>
<tr><td>Enfermidade e consulta médica. Consulta a especialista SOE prescrita por médico de medicina xeral</td><td>Polo tempo neces. máximo 5 horas ó día</td><td>Si</td><td>Si</td><td>Si</td><td>Si</td><td>Non</td><td>Si</td><td>Copia volante médico SOE, xustificante asistencia a especialista</td></tr>
<tr><td></td></tr>
<tr><td>Consulta médico medicina xeral</td><td>4 h./día máximo</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado médico ou similar</td></tr>
<tr><td></td></tr>
<tr><td>Enfermidade con baixa oficial</td><td>3 prim. días</td><td>Si</td><td>Si</td><td>Si</td><td>Si</td><td>Non</td><td>Si</td><td>Parte de baixa</td></tr>
<tr><td></td></tr>
<tr><td>Accidente de traballo</td><td>Día de accid.</td><td>Si</td><td>Si</td><td>Si</td><td>Si</td><td>Si</td><td>Si</td><td>Xustificante serv. médico mutua patronal</td></tr>
<tr><td></td></tr>
<tr><td>Lactación</td><td>S/ Lei</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado de nacemento</td></tr>
<tr><td></td></tr>
<tr><td>Cargo sindical ou público</td><td>S/ Lei</td><td>Si</td><td>Si</td><td>Si</td><td>Si</td><td>Si</td><td>Si</td><td>Segundo caso</td></tr>
<tr><td></td></tr>
<tr><td>Licencia de carácter persoal</td><td>1 día ó año</td><td>Non</td><td>Non</td><td>Non</td><td>Non</td><td>Non</td><td>Non</td><td>Solicitar con tres días. Xustificar.</td></tr>
<tr><td></td></tr>
<tr><td>Chamada servicio militar obrigatorio ou voluntario</td><td>Tempo neces.</td><td>Si</td><td>Si</td><td>Si</td><td>Si</td><td>Non</td><td>Si</td><td>Xustificante incorporación a filas</td></tr>
<tr><td></td></tr></tbody></table>

