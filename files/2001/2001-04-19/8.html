---
date: '2001-04-19'
id: 690A
page: 5
number: 76
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 16 de abril de 2001 pola que se convoca unha Xornada sobre a
  Administración tributaria ante a fiscalidade dos negocios de dereito galego.
range: Resolución
url: 'https://www.xunta.gal/dog/Publicados/2001/20010419/Anuncio690A_gl.html'
---
<p>Dentro do plan de actividades da Escola Galega de Administración Pública para 2001 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase unha Xornada sobre a Administración tributaria ante a fiscalidade dos negocios de dereito galego, convocatoria que se desenvolverá conforme as seguintes bases:</p>
<p>1. Obxectivos.</p>
<p>Profundar nas estratexias xurídicas que debe segui-la Administración autonómica galega, na xestión, comprobación e liquidación dos tributos cedidos ou propios que tomen como presuposto o feito impoñible, actos ou negocios xurídicos propios do ordenamento galego, en especial os regulados no dereito especial.</p>
<p>2. Contido.</p>
<p>Trataranse, entre outros, estes temas:</p>
<p>-Problemática fiscal das institucións de dereito civil especial.</p>
<p>-Os tributos cedidos e os negocios de dereito galego.</p>
<p>-A tributación das institucións de dereito en Aragón.</p>
<p>-Aspectos fiscais das institucións de dereito catalán.</p>
<p>-O réxime xurídico tributario do dereito foral navarro.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: a xornada convocada desenvolverase no salón de actos da Delegación do Ministerio de Facenda na Coruña (AEAT), (r/ Comandante Fontanes, 10, 3ª planta, da citada cidade) o día 3 de maio de 2001.</p>
<p>5. Inscrición.</p>
<p>-Prazo: remata o luns, día 30 de abril de 2001.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando por teléfono, o día 2 de maio, de 10 a 14.45 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento da xornada, así como a de cancelala, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate desta xornada, a aquelas persoas inscritas que concorresen asiduamente a ela, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 16 de abril de 2001.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

