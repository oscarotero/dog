---
date: '2001-02-22'
id: 33B2
page: 2358
number: 38
agency: INSTITUTO GALEGO DE CONSUMO
section: VI. ANUNCIOS
title: >-
  Cédula do 22 de xaneiro de 2001, da Delegación Provincial da Coruña, de
  notificación da resolución de recurso ordinario, expediente sancionador
  15-987/1997, en materia de defensa do consumidor.
range: Cédula
url: 'https://www.xunta.gal/dog/Publicados/2001/20010222/Anuncio33B2_gl.html'
---
<p>De conformidade co disposto no artigo 59.4º, da Lei 30/1992, de réxime xurídico das administracións públicas e do procedemento administrativo común, do 26 de novembro (BOE do 27 de novembro), notifícaselles ás persoas mencionadas a continuación (que non puideron ser notificadas no último domicilio coñecido que así mesmo se indica) a resolución do recurso ordinario do expediente 15-987/1997, por infracción en materia de defensa do consumidor.</p>
<p>Contra a dita resolución, que é definitiva en vía administrativa, poderase interpoñer recurso contencioso-administrativo ante o xulgado do contencioso-administrativo da circunscrición onde teña vostede o seu domicilio ou teña sede o órgano autor do acto orixinario, á súa elección, de acordo co disposto no artigo 8.2.b) 4 en relación co 14.1º segunda da Lei 29/1988, do 13 de xullo, reguladora da xurisdicción contencioso-administrativa, no prazo de dous meses contados desde o día seguinte ó da súa notificación, sen prexuízo de que os interesados poidan exercer calquera outro que estimen oportuno.</p>
<p>Se non fose recorrida no devandito prazo, a sanción devirá firme e executiva, e poderá facerse efectiva en período voluntario, en calquera entidade financeira, na conta nº 3110001136 de Caixa Galicia (2091), oficina de relación con organismos (0388), Santiago de Compostela, no seguinte prazo:</p>
<p>a) As débedas notificadas entre os días un e quince de cada mes, desde a data de notificación ata o día cinco do mes seguinte ou inmediatamente hábil e posterior.</p>
<p>b) As débedas notificadas entre os días dezaseis e derradeiro de cada mes, desde a data de notificación ata o día vinte do mes seguinte ou o inmediatamente hábil e posterior.</p>
<p>Expediente: 15-987/1997.</p>
<p>Denunciado: Mariscos Pedro Madruga, S.L.</p>
<p>Domicilio: r/ Bautizados, nº 15, 15701 Santiago de Compostela.</p>
<p>Sanción e motivos: 50.000 pesetas (cincuenta mil pesetas), por cobro indebido e outras.</p>
<p>Data da resolución: 28-5-1998.</p>
<p>A Coruña, 22 de xaneiro de 2001.</p>
<p>Jesús Espada Martínez</p>
<p>Delegado provincial da Coruña</p>

