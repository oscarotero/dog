---
date: '2001-04-11'
id: 64EE
page: 4
number: 72
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 23 de marzo de 2001 pola que se convocan seis cursos e oito
  xornadas de formación en materia de consumo.
range: Resolución
url: 'https://www.xunta.gal/dog/Publicados/2001/20010411/Anuncio64EE_gl.html'
---
<p>No uso das atribucións outorgadas pola Lei 4/1987, do 27 de maio, de creación da Escola Galega de Administración Pública, e pola Lei 10/1989, do 10 de xullo, de modificación da anterior, convócanse, en colaboración co Instituto Galego de Consumo os cursos e xornadas indicados no anexo I desta resolución, que se desenvolverán de conformidade coas seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos e xornadas deberá presentar, cuberta en tódolos epígrafes que correspondan, a instancia que, como modelo, se recolle no anexo II desta resolución.</p>
<p>2. A falsidade ou a ocultación de datos esenciais para a selección dos aspirantes dará lugar á exclusión automática do curso que se solicita, así como á imposibilidade de participar en ningún curso no ano seguinte.</p>
<p>3. O prazo de presentación de instancias será de quince días contados desde o seguinte ó da publicación desta resolución.</p>
<p>4. As solicitudes de admisión ó curso axustaranse ó modelo recollido no anexo II desta resolución e dirixiranse á Escola Galega de Administración Pública; polígono das Fontiñas, rúa de Madrid, 2-4, 15707, Santiago de Compostela. As instancias presentaranse no Rexistro da EGAP, pero poderanse utilizar, así mesmo, os sistemas previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Admitiranse tamén incricións por telefax: 981 54 63 30.</p>
<p>Segunda.-Acceso ás actividades.</p>
<p>Poderá participa-lo persoal que cumpra os requisitos específicos esixidos para cada actividade do referido anexo I.</p>
<p>Terceira.-Selección.</p>
<p>1. Os criterios de selectivos que se utilizarán serán os recollidos no anexo I para cada unha das actividades programadas.</p>
<p>2. As relacións de seleccionados para participar nos cursos publicaranse nos taboleiros de anuncios da EGAP e do Centro de Información Administrativa e Atención ó Cidadán e, se é o caso, nas delegacións provinciais da Consellería da Presidencia e Administración Pública.</p>
<p>Cuarta.-Certificado de asistencia.</p>
<p>Outorgaráselles certificado de asistencia ós alumnos que participen con regularidade nas actividades programadas. É obrigatoria a asistencia e a puntualidade a tódalas sesións previstas dos cursos. Toda inasistencia á clase deberá ser xustificada debidamente polo interesado, aínda que a falta de asistencia, mesmo se é xustificada, a máis do 15% das horas lectivas programadas impedirá a expedición das correspondentes certificacións de participación e dará lugar á baixa no curso coa perda de tódolos dereitos.</p>
<p>Quinta.-Modificacións.</p>
<p>1. A EGAP poderá modifica-lo desenvolvemento das actividades anunciadas co fin de adaptalas ás necesidades da Administración, así como ás distintas continxencias que poidan xurdir.</p>
<p>2. No suposto de que o número de instancias recibidas sexa inferior ó 50% das prazas convocadas, a EGAP reserva para si o dereito a suspende-la realización do curso de que se trate, utilizando para estes efectos os medios de notificación ós interesados previstos na normativa vixente.</p>
<p>Santiago de Compostela, 23 de marzo de 2001.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO I</p>
<p>Xornadas sobre campañas de Inspección 2001.</p>
<p>1. Obxectivos.</p>
<p>Análise das estratexias de actuación e unificación de criterios no desenvolvemento das campañas de inspección do IGC nacionais e autonómicas para o ano 2001.</p>
<p>2. Destinatarios.</p>
<p>Responsables de control de mercado da Comunidade Autónoma galega.</p>
<p>3. Desenvolvemento.</p>
<p>3.1. N.º de edicións: 8.</p>
<p>3.2. Duración: 4 horas cada edición.</p>
<p>3.3. Lugares: nas catro capitais de provincia.</p>
<p>3.4. Datas: abril e setembro.</p>
<p>3.5. Horario: das 10 ás 14 horas.</p>
<p>4. Contido.</p>
<p>Análise dos protocolos das campañas de inspección autonómicas e nacionais.</p>
<p>Curso: cuestións técnicas e ilegalidades nas vivendas.</p>
<p>1. Obxectivos.</p>
<p>Ofrecerlles coñecementos ós inspectores de consumo sobre determinados aspectos técnicos relacionados coas vivendas, no desenvolvemento das visitas de inspección.</p>
<p>2. Destinatarios.</p>
<p>Persoal do IGC con responsabilidades en control de mercado.</p>
<p>3. Desenvolvemento.</p>
<p>3.1. Nº de edicións: 4.</p>
<p>3.2. Duración: 12 horas cada edición.</p>
<p>3.3. Lugares e datas de realización:</p>
<p>A Coruña: 6 e 7 de xuño.</p>
<p>Lugo: 13 e 14 de xuño.</p>
<p>Ourense: 20 e 21 de xuño.</p>
<p>Pontevedra: 27 e 28 de xuño.</p>
<p>3.4. Horario: das 10 ás 14 horas e de 16 a 18 horas.</p>
<p>4. Contido.</p>
<p>Normativa técnica aplicable ás vivendas, e coñecemento das técnicas necesarias para a súa aplicación. Interpretación de planos, medicións e cuestións técnicas. Análise das demandas e reclamacións máis frecuentes sobre cuestións ilegais.</p>
<p>Curso: Formación de formadores.</p>
<p>1. Obxectivos.</p>
<p>Achegar coñecementos e desenvolve-las habilidades dos participantes de cara á programación e realización de actividades formativas.</p>
<p>Dominar técnicas de dinámica de grupos para conseguir un ambiente de colaboración.</p>
<p>2. Destinatarios.</p>
<p>Profesionais da educación do consumidor que realizan actividades de formación de xeito habitual.</p>
<p>3. Desenvolvemento.</p>
<p>3.1. Nº de edicións: 1.</p>
<p>3.2. Duración: 30 horas.</p>
<p>3.3. Lugar: Santiago de Compostela (EGAP).</p>
<p>3.4. Datas de realización: 18 ó 22 de xuño.</p>
<p>3.5. Horario: das 10 ás 14 horas e das 16 ás 18 horas.</p>
<p>4. Contido.</p>
<p>Técnicas de comunicación. Dinámica de grupos. Utilización das ferramentas de apoio á comunicación. Prácticas e gravación en vídeo das intervencións.</p>
<p>Curso: o euro.</p>
<p>1. Obxectivos.</p>
<p>Determina-la situación actual dos consumidores galegos de cara á próxima implantación da moeda única, e avalia-las actuacións levadas a cabo durante o período transitorio.</p>
<p>2. Destinatarios.</p>
<p>Persoal das administracións autonómica e local e das organizacións de consumidores con responsabilidade na información e formación do consumidor.</p>
<p>3. Desenvolvemento.</p>
<p>3.1. N.º de edicións: 2.</p>
<p>3.2. Duración: 8 horas cada edición.</p>
<p>3.3. Lugares: Santiago de Compostela</p>
<p>3.4. Datas de realización: 25 de setembro; 28 de novembro.</p>
<p>3.5. Horario: das 9 ás 14 horas e das 16 ás 19 horas.</p>
<p>4. Contido.</p>
<p>Determina-la situación dos consumidores de cara á implantación do euro. Balance das actividades levadas a cabo durante o período transitorio. Actuacións necesarias durante o período de convivencia das dúas moedas.</p>
<p>Curso: información ó consumidor.</p>
<p>1. Obxectivos.</p>
<p>Formación do persoal das administracións públicas en materia de información ó consumidor e usuario.</p>
<p>2. Destinatarios.</p>
<p>Persoal de IGC con responsabilidade en control de mercado e atención ó consumidor, e persoal das oficinas municipais de información ó consumidor, e das organizacións de consumidores con responsabilidades no eido da información e protección do consumidor.</p>
<p>3. Desenvolvemento.</p>
<p>3.1. Nº de edicións: 4.</p>
<p>3.2. Duración: 10 horas cada edición.</p>
<p>3.3. Lugares e datas de realización:</p>
<p>A Coruña: 30 e 31 de outubro.</p>
<p>Lugo: 6 e 7 de novembro.</p>
<p>Ourense: 8 e 9 de novembro.</p>
<p>Pontevedra: 13 e 14 de novembro.</p>
<p>3.4. Horario: das 10 ás 13 horas e das 16 ás 18 horas.</p>
<p>4. Contido.</p>
<p>A información ó consumidor. A mediación. As reclamacións e denuncias: recepción, tramitación e resolución.</p>
<p>Curso: arbitraxe de consumo.</p>
<p>1. Obxectivos.</p>
<p>Proporcionar coñecementos técnicos e xurídicos que favorezan o desenvolvemento do labor arbitral de consumo.</p>
<p>2. Destinatarios.</p>
<p>Persoal da Xunta de Galicia, das organizacións de consumidores, e das organizacións empresariais que actúen ou poidan actuar como árbitros nos distintos colexios arbitrais de Consumo da Comunidade Autónoma.</p>
<p>3. Desenvolvemento.</p>
<p>3.1. Nº de edicións: 2.</p>
<p>3.2. Duración: 10 horas cada edición.</p>
<p>3.3. Lugares e datas de realización:</p>
<p>A Coruña: 21 ó 25 de maio.</p>
<p>Vigo: 17 ó 21 de setembro.</p>
<p>3.4. Horario: das 19.30 horas ás 21.30 horas.</p>
<p>4. Contido.</p>
<p>Aspectos xurídicos nas reclamacións do sector téxtil. Análises periciais. Problemáticas máis frecuentes nas reclamacións do sector. Aspectos prácticos que se van realizar nunha tinturería.</p>
<p>Curso: garantías e reparacións de automóbiles.</p>
<p>1. Obxectivos.</p>
<p>Estudia-la regulamentación xeral e específica das garantías na compra dos automóbiles. Analiza-la regulamentación xeral e específica nos servicios técnicos de reparación de automóbiles.</p>
<p>2. Destinatarios.</p>
<p>Persoal das administracións autonómica e local e das organizacións de consumidores con responsabilidades na información e protección do consumidor.</p>
<p>3. Desenvolvemento.</p>
<p>3.1. Nº de edicións: 1.</p>
<p>3.2. Duración: 12 horas.</p>
<p>3.3. Lugares e datas de realización:</p>
<p>Santiago de Compostela (EGAP): 8 e 9 de maio.</p>
<p>3.4. Horario: das 10 ás 14 horas e das 16 ás 18 horas.</p>
<p>4. Contido.</p>
<p>Normativa xeral e específica. Aspectos legais das garantías. Condicións dos establecementos, e técnicas de reparación. Tramitación das denuncias e reclamacións.</p>

