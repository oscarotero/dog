---
date: '2001-07-17'
id: BB4A
page: 9
number: 138
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de xuño de 2001 pola que se autoriza a baixa da escola de música
  Adesa, de Samos (Lugo), no Rexistro de Escolas de Música e Danza da Comunidade
  Autónoma de Galicia.
range: Orde
url: 'https://www.xunta.gal/dog/Publicados/2001/20010717/AnuncioBB4A_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse, en escolas específicas, estudios de música ou danza, que en ningún caso poderán conducir á obtención de títulos con</p>
<p>validez académica ou profesional. Así mesmo, a Orde do 11 de marzo de 1993 (DOG do 22 de abril), regula as condicións de creación e funcionamento destas escolas na Comunidade Autónoma de Galicia.</p>
<p>Por outra banda, o Decreto 213/1998, do 10 de xullo (DOG do 23 de xullo, establece no seu artigo 1 que lle corresponden á Consellería de Educación e Ordenación Universitaria as competencias e funcións en materia de planificación, regulación e administración do ensino en toda a súa extensión.</p>
<p>A escola de música Adesa, de Samos (Lugo), foi inscrita no Rexistro de Escolas de Música e Danza da Comunidade Autónoma de Galicia pola Orde do 27 de setembro de 1996 (Diario Oficial de Galicia do 7 de novembro).</p>
<p>A asociación para o desenvolvemento de Samos (Adesa), titular desta escola de música, solicita a baixa no citado rexistro por cesamento das súas actividades.</p>
<p>A Delegación Provincial da Consellería de Educación e Ordenación Universitaria de Lugo informa favorablemente sobre esta petición.</p>
<p>Cumpridos tódolos trámites regulamentarios e tendo en conta o anteriormente exposto, esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la baixa no Rexistro de Escolas de Música e Danza da Comunidade Autónoma de Galicia da escola de música Adesa, de Samos (Lugo), segundo os datos que figuran no anexo a esta orde.</p>
<p>Segundo.-A presente orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14 de xaneiro), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administativa (BOE do 14 de xullo).</p>
<p>Santiago de Compostela, 14 de xuño de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Lugo.</p>
<p>Concello: Samos.</p>
<p>Localidade: Samos.</p>
<p>Enderezo: praza de España, 3. Antiga casa do concello.</p>
<p>Código do centro: 27016583.</p>
<p>Titular: asociación para o desenvolvemento de Samos.</p>
<p>Denominación xenérica: escola de música.</p>
<p>Denominación específicia: Adesa.</p>
<p>Autorización de baixa no Rexisto de Escola de Música e Danza da Comunidade Autónoma de Galicia por cesamento de actividades.</p>

