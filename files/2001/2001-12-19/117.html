---
date: '2001-12-19'
id: 14C06
page: 16
number: 244
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 10 de decembro de 2001, da División de Recursos Económicos, pola
  que se anuncia concurso, polo procedemento aberto, tramitación anticipada de
  gasto e trámite de urxencia para a contratación de servicios de transporte
  sanitario para altas hospitalarias, urxencias non ingresadas e traslados
  interhospitalarios do Complexo Hospitalario Universitario de Santiago de
  Compostela.
range: Resolución
url: 'https://www.xunta.gal/dog/Publicados/2001/20011219/Anuncio14C06_gl.html'
---
<p>1. Entidade adxudicataria. Servicio Galego de Saúde. División de Recursos Económicos. Subdirección Xeral de Orzamentos; edificio administrativo San Lázaro, 2ª planta. Teléfono: 981 54 27 78; fax: 981 54 27 62. Santiago de Compostela.</p>
<p>2. Obxecto do contrato. A contratación de servicios de transporte sanitario para altas hospitalarias, urxencias non ingresadas e traslados interhospitalarios do Complexo Hospitalario Universitario de Santiago de Compostela.</p>
<p>3. Tramitación, procedemento e forma de adxudicación. Concurso polo procedemento aberto, tramitación anticipada de gasto e trámite de urxencia.</p>
<p>4. Orzamento base de licitación. Importe máximo anual previsto de douscentos corenta e nove mil catrocentos vinte euros (249.420 euros).</p>
<p>5. Fianzas e garantías. Fíxase unha fianza definitiva por importe de nove mil novecentos setenta e seis euros (9.976 euros/1.659.867 pesetas).</p>
<p>6. Documentos de interese para os licitadores. Os pregos de cláusulas administrativas particulares e prescricións técnicas pódense solicitar na División de Recursos Económicos (Servicio de Xestión de Concertos e Recursos Propios); edificio administrativo San Lázaro, 2ª planta, Santiago de Compostela, en días laborables desde as 9 ata as 14 horas.</p>
<p>7. Solvencia económico-financeira e técnica. Acredítase conforme o establecido nos puntos 4 e 5 da folla de especificacións do prego de cláusulas administrativas particulares.</p>
<p>8. Criterios de adxudicación. Os establecidos no punto 6 da folla de especificacións do prego de cláusulas administrativas particulares.</p>
<p>9. a) Prazo e lugar de presentación das proposicións. As proposicións presentaranse antes das 14 horas do oitavo día natural a partir do seguinte ó da publicación desta resolución no DOG, e segundo establece o punto 5.2 do prego de cláusulas administrativas particulares.</p>
<p>b) Documentación que deberán presenta-los licitadores. Os documentos que figuran no prego de cláusulas administrativas particulares e na forma que nel se sinala.</p>
<p>10. Data de apertura das proposicións. A apertura das proposicións admitidas será realizada pola mesa de contratación, reunida en acto público na sala de xuntas 2-1 do Sergas (2ª planta), a partir das 9.30 horas do quinto día natural, contado a partir</p>
<p>do seguinte a aquel no que finalice o prazo de presentación de ofertas; no caso de que o dito día coincida en sábado ou festivo, a apertura das proposicións terá lugar o seguinte día hábil.</p>
<p>11. Anuncios. Os anuncios deste concurso serán por conta do adxudicatario do contrato.</p>
<p>Santiago de Compostela, 10 de decembro de 2001.</p>
<p>Antonio Fernández-Campa García-Bernardo</p>
<p>Director xeral da División de Recursos Económicos</p>

