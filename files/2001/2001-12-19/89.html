---
date: '2001-12-19'
id: 14B8E
page: 16
number: 244
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 399/2001, do 11 de decembro, polo que se acepta a cesión a título
  gratuíto dun predio de 138 metros cadrados, propiedade do Concello da Coruña,
  que se vai a engadir a outro de 5.102 metros cadrados, con destino á
  construcción dun centro de saúde en Matogrande (A Coruña).
range: Decreto
url: 'https://www.xunta.gal/dog/Publicados/2001/20011219/Anuncio14B8E_gl.html'
---
<p>O Pleno do Concello da Coruña, en sesión que tivo lugar o 18 de outubro de 1999, acordou cederlle gratuitamente ó Servicio Galego de Saúde unha superficie de 5.102 metros cadrados para a construcción dun centro de saúde, a cal foi aceptada polo Consello da Xunta polo Decreto 95/2000, do 6 de abril (DOG nº 79, do 25 de abril). Posteriormente, mediante acordo plenario do 23 de abril de 2001 cédense ó dito organismo 138 metros cadrados mais para engadi-los anteriores.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto. Por outra banda, o artigo 23.1º da mesma lei establece que non poderán adquirirse bens ou dereitos a título lucrativo cando o valor global dos gravames, cargas e afeccións impostas sobre eles supera o seu valor intrínseco. Non se considerarán carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde, e logo de deliberación do Consello da Xunta de Galicia na súa reunión do día once de decembro de dous mil un,</p>
<p>DISPOÑO:</p>
<p>Artigo 1º</p>
<p>1. Acéptase a cesión a título gratuíto dun predio feito polo Concello da Coruña a favor do Servicio Galego de Saúde, para engadir a outro de 5.102 metros cadrados, cedido con anterioridade con destino á construcción dun centro de saúde en Matogrande.</p>
<p>2. A parcela que se acepta ten unha superficie de 138 metros cadrados e figura inscrita no Rexistro da Propiedade da Coruña nº 6 no tomo 1.551, libro 22, folio 1, predio 661, sección; as súas estremas son as seguintes:</p>
<p>-Norte: ronda Camilo José Cela, separa do terreo do Barrio das Flores.</p>
<p>-Sur: r/ Sebastián Martínez-Risco, separa do Colexio Liceo La Paz.</p>
<p>-Leste: resto do predio matriz-predio rexistral nº 63999, nº rexistro: 2.</p>
<p>-Oeste: predio adquirido polo Decreto 95/2000, do 6 de abril, hoxe parcela catastral 8692002.</p>
<p>Artigo 2º</p>
<p>O inmoble acéptase segundo o establecido nos artigos 23.1º da Lei 3/1985, do 12 de abril, do patrimonio da Comunidade Autónoma, e 38 do seu regulamento, e destinarase á construcción dun novo centro de saúde en Matogrande (A Coruña).</p>
<p>Artigo 3º</p>
<p>O Servicio Galego de Saúde, a través do seu órgano competente, procederá a formalización da aceptación no correspondente documento público, integrándose no seu patrimonio propio.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, once de decembro de dous mil un.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE CARBALLO</p>

