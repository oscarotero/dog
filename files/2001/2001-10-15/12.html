---
date: '2001-10-15'
id: 1013E
page: 13
number: 199
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (491/2001).
range: Edicto
url: 'https://www.xunta.gal/dog/Publicados/2001/20011015/Anuncio1013E_gl.html'
---
<p>Rafael González Alió, secretario do Xulgado do Social número un dos de Lugo, dou fe e testemuño de que nos autos de xuízo número 491/2001, seguidos por instancia de Manuel Andrade Villa e outro contra a empresa Talleres Meilán, S.L. e outro sobre extinción contractual, foi dictada a sentencia que ten como encabezamento e parte dispositiva o seguinte:</p>
<p>«Sentencia. En Lugo, o vintecatro de xullo do ano dous mil un. Vistos, por Mª de los Ángeles Andrés Vega, maxistrada-xuíza do Xulgado do Social número un dos de Lugo, os presentes autos de xuízo verbal nº 491/2001, sobre extinción contractual, no que son partes como demandantes Manuel Andrade Villar e Manuel María Gallego Sandar, asistidos do letrado Germán Vázquez Díaz e como demandados José Villar Aira, asistido do letrado Jesús Antonio Amarelo Fernández, non comparece a empresa Talleres Meilán, S.L., a pesar de estar citada en legal forma.</p>
<p>Decido que estimando a demanda sobre resolución de contrato deducida por Manuel Andrade Villar e Manuel María Gallego Sandar, contra a empresa Talleres Meilán, S.L., debo declarar e declaro extinguida por vontade dos traballadores a relación laboral que os vinculaba coa citada empresa, desde a data da presente resolución, así como o dereito a percibir unha indemnización respectiva de sete millóns cento setenta mil oitocentas trinta e seis pesetas (170.836 pesetas) e sete millóns setecentas unha mil duascentas corenta e seis pesetas (7.701.246 pesetas), condenando a patronal accionada ó seu respectivo aboamento a favor dos demandantes. Téñense por desistidos os demandantes da demanda respecto de José Villar Aira.</p>
<p>Notifíquese esta sentencia ás partes, coa advertencia de que, contra ela cabe interpoñer recurso de suplicación para ante a Sala do Social do Tribunal Superior de Xustiza de Galicia, A Coruña, dentro dos cinco días seguintes ó da súa notificación, por conducto deste Xulgado do Social, logo do depósito das cantidades obxecto de condena, e cos requisitos esixidos no artigo 189 e seguintes do texto refundido da Lei de procedemento laboral e, en especial, o disposto no seu artigo 228, consistente en que será indispensable que o recorrente que non gozase do beneficio de xustiza gratuíta acredite, ó anuncia-lo recurso de suplicación, ter consignado na conta de depósitos e consignacións nº 2322-69, número de autos 491/2001, que este xulgado do social ten aberta no Banco de Bilbao Vizcaya desta cidade, rúa da Raíña, nº 1 a cantidade obxecto da condena, podendo substituírse a consignación en metálico polo aseguramento mediante aval bancario, no que deberá facerse consta-la responsabilidade </p>
<p>solidaria do avalista. O xustificante de consignación en metálico ou, se é o caso, o documento de aseguramento, nos que</p>
<p>deberá consta-lo número de procedemento, quedará baixo a custodia do secretario, que expedirá testemuño deles para a súa unión ós autos, facilitando o oportuno recibo, mailo depósito de 25.000 pesetas prevido para esta clase de recursos que deberá constituírse na mesma conta número 2322-65, número de autos 491/2001, do Banco Bilbao Vizcaya, que para o efecto e baixo a denominación de recurso de suplicación existe, debendo entregarse os xustificantes na secretaría deste xulgado, ó tempo de interpoñe-lo recurso, caso de se-la empresa demandada condenada quen o interpuxese, de conformidade co disposto no artigo 227 do referido texto legal.</p>
<p>Así, por esta miña sentencia definitiva, pronúncioo, mándoo e asínoo. Mª de los Ángeles Andrés Vega. Rubricado.</p>
<p>Publicación.</p>
<p>Lida e publicada foi a anterior sentencia pola maxistrada que a subscribe, atopándose celebrando audiencia pública no día da súa data, do que eu secretario certifico. Rafael González Alió. Rubricado».</p>
<p>Concorda ben e fielmente co orixinal e para que sirva de notificación en forma á empresa Talleres Meilán, S.L., en ignorado paradoiro, expido e asino o presente edicto para a súa inserción no Diario Oficial de Galicia, en Lugo, o catro de setembro de dous mil un.</p>
<p>Rubricado</p>

