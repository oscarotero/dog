---
date: '2001-05-21'
id: '8616'
page: 6
number: 96
agency: CONCELLO DE ORTIGUEIRA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010521/Anuncio8616_gl.html'
---
<p>O decreto do Consello da Xunta de Galicia 93/2001, do 19 de abril (DOG nº 88 do 8 de maio), declarou a urxente ocupación, para os efectos de expropiación forzosa polo Concello de Ortigueira (A Coruña), dos bens e dereitos necesarios para a realización das obras do proxecto de mellora ambiental do bordo fluvial da ría de Ortigueira, tramo Santa Marta-Morouzos.</p>
<p>En cumprimento do disposto no artigo 52.2º da Lei da expropiación forzosa, o Concello de Ortigueira convoca os titulares dos bens e dereitos afectados para que comparezan o día once de xuño de dous mil un (luns), ás dez horas, e na casa do concello, sita na praza Isabel II, s/n da vila de Ortigueira, sen prexuízo de desprazarse ós predios obxecto de expropiación se así se solicitase, co fin de redacta-las actas previas á ocupación.</p>
<p>A este acto deberán acudi-los propietarios afectados, persoalmente ou representados por persoa debidamente autorizada, presentando os documentos acreditativos da titularidade dos bens e o documento nacional de identidade. Poden asistir acompañados, se o consideran oportuno e pola súa conta, dos seus peritos ou dun notario.</p>
<p>A lista de propietarios afectados atópase exposta ó público no taboleiro de edictos do concello, xunto co presente anuncio.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan destes de conformidade co artigo 5 da citada Lei de expropiación forzosa.</p>
<p>Ata o levantamento das actas previas ás ocupacións, os interesados poderán formular por escrito cantas alegacións coiden pertinentes, para os únicos efectos de emendar erros na relación de bens e titulares afectados pola urxente ocupación.</p>
<p>Ortigueira, 11 de maio de 2001.</p>
<p>Antonio Campo Fernández</p>
<p>Alcalde</p>

