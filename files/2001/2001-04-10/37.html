---
date: '2001-04-10'
id: '6462'
page: 4
number: 71
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 9 de marzo de 2001 pola que se lle notifica a Celso Neira Caínzos a
  resolución de pleno dereito do contrato da súa vivenda (expediente C 1IV78,
  conta 22).
range: Cédula
url: 'https://www.xunta.gal/dog/Publicados/2001/20010410/Anuncio6462_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, intentada a notificación no domicilio do interesado (rúa Enrique Granados, bloque 41, portal 4-1º B, en Ferrol), sen que se puidese practicar, notifícaselle a Celso Neira Caínzos a resolución do director xeral do IGVS do 14 de febreiro de 2001, pola que se acorda a resolución de pleno dereito do contrato relativo á vivenda de protección oficial da que é adxudicatario, recaída no procedemento de desafiuzamento administrativo por falta de pagamento.</p>
<p>Contra a citada resolución que non é definitiva na vía administrativa cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes contado desde o día seguinte ó da presente notificación, conforme o que establecen os artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992 modificada pola Lei 4/1999, transcríbese o texto íntegro da dita resolución:</p>
<p>«Expediente de desafiuzamento administrativo</p>
<p>Resolución</p>
<p>Visto o expediente de desafiuzamento administrativo seguido contra Celso Neira Caínzos, beneficiario da vivenda obxecto da presente resolución, situada na rúa Enrique Granados, bloque 41, portal 4-1º B, polígono de Caranza, na cidade de Ferrol (A Coruña), correspondente ó:</p>
<p>Expediente: C 1IV78, conta 22, por incumprimento do contrato en canto á falta de pagamento das cotas, con infracción do réxime que regula as vivendas de protección oficial de promoción pública.</p>
<p>Tendo en conta os seguintes:</p>
<p>Feitos</p>
<p>1. Que a entidade colaboradora na xestión e recadación de vivendas da Xunta de Galicia emite certificado no que se comproba a falta de pagamento dos recibos pendentes por un importe total que ascende a 1.249.778 pesetas, na data 29 de xaneiro de 1999.</p>
<p>2. Con data do 16 de xuño de 1999, fíxoselle requirimento de pagamento pola devandita cantidade, o dito requirimento non puido ser notificado persoalmente ó interesado, polo que se publicou no DOG de data 4 de agosto de 1999 e, así mesmo, publicado no taboleiro oficial de edictos do Concello de Ferrol, conforme o establecido no artigo 59.4º da Lei 30/1992, do 26 de novembro.</p>
<p>3. O 11 de xaneiro de 2001, a débeda ascende a 1.431.482 pesetas, por non pagamento dos recibos seguintes: decembro/83 a xaneiro/2001.</p>
<p>Fundamentos de dereito.</p>
<p>1. É competente para a resolución do presente expediente o director xeral do Instituto Galego da Vivenda e Solo, de acordo co disposto no Decreto 70/1997, de estructura orgánica deste organismo, modificado polo Decreto 258/1999, do 17 de setembro.</p>
<p>2. Os feitos denunciados constitúen causa legal suficiente de resolución do contrato, desafiuzamento e lanzamento da vivenda.</p>
<p>3. Na tramitación do expediente observáronse as normas vixentes contidas nos artigos 138 a 144 do Regulamento de VPO, Decreto 2114/1968, do 24 de xullo, artigo 30 do texto refundido de VPO, Real decreto 2960/1976, do 12 de novembro, artigos 58, 59 e 96.3º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e artigo 8.5º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vistos os preceptos legais invocados e demais normas de aplicación xeral,</p>
<p>RESOLVO:</p>
<p>1. Acorda-la resolución de pleno dereito do contrato e o lanzamento da vivenda, que levará a cabo</p>
<p>o funcionario do IGVS que se designe e o representante da entidade colaboradora Hnos. Alonso Garrán, S.L. que se designe, con credencial para o efecto subscrita e asinada polo director xeral do IGVS e coa preceptiva autorización xudicial para a entrada no domicilio de particulares na execución forzosa de actos da Administración, incorporada ó expediente e co auxilio das forzas de seguridade do Estado, autonómicas ou locais.</p>
<p>Advírteselle ó interesado, que de conformidade co establecido no Regulamento de VPO, poderá evita-lo lanzamento aboando o total da débeda coa recarga do 10% no prazo de quince días hábiles a partir do seguinte a aquel no que teña lugar a notificación ou publicación e achegando xustificante de atoparse ó día coa comunidade de propietarios.</p>
<p>2. A resolución en firme do contrato levará consigo a prohibición para contratar coa Administración nos termos previstos no artigo 20 c) da Lei 13/1995, do 18 de maio, de contratos das administracións públicas, modificada pola Lei 53/1999, do 28 de decembro.</p>
<p>Notifíqueselles a presente resolución ós interesados con expresión dos recursos legais que procedan.</p>
<p>En Santiago de Compostela o 14 de febreiro de 2001. José Antonio Redondo López, director xeral do Instituto Galego da Vivenda e Solo».</p>
<p>Santiago de Compostela, 9 de marzo de 2001.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>

