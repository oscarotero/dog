---
date: '2001-04-10'
id: '6442'
page: 4
number: 71
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 8 de febreiro de 2001 pola que se lle outorga a Rivas Tomé, S.L.
  permiso de actividade para a posta en funcionamento dun establecemento
  auxiliar de cultivos mariños no peirao de Porcillán, municipio de Ribadeo
  (Lugo).
range: Resolución
url: 'https://www.xunta.gal/dog/Publicados/2001/20010410/Anuncio6442_gl.html'
---
<p>Examinado o expediente instruído para efectos de outorgamento do permiso de actividade para a explotación dunha cetaria, apreciáronse os seguintes</p>
<p>Feitos:</p>
<p>Primeiro.-Mediante escrito do 27 de marzo de 2000, Manuel Rivas Tojal, con DNI: 376.549.986-Y, en representación de Rivas Tomé, S.L., con CIF: B-27.036.482, solicitou permiso de actividade para a explotación dunha cetaria no peirao de Porcillán, nº 6, baixo, municipio de Ribadeo, provincia de Lugo.</p>
<p>Segundo.-O interesado achegou a documentación requirida para a tramitación deste tipo de establecementos.</p>
<p>Terceiro.-No expediente consta a seguinte documentación, referida ó resultado da información pública e oficial:</p>
<p>-Anuncio de información pública, inserido no BOP de Lugo.</p>
<p>-Informe técnico biolóxico.</p>
<p>-Informe da delegación provincial da Consellería de Sanidade e Servicios Sociais.</p>
<p>-Informe urbanístico do Concello de Ribadeo.</p>
<p>-Informe xurídico do Servicio Técnico-Xurídico.</p>
<p>Fundamentos de dereito:</p>
<p>Este órgano é competente para resolve-lo expediente, de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo de 2000, pola que se regula o procedemento para o outorgamento do permiso de actividade para establecementos de</p>
<p>cultivos mariños e auxiliares na zona terrestre (DOG nº 67).</p>
<p>Examinadas as disposicións citadas, por proposta de resolución da Delegación Territorial de Lugo, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgar a Rivas Tomé, S.L., con CIF: B-27.036.482, permiso de actividade para a posta en funcionamento e explotación do establecemento auxiliar de cultivos mariños que se indica a continuación:</p>
<p>-Tipo: cetaria.</p>
<p>-Nome: Rivas Tomé, S.L.</p>
<p>-Actividade: estabulación.</p>
<p>-Especies:</p>
<p>Nécora (Necora puber).</p>
<p>Boi (Cancer pagurus).</p>
<p>Centola (Maja squinado).</p>
<p>Lumbrigante (Homarus gammarus).</p>
<p>Lagosta: (Palinurus elephas).</p>
<p>Santiaguiño (Scyllarus arctus).</p>
<p>Cigala (Nephrops norvegicus).</p>
<p>Camarón (Palaemon adspersus).</p>
<p>-Situación: peirao de Porcillán, nº 6, baixo, municipio de Ribadeo, provincia de Lugo.</p>
<p>-Superficies:</p>
<p>Dominio privado: 25 m.</p>
<p>-Características das instalacións:</p>
<p>Naves: nº: 1, superficie: 25 m.</p>
<p>Piscinas: nº: 3, superficie: 2,25 m c/u.</p>
<p>Baixo as seguintes condicións:</p>
<p>Primeira.-O permiso de actividade outórgase por un prazo de dez (10) anos, que se contarán a partir do día seguinte ó da publicación da resolución no DOG. Poderá prorrogarse por períodos máximos de outros dez anos, logo de petición do interesado dentro dos 60 días anteriores ó vencemento da súa vixencia.</p>
<p>Segunda.-As obras e instalacións, que poderán dar comezo no momento no que o titular dispoña das autorizacións preceptivas dos distintos organismos competentes na materia, levaranse a cabo con adecuación ó proxecto subscrito o 10 de marzo de 2000 polo arquitecto técnico José Martínez Mantaras, titulado Proxecto de Instalación dunha Cetaria en Ribadeo, e deberán quedar totalmente rematadas no prazo dun ano, contado desde o día seguinte ó da publicación da presente resolución.</p>
<p>Terceira.-Á execución das obras e instalacións e ó inicio da actividade seralles de aplicación o disposto nos artigos 5 e 6 da Orde do 27 de marzo de 2000 citada.</p>
<p>Cuarta.-O establecemento non poderá destinarse a usos distintos dos autorizados. Baixo ningún concepto se poderán modifica-las instalacións sen permiso expreso desta consellería.</p>
<p>Quinta.-O permiso de actividade ó que se refire esta resolución extinguirase polo incumprimento dalgunha das condicións dela, polo remate do arrendamento do local onde se empraza o establecemento e nos casos previstos no artigo 72, da Lei 6/1993, de pesca de Galicia, e no Decreto 193/1997, do 5 de xuño.</p>
<p>Sexta.-O outorgamento deste permiso de actividade non exime o seu titular da obtención das licencias, permisos e autorizacións legalmente procedentes.</p>
<p>Sétima.-O titular xustificará o pagamento á Facenda pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó acto do dito imposto, feita pola delegación de Facenda ou oficina liquidadora correspondente.</p>
<p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contecioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, de 26 de novembro, modificada por Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 8 de febreiro de 2001.</p>
<p>P.O. (17-12-1997, DOG nº 246, do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

