---
date: '2001-04-10'
id: '6452'
page: 4
number: 71
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 5 de marzo de 2001, do Xurado Provincial de Montes Veciñais en Man
  Común de Lugo, polo que se inicia a tramitación do expediente 1/2001, de
  clasificación dun monte desta provincia.
range: Edicto
url: 'https://www.xunta.gal/dog/Publicados/2001/20010410/Anuncio6452_gl.html'
---
<p>Perante este Xurado Provincial de Montes veciñais en Man Común tramítase o expediente de clasificación do monte coas características que a seguir se indican:</p>
<p>Expediente número: 1/2001.</p>
<p>Denominación: monte Costa e Pena do Castelo.</p>
<p>Comunidade propietaria: veciños dos lugares de Lieiro e Castelo.</p>
<p>Parroquia: Lieiro.</p>
<p>Concello: Cervo.</p>
<p>Superficie: 17 hectáreas.</p>
<p>Estremas da parcela Costa-13,5 hectáreas: norte, estrada de Lieiro a Costa, predios particulares e pista; leste, pista e predios particulares; sur, pista e predios particulares, chegando ata unha faixa lineal expropiada por Alúmina-Aluminio para a construcción de infraestructura hidráulica; oeste, camiño, predios particulares e estrada de Lieiro a Costa.</p>
<p>Estremas da parcela Pena do Castelo-3,5 hectáreas: norte, estrada que conduce ó complexo industrial de Alúmina-Aluminio; leste, predios particulares; sur, predios particulares; oeste, predios particulares.</p>
<p>En virtude do acordado polo xurado, na sesión que tivo lugar o día 14 de decembro de 2000, e en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, por este edicto faise pública a iniciación para a posible clasificación do expediente indicado co obxecto de que, de acordo co previsto no artigo 23 do Regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesadas, poidan comparecer e intervir no expediente iniciado e formularen perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>Lugo, 5 de marzo de 2001.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

