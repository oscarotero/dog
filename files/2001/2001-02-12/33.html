---
date: '2001-02-12'
id: 2CBE
page: 1
number: 30
agency: CONCELLO DE PONTEVEDRA
section: VI. ANUNCIOS
title: >-
  Resolución do 26 de xaneiro de 2001 pola que se dispón a publicación da
  convocatoria de procesos selectivos para a provisión das prazas vacantes
  incluídas na oferta de emprego público do exercicio de 2000.
range: Resolución
url: 'https://www.xunta.gal/dog/Publicados/2001/20010212/Anuncio2CBE_gl.html'
---
<p>Cumprido o acordo da Comisión de Goberno do día 26 de decembro de 2000, no que se prestou aprobación ó texto íntegro das bases xerais e específicas da convocatoria pública para a provisión de prazas vacantes existentes no cadro de persoal e contidas na oferta de emprego público de 2000 e no exercicio das atribucións conferidas á alcaldía polo artigo 41.14º a) do Real decreto 2586/1986, do 28 de novembro, polo que se aproba o Regulamento de organización, funcionamento e réxime xurídico das entidades locais, dispoño a publicación da convocatoria pública de probas selectivas para a provisión das seguintes prazas vacantes reservadas a funcionarios e contidas na oferta de emprego público de 2000:</p>
<p>Unha (1) de técnico da escala de Admón. xeral, subescala técnica, integrada no grupo A.</p>
<p>Dúas (2) de administrativo da escala de Admón. xeral, subescala administrativa, integradas no grupo C.</p>
<p>Unha (1) de auxiliar da escala de Admón. xeral, subescala auxiliar, integrada no grupo D.</p>
<p>Dúas (2) de ordenanza da escala de Admón. xeral, subescala subalterna, integrada no grupo E.</p>
<p>Unha (1) de técnico superior da escala de Admón. especial, subescala técnica, integrada no grupo A. Denominación: enxeñeiro de camiños, canles e portos.</p>
<p>Unha (1) de mestre de obras da escala de Admón. especial, subescala de servicios especiais, clase persoal de oficios, categoría mestre, integrada no grupo D.</p>
<p>Dúas (2) de oficial albanel da escala de Admón. especial, subescala de servicios especiais, clase persoal de oficios, categoría oficial, integrada no grupo D.</p>
<p>Unha (1) de oficial electricista da escala de Admón. especial, subescala de servicios especiais, clase persoal de oficios, categoría oficial, integrada no grupo D.</p>
<p>Unha (1) de oficial xardineiro da escala de Admón. especial, subescala de servicios especiais, clase persoal de oficios, categoría oficial, integrada no grupo D.</p>
<p>Unha (1) de axudante electricista da escala de Admón. especial, subescala de servicios especiais, clase persoal de oficios, categoría axudante, integrada no grupo E.</p>
<p>Unha (1) de operario de servicios varios da escala de Admón. especial, subescala de servicios especiais, clase persoal de oficios, categoría operario, integrada no grupo E.</p>
<p>Unha (1) de cabo da policía local da escala de Admón. especial, subescala de servicios especiais, clase policía local, integrada no grupo D.</p>
<p>Tres (3) de bombeiro-conductor da escala de Admón. especial, subescala de servicios especiais, clase servicio extinción incendios, integrada no grupo D.</p>
<p>As probas selectivas convocadas rexeranse polas bases xerais e específicas nas que se sinalan os requisitos para o ingreso e os procedementos de selección, texto que se publicou no BOP nº 15, do día 22 de xaneiro de 2001, computándose o prazo de 20 días naturais para a presentación de instancias a partir da publicación da convocatoria no Boletín Oficial del Estado.</p>
<p>O que se fai público para xeral coñecemento e efectos legais pertinentes.</p>
<p>Pontevedra, 26 de xaneiro de 2001.</p>
<p>Miguel Anxo Fernández Lores</p>
<p>Alcalde</p>

