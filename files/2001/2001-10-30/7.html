---
date: '2001-10-30'
id: 10DF2
page: 14
number: 210
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 3 de outubro de 2001 sobre delegación de atribucións do delegado
  provincial da Consellería de Cultura, Comunicación Social e Turismo en
  Ourense.
range: Resolución
url: 'https://www.xunta.gal/dog/Publicados/2001/20011030/Anuncio10DF2_gl.html'
---
<p>Por orde da Consellería de Cultura, Comunicación Social e Turismo do 21 de setembro de 2001 disponse que o delegado provincial da Consellería de Cultura, Comunicación Social e Turismo en Ourense se encargue do despacho dos asuntos da Delegación Provincial da Consellería de Cultura, Comunicación Social e Turismo en Pontevedra.</p>
<p>A necesidade de axilizar no posible o despacho dos asuntos atribuídos ó delegado provincial da Consellería de Cultura, Comunicación Social e Turismo en Ourense aconsella que este delegue no secretario provincial da Delegación Provincial da Consellería de Cultura, Comunicación Social e Turismo en Pontevedra aquelas funcións, co que se conseguirá unha maior eficacia, o que sen dúbida repercutirá beneficiosamente no funcionamento da Administración autonómica.</p>
<p>Na súa virtude, e segundo o disposto no artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro,</p>
<p>RESOLVO:</p>
<p>Primeiro.-Deléganse no secretario provincial da Delegación Provincial da Consellería de Cultura, Comunicación Social e Turismo en Pontevedra as atribucións que, de acordo co Decreto 8/1998, do 8 de xaneiro, lle corresponden ó delegado provincial da Consellería de Cultura, Comunicación Social e Turismo en Pontevedra.</p>
<p>Segundo.-As resolucións administrativas que se adopten facendo uso das delegacións contidas nesta resolución farán constar expresamente esta circunstancia e consideraranse dictadas polo órgano delegante.</p>
<p>Terceiro.-Esta resolución será de aplicación desde o mesmo día da súa publicación no Diario Oficial de Galicia.</p>
<p>Santiago de Compostela, 3 de outubro de 2001.</p>
<p>Felipe Ferreiro Feijoo</p>
<p>Delegado provincial de Ourense</p>

