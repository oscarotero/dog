---
date: '2001-10-30'
id: 10DEA
page: 14
number: 210
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 22 de outubro de 2001 pola que se modifica a do 15 de febreiro de
  2001, pola que se convocan subvencións a empresas vinculadas co sector
  audiovisual para apoia-lo desenvolvemento e a producción audiovisual en lingua
  galega, así como para o desenvolvemento de guións e para a realización de
  proxectos de producción audiovisual en lingua galega que incorporen novos
  realizadores.
range: Orde
url: 'https://www.xunta.gal/dog/Publicados/2001/20011030/Anuncio10DEA_gl.html'
---
<p>A Consellería de Cultura, Comunicación Social e Turismo dictou a Orde do 15 de febreiro de 2001 (DOG nº 41, do 27 de febreiro) pola que se convoca</p>
<p>e regula o réxime de concesión de subvencións a empresas vinculadas co sector audiovisual para apoia-lo desenvolvemento de proxectos de producción audiovisual, así como a producción audiovisual en lingua galega, e a Orde do 15 de febreiro de 2001 (DOG nº 42, do 28 de febreiro) pola que se convocan axudas para o desenvolvemento de guións e para a realización de proxectos de producción audiovisual en lingua galega que incorporen novos realizadores.</p>
<p>Nas citadas disposicións, establécese como requisito indispensable para o libramento da axuda a presentación antes do 1 de novembro de 2001 da documentación acreditativa do investimento realizado así como a entrega de dúas copias da producción resultante.</p>
<p>Tendo en conta o interese dos proxectos presentados de cara a favorece-lo sector audiovisual no marco da Lei 6/1999, do 1 de setembro, do audiovisual de Galicia e a súa complexidade que motivou un longo proceso de avaliación, considérase necesario amplia-lo prazo de xustificación dos investimentos levados a cabo polos beneficiarios á vista da complexidade da materialización da entrega das copias das produccións subvencionadas.</p>
<p>En consecuencia, en uso das atribucións que me son conferidas,</p>
<p>DISPOÑO:</p>
<p>Artigo único.-Modifícanse os artigos 26 e 23 das ordes do 15 de febreiro de 2001 na modalidade de axudas á producción audiovisual en lingua galega e axudas para a realización de proxectos de producción audiovisual en lingua galega que incorporen novos realizadores, que quedan redactados como segue:</p>
<p>«As productoras subvencionadas quedarán obrigadas a presentar un resumo dos investimentos realizados antes do 1 de novembro de cada exercicio económico do que se trate, entregando á Consellería de Cultura, Comunicación Social e Turismo xustificación do investimento efectuado mediante xustificantes orixinais, ou fotocopia compulsada, dos gastos realizados así como a súa relación detallada. Así mesmo, deberán facer entrega de dúas copias da producción resultante e un vídeo promocional á Dirección Xeral de Comunicación Social e Audiovisual da Consellería de Cultura, Comunicación Social e Turismo antes do 27 de decembro de 2001».</p>
<p>Disposición derradeira</p>
<p>Esta orde entrará en vigor o día da súa publicación no Diario Oficial de Galicia.</p>
<p>Santiago de Compostela, 22 de outubro de 2001.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

