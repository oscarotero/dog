---
date: '2001-03-29'
id: '5586'
page: 3
number: 63
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 19 de marzo de 2001, da Dirección Xeral de Calidade e Avaliación
  Ambiental, pola que se somete á información pública o estudio de efectos
  ambientais do proxecto de planta de reducción de residuos da industria
  conserveira e promovido por Aleco, S.A.
range: Resolución
url: 'https://www.xunta.gal/dog/Publicados/2001/20010329/Anuncio5586_gl.html'
---
<p>En cumprimento do disposto no acordo con data do 12 de marzo de 2001, desta dirección xeral, polo que se establece o procedemento de tramitación de urxencia, de acordo co disposto no artigo 50 da Lei 30/1992, do 26 de novembro, de réxime xurídico das administracións públicas e do procedemento administrativo común, o órgano ambiental someterá o estudio de efectos ambientais ó trámite de información pública, mediante anuncio no Diario Oficial de Galicia, durante o prazo de dez (10) días.</p>
<p>Na súa virtude,</p>
<p>RESOLVO:</p>
<p>1. Someter á información pública o estudio de efectos ambientais do proxecto de planta de reducción de residuos da industria conserveira e promovido por Aleco, S.A.</p>
<p>2. Para os devanditos efectos informativos poranse á disposición dos administrados exemplares nas seguintes dependencias:</p>
<p>-Dirección Xeral de Calidade e Avaliación Ambiental.</p>
<p>-Delegación Provincial da Consellería de Medio Ambiente da Coruña.</p>
<p>-Concello de Boiro.</p>
<p>3. As alegacións formularanse durante o prazo de dez (10) días, contados a partir do día seguinte ó da publicación desta resolución no Diario Oficial de Galicia.</p>
<p>Santiago de Compostela, 19 de marzo de 2001.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

