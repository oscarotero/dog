---
date: '2001-03-29'
id: 54F2
page: 3
number: 63
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 12 de febreiro de 2001, da Delegación Provincial de Ourense,
  pola que se dispón a inscrición e a publicación, no Diario Oficial de Galicia,
  do texto da acta levantada pola comisión mixta paritaria do convenio colectivo
  para o sector da hostalería de Ourense.
range: Resolución
url: 'https://www.xunta.gal/dog/Publicados/2001/20010329/Anuncio54F2_gl.html'
---
<p>Visto o texto da acta levantada pola comisión mixta paritaria do convenio colectivo para o sector da hostalería de Ourense asinando a revisión das táboas salariais do ano 2000 (código de convenio 3200215, publicado no BOP nº 126, do 3 de xuño de 2000), con entrada nesta delegación provincial o día 1-2-2001, subscrito pola comisión mixta paritaria do citado convenio colectivo o día 31-1-2001, de conformidade co disposto no artigo 90.2º e 3º do Estatuto dos traballadores, texto refundido aprobado polo Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo e demais normas aplicables de dereito común,</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscripción no libro rexistro de convenios colectivos de traballo, desta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 12 de febreiro de 2001.</p>
<p>José Lage Lage</p>
<p>Delegado provincial de Ourense</p>
<p>Acta</p>
<p>Reunidos os membros da comisión mixta paritaria estipulada no capítulo VI, disposición adicional primeira do convenio colectivo provincial de hostalería, publicado no BOP nº 126, do 3 de xuño de 2000, en Ourense, sendo as 10 horas do día 31 de xaneiro de 2001, co obxecto de dar cumprimento ó establecido no artigo 34 do texto do convenio,</p>
<p>ACORDAN:</p>
<p>Primeiro.-Os conceptos salariais que se van revisar son a táboa salarial e os establecidos no artigo 28, na contía do 2% (diferencia entre o IPC previsto e o IPC real de 2000). As ditas cantidades especifícanse no anexo I desta acta única.</p>
<p>Segundo.-As diferencias salariais deste incremento aboaranse mediante un único pago no primeiro trimestre do presente ano, que será igual á diferencia do salario percibido e o que debía percibir no período comprendido entre o 1-1-2000 ó 31-12-2000, segundo cada categoría.</p>
<p>Terceiro.-Enviar á Delegación de Xustiza, Interior e Relacións Laborais da Xunta de Galicia, copia do presente acordo para a súa aprobación e posterior publicación nos boletíns correspondentes.</p>
<p>Firmado:</p>
<p>José Alcaine</p>
<p>Antonio Diéguez Vidal</p>
<p>Emilio González</p>
<p>José Carlos Vázquez Soto</p>
<p>José Gómez Gómez</p>
<p>Concepción López Caride</p>
<p>Carlos Vázquez Castro</p>
<p>ANEXO I</p>
<p>Artigo 28º.-Complementos en especie: 3.244 pesetas, 1.297 pesetas e 1.103 pesetas.</p>
<p>Táboa salarial</p>
<p>ANEXO III</p>
<table><tbody><tr><td></td></tr>
<tr><td></td></tr>
<tr><td>Grupos
profesionais</td><td>1ª categoría</td><td>2ª categoría</td><td>3ª categoría</td><td>4ª categoría</td></tr>
<tr><td></td></tr>
</tbody></table>
<table><tbody><tr><td>1</td><td>143.847</td><td>140.465</td><td>137.095</td><td>133.742</td></tr>
<tr><td>2</td><td>133.742</td><td>130.341</td><td>126.966</td><td>123.596</td></tr>
<tr><td>3</td><td>126.329</td><td>122.956</td><td>119.581</td><td>116.202</td></tr>
<tr><td>4</td><td>112.832</td><td>109.456</td><td>109.456</td><td>106.247</td></tr>
<tr><td>5</td><td>101.542</td><td>98.166</td><td>94.793</td><td>94.793</td></tr>
<tr><td>6</td><td>96.483</td><td>96.483</td><td>94.793</td><td>94.793</td></tr>
<tr><td>7</td><td>96.483</td><td>96.483</td><td>94.793</td><td>94.793</td></tr>
</tbody></table>

