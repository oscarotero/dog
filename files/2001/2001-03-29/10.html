---
date: '2001-03-29'
id: 54FE
page: 3
number: 63
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 14 de marzo de 2001, da Dirección Xeral de Relacións Laborais,
  pola que se ordena o rexistro e a publicación, no Diario Oficial de Galicia,
  do acordo sobre categorías, adoptado pola Comisión Paritaria do III Convenio
  Colectivo Único para o Persoal Laboral da Xunta de Galicia, na súa xuntanza do
  13 de marzo de 2001.
range: Resolución
url: 'https://www.xunta.gal/dog/Publicados/2001/20010329/Anuncio54FE_gl.html'
---
<p>En cumprimento do disposto na normativa legal sobre rexistro e depósito de convenios colectivos de traballo, Real decreto 1040/1981, artigo 2º e), para os efectos previstos nel, faise público que no correspondente servicio desta dirección xeral se presentou, o 13 de marzo de 2001, certificación da secretaria da Comisión Paritaria do III Convenio Colectivo Único do Persoal Laboral da Xunta de Galicia, na que se fai consta-lo acordo sobre categorías, acadado na xuntanza do 13 de marzo de 2001.</p>
<p>A Dirección Xeral de Relacións Laborais</p>
<p>ACORDA:</p>
<p>Primeiro.-Ordena-la inscrición do dito acordo no rexistro correspondente desta dirección xeral.</p>
<p>Segundo.-Dispoñe-la súa publicación no Diario Oficial de Galicia.</p>
<p>Santiago de Compostela, 14 de marzo de 2001.</p>
<p>José Vázquez Portomeñe</p>
<p>Director xeral de Relacións Laborais</p>
<p>ANEXO</p>
<p>Na xuntanza da comisión paritaria con data do trece de marzo de dous mil un (acta 3/2001) adoptouse o seguinte acordo:</p>
<p>Primeiro.-Incluír no anexo II do III Convenio Colectivo Único do Persoal Laboral da Xunta de Galicia a seguinte categoría:</p>
<p>Grupo: IV.</p>
<p>Categoría-número: 38.</p>
<p>Categoría-denominación: auxiliar do teléfono de información ó cidadán.</p>
<p>Segundo.-Engadir na categoría 1 do grupo I as denominacións de director da Escola Galega do Deporte e técnico da Escola Galega do Deporte.</p>
<p>Terceiro.-Suprimir do citado anexo II a categoría 10 do grupo V, coa denominación de auxiliar do teléfono de información ó cidadán e a categoría 28 do grupo II, coa denominación xefe/a de estudios de centro de tecnificación deportiva.</p>

