---
date: '2001-03-28'
id: 53DA
page: 3
number: 62
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 20 de febreiro de 2001 pola que se fixan os prezos de inscrición para
  o curso A cidade histórica como proxecto, e para os talleres Memoria, materia
  e proxecto, que levará a cabo a Consellería de Cultura, Comunicación Social e
  Turismo no mes de outubro de 2001.
range: Orde
url: 'https://www.xunta.gal/dog/Publicados/2001/20010328/Anuncio53DA_gl.html'
---
<p>Dando cumprimento ó disposto na Lei 13/1991, do 9 de decembro, cómpre regula-los prezos de inscrición para a asistencia ó curso A cidade histórica como proxecto, e os talleres Memoria, materia e proxecto, que levará a cabo a Consellería de Cultura, Comunicación Social e Turismo.</p>
<p>A Lei 13/1993, que regula as taxas, prezos e exencións, dispón no seu artigo 6 que a contía destes será acordada por orde da consellería correspondente, logo do informe favorable da Consellería de Economía e Facenda. Por todo isto,</p>
<p>DISPOÑO:</p>
<p>Artigo único.</p>
<p>1. As tarifas esixibles polo prezo privado 36.29.00. Cursos, xornadas e seminarios, como contraprestación polos servicios de impartición do curso, xestionado pola Dirección Xeral de Patrimonio Cultural, son as que se fixan no anexo a esta orde, e xestionaranse de acordo co disposto na normativa vixente en materia de prezos privados.</p>
<p>2. Estes prezos entenderanse, se é o caso, co IVE incluído.</p>
<p>Disposición derradeira</p>
<p>Facúltase o director xeral de Patrimonio Cultural para dictar, no ámbito das súas competencias, as resolucións precisas para o desenvolvemento desta orde.</p>
<p>Santiago de Compostela, 20 de febreiro de 2001.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>ANEXO</p>
<p>A inscrición no curso A cidade histórica como proxecto, e os talleres Memoria, materia e proxecto, terá catro tarifas:</p>
<p>1. Contía para pagar polas persoas que acrediten ter realizado ou estar realizando estudios no curso académico 2000-2001 en calquera das universidades españolas.-Contía por persoa nunha soa actividade: 5.000 pesetas.-Contía por persoa nas dúas actividades: 7.500 pesetas.</p>
<p>2. Contía para pagar por persoas que non se atopen nas circunstancias anteriores:-Contía por persoa nunha soa actividade: 10.000 pesetas.-Contía por persoa nas dúas actividades: 15.000 pesetas.</p>

