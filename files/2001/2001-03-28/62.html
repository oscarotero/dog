---
date: '2001-03-28'
id: 54B6
page: 3
number: 62
agency: CONCELLO DE ROIS
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2001/20010328/Anuncio54B6_gl.html'
---
<p>De acordo co disposto no artigo 6 do Real decreto 896/1991, procédese á publicación extractada das bases das convocatorias, aprobadas por resolución da Alcaldía de 8-2-2001, polas que se rexerán as probas selectivas para a provisión das prazas incluídas na oferta pública de emprego de 2000. Estas bases serán publicadas integramente no BOP e no taboleiro de edictos do concello.</p>
<p>1. Obxecto da convocatoria: a provisión das prazas incluídas na oferta pública de emprego de 2000 do Concello de Rois.</p>
<p>2. Natureza e contido das prazas.</p>
<p>Grupo A.</p>
<p>Clasificacion: escala administración xeral. Subescala técnica.</p>
<p>Nº de prazas: 1.</p>
<p>Denominación: técnico de administración local.</p>
<p>Sistema de provisión: libre.</p>
<p>Sistema de selección: concurso-oposición.</p>
<p>Grupo C.</p>
<p>Clasificación: escala administración xeral. Subescala administrativa.</p>
<p>Nº de prazas: 2.</p>
<p>Denominación: administrativo.</p>
<p>Sistema de provisión: promoción interna.</p>
<p>Sistema de selección: concurso.</p>
<p>3. Probas.</p>
<p>Praza técnico administración xeral.</p>
<p>Fase de concurso.</p>
<p>A) Experiencia profesional ou valoración do traballo desenvolvido:</p>
<p>-Por servicios efectivos prestados na Administración local, en postos de similares características ás da praza á que aspira: 0,5 puntos por mes traballado.</p>
<p>A puntuación máxima por este epígrafe non poderá ser superior a 6 puntos.</p>
<p>B) Por cursos, xornadas ou seminarios impartidos polo Instituto Nacional da Administración Pública, Escola Galega de Administración Pública, a deputación provincial, ou calquera outro organismo ofi</p>
<p>cial competente para impartilos, relacionados coas funcións propias da praza á que se aspira:</p>
<p>-Por cada curso, xornada ou seminario de 8 horas ata 40 horas lectivas: 0,25 puntos.</p>
<p>-Por cada curso, xornada ou seminario de máis de 40 horas lectivas: 0,50 puntos.</p>
<p>A puntuacion por este epígrafe non poderá exceder de 1 punto.</p>
<p>C) Por cursos sobre o sistema de xestión municipal Ágora:</p>
<p>-Por cada curso: 0,5 puntos.</p>
<p>A puntuación máxima por este epígrafe non poderá exceder de 1,5 puntos.</p>
<p>Un mesmo curso, xornada ou seminario só se valorará no punto B) ou no C).</p>
<p>Puntuación máxima na fase de concurso: 8,5 puntos.</p>
<p>Fase de oposición.</p>
<p>A fase de oposición constará dos seguintes exercicios:</p>
<p>-Un teórico.</p>
<p>-Un práctico.</p>
<p>-Unha proba de coñecemento do idioma oficial da Comunidade Autónoma galega.</p>
<p>-Entrevista persoal.</p>
<p>Os dous primeiros terán carácter obrigatorio e eliminatorio, cualificándose cada un deles de 0 a 10 puntos. Quedarán eliminados os aspirantes que non cheguen ó mínimo de 5 puntos en cada un deles. O terceiro será obrigatorio e non eliminatorio, cualificándose ata un máximo de 2 puntos. A entrevista persoal celebrarase no caso de que o tribunal o considere necesario e cualificarase de 0 a 2 puntos.</p>
<p>O exercicio teórico realizarase por escrito, e consistirá no desenvolvemento de tres temas:</p>
<p>-Un deles elixirase entre dous propostos do programa de materias comúns.</p>
<p>-Dous elixiranse entre catro propostos do programa de materias específicas.</p>
<p>No anexo destas bases recóllense os temas que forman parte de cada un dos programas citados.</p>
<p>A elección dos temas será realizada polo tribunal no momento do comezo do exercicio. Para o seu desenvolvemento concederase un tempo de tres horas.</p>
<p>O exercicio práctico consistirá na resolución de dous supostos prácticos formulados polo tribunal sobre temas relativos ás funcións da praza á que se aspira. Os aspirantes disporán dun tempo de tres horas para a realización deste exercicio.</p>
<p>A proba de coñecemento do idioma galego consistirá na traducción de dous textos, un de galego para o castelán e outro de castelán para o galego,</p>
<p>fixándose un tempo dunha hora para a realización da proba.</p>
<p>A suma de puntuacións obtidas nas fases de concurso e de oposición servirá para elabora-la relación de aprobados por orde de puntuación.</p>
<p>Prazas de administrativos.</p>
<p>O tribunal non poderá estimar o non alegado e probado polos aspirantes nos documentos achegados no momento de presenta-las solicitudes para admisión ás probas selectivas.</p>
<p>Nesta fase estimaranse os seguintes méritos.</p>
<p>Por servicios prestados na Administración local, no Concello de Rois:</p>
<p>-1 punto por ano de servicio, ata un máximo de 5 puntos.</p>
<p>Por coñecemento de galego, acreditado cos correspondentes títulos:</p>
<p>-Iniciación ou básico: 1 punto.</p>
<p>-Perfeccionamento: 2 puntos.</p>
<p>Só se estimará un deles.</p>
<p>Cursos de formación e perfeccionamento relacionados coa praza e/ou coas funcións propias das administracións públicas:</p>
<p>-Cursos de 40 horas ou máis: 0,50 puntos por curso.</p>
<p>-Cursos ou xornadas de menos de 40 horas: 0,25 puntos por curso ou xornada.</p>
<p>-A puntuación total dos cursos será estimada ata un máximo de 3 puntos.</p>
<p>Nos diplomas ou documentos que acrediten a realización dos cursos deberá consta-la súa duración. De non figurar, entenderase que teñen menos de 40 horas. Só se estimarán os cursos homologados oficialmente e impartidos por organismos públicos e centros autorizados.</p>
<p>Os méritos estimaranse con referencia á data na que finalice a presentación de instancias e acreditaranse no momento de formaliza-la solicitude de participación, presentando documentación orixinal ou fotocopias compulsadas.</p>
<p>Rois, 8 de febreiro de 2001.</p>
<p>Enrique José Tojo Blanco</p>
<p>Alcalde-presidente</p>

