---
date: '2001-03-28'
id: 53EE
page: 3
number: 62
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 16 de marzo de 2001, da Dirección Xeral da Función Pública, pola
  que se fan públicas as listas definitivas para a cobertura, con carácter
  temporal, de postos de traballo reservados a persoal laboral, reguladas no
  Decreto 89/1997, do 10 de abril, correspondentes á categoría 10D (socorrista)
  do grupo V, de conformidade co establecido na Resolución do 30 de xuño de 1999
  (Diario Oficial de Galicia número 129, do 7 de xullo).
range: Resolución
url: 'https://www.xunta.gal/dog/Publicados/2001/20010328/Anuncio53EE_gl.html'
---
<p>Publicada a resolución pola que se fan públicas as listaxes provisionais para a cobertura,con carácter temporal, de postos de traballo reservados a persoal laboral, reguladas no Decreto 89/1997, do 10 de abril e correspondentes á categoría 10D (socorrista) do grupo V, e unha vez finalizados os prazos previstos nestes e elaboradas as listas definitivas pola Comisión Permanente de Selección para a cobertura de postos de traballo reservados a persoal laboral, na sesión que tivo lugar o día 8 de marzo de 2001, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura, con carácter temporal, de postos de traballo reservados a persoal laboral da categoría 10D (socorrista) do grupo V, (lista B), da forma que a continuación se indica:</p>
<p>Anexo I: figuran os solicitantes incluídos na lista.</p>
<p>Anexo II: figuran os solicitantes excluídos, coa expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-A partir da data de publicación no Diario Oficial de Galicia da exposición das listas da categoría 10D (socorrista) do grupo V, quedarán sen efecto as listas da dita categoría elaboradas anteriormente, tal e como se establece na base 6ª da resolución da Dirección Xeral da Función Pública do 30 de xuño de 1999 (DOG nº 129, do 30 de xuño).</p>
<p>Cuarto.-O feito de figuraren admitidos nas listas non exime da obriga de acreditar, no momento no</p>
<p>que acepten o posto de traballo que se lles oferte, que están en posesión do curso de Salvamento Acuático, coa licencia federativa anual renovada, requisito indispensable para poder acceder a estes.</p>
<p>Quinto.-Contra esta presente resolución os interesados poderán interpoñer recurso de alzada perante o conselleiro da Presidencia e Administración Pública no prazo dun mes, contado desde o día seguinte ó da publicación desta resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 16 de marzo de 2001.</p>
<p>Joaquín López-Rúa Soler</p>
<p>Director xeral da Función Pública</p>

