---
date: '2001-03-28'
id: 53C6
page: 3
number: 62
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 26 de febreiro de 2001, da Secretaría Xeral da Consellería de
  Política Territorial, Obras Públicas e Vivenda, pola que se emprazan os
  interesados no recurso contencioso-administrativo 02/4034/2001 e dous máis,
  todos eles contra resolucións desta consellería, do 4 de decembro de 2000.
range: Resolución
url: 'https://www.xunta.gal/dog/Publicados/2001/20010328/Anuncio53C6_gl.html'
---
<p>Na Consellería de Política Territorial, Obras Públicas e Vivenda recibíronse escritos do presidente de sección segunda da Sala do Contencioso-Administrativo do Tribunal Superior de Xustiza de Galicia, mediante os que se reclaman os expedientes correspondentes ós recursos contencioso-administrativos números 02/4034/2001, interposto pola entidade Banco de Galicia, S.A.; 02/4134/2001, interposto por María Luisa Ogando Pérez; e 02/4135/2001, interposto por Oteca-Guinovart, S.A.-UTE. Os mencionados recursos contencioso-administrativos interpóñense contra as resolucións desta consellería, do 4-12-2000, que declararon inadmisibles os recursos de alzada interpostos contra o contido do escrito do director xeral de Obras Públicas, do 31-7-2000, no que lles comunicaba ós interesados as actuacións para realizar coa finalidade de dar cumprimento ós mandatos xudiciais de embargo sobre as cantidades pendentes de pagamento á entidade mercantil Oteca, S.A.</p>
<p>Para os efectos de dar cumprimento ó solicitado por aquel órgano xurisdiccional, esta secretaría xeral resolveu ordena-la remisión dos correspondentes expedientes administrativos ó Tribunal Superior de Xustiza de Galicia.</p>
<p>O que se notifica para xeral coñecemento de tódalas persoas interesadas nos procedementos, e se emprazan para que poidan comparecer como demandados nos autos no prazo de nove días, de acordo co disposto no artigo 49.1º da Lei 29/1998, do 13 de xullo, reguladora da xurisidcción contencioso-administrativa.</p>
<p>Santiago de Compostela, 26 de febreiro de 2001.</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

