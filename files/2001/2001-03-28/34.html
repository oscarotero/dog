---
date: '2001-03-28'
id: '5446'
page: 3
number: 62
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de febreiro de 2001, da Dirección Xeral de Industria, pola
  que se autorizan as instalacións electromecánicas, se aproba o proxecto de
  execución da segunda fase do parque eólico denominado Monte Redondo e se
  inclúen a primeira e a segunda fase no réxime especial de producción de
  enerxía eléctrica. (Expediente 15/1999).
range: Resolución
url: 'https://www.xunta.gal/dog/Publicados/2001/20010328/Anuncio5446_gl.html'
---
<p>Examinado o expediente instruído por pedimento de Energías Ambientales, S.A., con enderezo para efectos de notificacións en Bugallal Marchesi 10, 1º esq., 15008 A Coruña, sobre autorización das instalacións do parque eólico denominado Monte Redondo; resultan os seguintes</p>
<p>Antecedentes de feito:</p>
<p>Primeiro.-O 3 de marzo de 2000, Ignacio Aguiriano Ramudo, en nome e representación de Energías Ambientales, S.A., presentou a solicitude de autorización administrativa, declaración de utilidade pública e aprobación do proxecto de execución do parque eólico denominado Monte Redondo, de 49,5 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e 2619/1966, de 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente en vigor en virtude do disposto, na disposición transitoria undécima do Real decreto 1995/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e Decreto 205/1995, mediante resolución da Delegación Provincial da Consellería de Industria e Comercio da Coruña do 21 de marzo de 2000, publicada no diario Ideal Gallego do 31 de marzo de 2000, no BOP da Coruña do 7 de abril de 2000, no DOG do 18 de abril de 2000 e no taboleiro de anuncios do concello de Vimianzo.</p>
<p>As alegacións que se presentaron durante o período de información pública foron contestadas na auto</p>
<p>rización da primeira fase do citado parque eólico, non afectando estas á segunda fase do citado parque eólico.</p>
<p>Terceiro.-O 25 de setembro de 2000, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico, reducíndose o número de aeroxeradores de 66 a 63, dado que se considera os aeroxeradores nº 37, 38 e 39, na súa posición inicial non son compatibles coa defensa dos valores ambientais existentes así como os accesos proxectados para este.</p>
<p>Cuarto.-O 30 de outubro de 2000, o promotor presentou escrito no que solicita a autorización administrativa e aprobación do proxecto de execución da primeira fase do parque eólico de Monte Redondo, para unha potencia de 47,25 MW, á espera da recolocación dos referidos aeroxeradores en conforme o esixido na declaración de efectos ambientais, establecida pola Dirección Xeral de Calidade e Avaliación Ambiental, así como a declaración de utilidade pública e aprobación do proxecto sectorial.</p>
<p>Quinto.-O 24 de novembro de 2000, a Dirección Xeral de Industria resolveu autoriza-las instalacións electromecánicas e aproba-lo proxecto de execución da 1ª fase do parque eólico de Monte Redondo, para unha potencia de 47,25 MW e unha colocación de 63 dos 66 aeroxeradores proxectados, coas seguintes características básicas:</p>
<p>Situación e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
<tr><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>Monte Redondo</td><td>Vimianzo</td><td>491.250</td><td>4.776.000</td></tr>
<tr><td></td><td></td><td>492.500</td><td>4.774.750</td></tr>
<tr><td></td><td></td><td>494.250</td><td>4.774.750</td></tr>
<tr><td></td><td></td><td>494.250</td><td>4.776.000</td></tr>
<tr><td></td><td></td><td>495.500</td><td>4.776.000</td></tr>
<tr><td></td><td></td><td>495.500</td><td>4.772.000</td></tr>
<tr><td></td><td></td><td>493.500</td><td>4.772.000</td></tr>
<tr><td></td><td></td><td>492.250</td><td>4.773.000</td></tr>
<tr><td></td><td></td><td>492.750</td><td>4.773.500</td></tr>
<tr><td></td><td></td><td>491.750</td><td>4.775.500</td></tr>
<tr><td></td></tr></tbody></table>
<p>Nº de aeroxeradores: 66.</p>
<p>Potencia unitaria por aeroxerador: 750 kW.</p>
<p>Potencia total instalada: 49,5 MW.</p>
<p>Producción anual estimada: 131.423 MWh/ano.</p>
<p>Investimento previsto: 7.425.000.000 de pesetas.</p>
<p>Características técnicas da infraestructura eléctrica de transformación e interconexión:</p>
<p>-66 aeroxeradores, Mod. Ecotecnia 48/750, de 750 kW de potencia, montados sobre torres metálicas troncocónicas de 55 m de altura e rotores de 3 pas de 48 m de diámetro.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de recollida de media tensión e subestación transformadora 20/66 kV.</p>
<p>-Subestación transformadora 20/66 kV para evacuación de enerxía, composta por un transformador</p>
<p>principal 20/66 kV de 50 MVA de potencia nominal e un transformador para servicios auxiliares 20/0,4 kV de 100 kVA de potencia nominal cos correspondentes equipos de control, seccionamento, manobra, medida e protección.</p>
<p>Sexto.-O 31 de outubro de 2000, Ignacio Aguiriano Ramudo, en nome e representación de Energías Ambientales, S.A., presentou a documentación requirida na declaración de efectos ambientais formulada o 25 de setembro de 2000 pola Dirección Xeral de Calidade e Avaliación Ambiental, co fin de obte-lo informe favorable do citado organismo, ó cambio das posicións dos aeroxeradores 37b, 38b e 39b.</p>
<p>Sexto.-O 5 de xaneiro de 2001, a Dirección Xeral de Calidade e Avaliación Ambiental resolveu modifica-la declaración de efectos ambientais do citado parque, pasando de 47,25 MW a 49,5 MW, é dicir, recolocando os 3 aeroxeradores que afectaban nun principio a bens patrimoniais e culturais catalogados pola Dirección Xeral de Patrimonio Cultural.</p>
<p>Sétimo.-O 6 de febreiro de 2001, Ignacio Aguiriano Ramudo, en nome e representación de Energías Ambientales, S.A., presentou a solicitude de autorización administrativa, aprobación do proxecto de execución da segunda fase do parque eólico de Monte Redondo, así como o recoñecemento do réxime especial de todo o parque, de acordo con lo establecido no Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Octavo.-O 8 de febreiro de 2001 a Delegación Provincial da Consellería de Industria e Comercio da Coruña emitiu informe favorable ó modificado do proxecto de execución parque eólico de Monte Redondo, no que se definen as posicións dos aeroxeradores 37b, 38b e 39b.</p>
<p>Fundamentos de dereito:</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Real decreto 1995/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia e o Real decreto 2818/1998, do 23 de decembro xa citado.</p>
<p>Segundo.-No expediente instruído para o efecto cumpríronse os trámites procedimentais sinalados no Decreto 2617/1966 sobre autorización de instalacións eléctricas e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>-Autorizar a Energías Ambientales, S.A. a instalación dos equipos electromecánicos da segunda fase do parque eólico denominado Monte Redondo, para unha potencia de 2,25 MW, para situar no Concello de Vimianzo.</p>
<p>-Aproba-lo modificado do proxecto de execución da segunda fase da dita instalación.</p>
<p>-Recoñecer á primeira fase e segunda fase desa instalación a condición de instalación acollida ó réxime especial do Real decreto 2818/1998, e incluíla no grupo b.2) do artigo 2 do dito real decreto.</p>
<p>Todo iso de acordo coas condicións seguintes:</p>
<p>Primeira.-Energías Ambientales, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza única para a primeira e segunda fase do citado parque eólico de 148.500.000 pesetas, importe do 2% do orzamento que figura no expediente para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, punto 39 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento total de 7.425.000.000 de pesetas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización desta Dirección Xeral de Industria. Así mesmo, a Delegación Provincial de Industria e Comercio na Coruña poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio da Coruña inspeccionará a totalidade das obras e montaxes efectuadas e verificará o cumprimento dos compromisos contraídos por Energías Ambientales, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribi-la no Rexistro de Instalacións de Producción de Enerxía Eléctrica en Réxime Espe</p>
<p>cial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14 de xullo), para o que acreditará o cumprimento das condicións previstas no artigo 12 do Real decreto 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 25 de setembro de 2000 e a modificación do 5 de xaneiro de 2001, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, sobre industrias en xeral, réxime de instalación, ampliación e traslado, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 20 de febreiro de 2001.</p>
<p>Ramón Ordás Badía</p>
<p>Director xeral de Industria</p>

