---
date: '2001-09-14'
id: EB42
page: 12
number: 179
agency: CONCELLO DE TOMIÑO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2001/20010914/AnuncioEB42_gl.html'
---
<p>Aprobados polo alcalde deste concello os proxectos técnicos e os pregos de condicións económico-administrativas que rexerán nos concursos, por procedemento aberto (tramitación urxente), das obras incluídas no POL/2001 que no punto 2 se indican, expóñense ó público polo prazo dos oito días naturais seguintes ó da derradeira publicación deste anuncio no DOG e no BOP. Simultaneamente anúnciase os concursos para a presentación de propostas, podendo aprazarse as licitacións no caso de que se formulen reclamacións contra os proxectos ou os pregos.</p>
<p>1. Entidade adxudicadora: Organismo: Alcaldía. Dependencia: Secretaría.</p>
<p>2. Obxecto, prezo e prazo de execución. Descrición e prezo:</p>
<p>Nº 131. Saneamento e sumidoiros na praza Calvo Sotelo e saneamento estrada acceso igrexa de Tomiño: 16.505.688 pesetas (non se admiten baixas).</p>
<p>Nº 132. Saneamento avda. Ordóñez desde C-550 ata avda. do Regatiño e praza Pintor Antonio Fernández: 11.596.641 pesetas (non se admiten baixas).</p>
<p>Prazo de execución: obra nº 131: 3 meses. Obra nº 132: 2 meses.</p>
<p>3. Tramitación, procedemento e forma de adxudicación: tramitación: urxente. Procedemento: aberto. Forma: concurso.</p>
<p>4. Fianzas. Obra nº 131: provisional: non se esixe. Definitiva: 660.228 pesetas.</p>
<p>Obra nº 132: provisional: non se esixe. Definitiva: 463.866 pesetas.</p>
<p>5. Obtención da documentación e información: secretaría do concello, praza de Calvo Sotelo, 36740 Tomiño; teléfono: 986 62 20 01; fax: 986 62 25 30, ata o día anterior ó do remate de presentación de proposicións.</p>
<p>6. Requisitos específicos dos contratistas. Clasificación: G-6-c para as dúas obras. E os restantes requisitos e criterios de selección especificados nos respectivos pregos.</p>
<p>7. Presentación das ofertas. Prazo: 13 días naturais seguintes á publicación do derradeiro anuncio de licitación no BOP e no DOG. Documentación: a esixida no prego. Lugar de presentación: rexistro xeral do Concello de Tomiño, das 9 ás 14 (luns a venres) e de 11 a 13 horas os sábados.</p>
<p>8. Apertura das ofertas: pola mesa de contratación e de conformidade co establecido nos pregos.</p>
<p>9. Gastos dos anuncios: por conta dos adxudicatarios.</p>
<p>Tomiño, 6 de setembro de 2001.</p>
<p>P.O.</p>
<p>Roberto Miranda Álvarez</p>
<p>Concelleiro de Obras e Medio Ambiente</p>

