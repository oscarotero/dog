---
date: '2001-09-14'
id: EAD2
page: 12
number: 179
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 1 de agosto de 2001, da Dirección Xeral de Industria, pola que
  se autorizan as instalacións electromecánicas, se aproba o proxecto de
  execución e se recoñece a condición de instalación acollida ó réxime especial
  do parque eólico denominado Monte Castelo. (Expediente IN661A 00/12-4).
range: Resolución
url: 'https://www.xunta.gal/dog/Publicados/2001/20010914/AnuncioEAD2_gl.html'
---
<p>Examinado o expediente instruído por pedimento de Gamesa Energía, S.A., con enderezo para efectos de notificacións en avda. do Cruceiro da Coruña, 201-A, 15075 Santiago de Compostela (A Coruña), sobre autorización de instalacións do parque eólico</p>
<p>denominado Monte Castelo; resultan os seguintes antecedentes de feito:</p>
<p>Primeiro.-O 14 de xaneiro de 2000, Luis Caamaño Martínez, en nome e representación de Gamesa Energía, S.A., solicitou a autorización administrativa e aprobación de proxecto de execución, aprobación do proxecto sectorial de incidencia supramunicipal, declaración de utilidade pública e recoñecemento da condición de instalación acollida ó réxime especial de producción de enerxía eléctrica do parque eólico denominado Monte Castelo, de 31,68 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, e 2619/1966, do 20 de outubro, sobre expropiación forzosa e sancións en materia de instalacións eléctricas, ámbolos dous de aplicación ó presente expediente en vigor en virtude do disposto, na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de </p>
<p>instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-O proxecto someteu a información pública para os efectos previstos nos decretos 2617/1966, 2619/1966, xa mencionados, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia, e Decreto 205/1995, mediante resolución da Dirección Xeral de Industria do 6 de xuño de 2000, publicado no DOG do 19 de xuño, BOP de Pontevedra do 22 de xuño, o diario Faro de Vigo do 23 de xuño, no BOE do 1 de xullo de 2000, e nos taboleiros de anuncios dos concellos de Lalín e Vila de Cruces.</p>
<p>Durante o período de información pública presentáronse as seguintes alegacións:</p>
<p>1. O Concello de Vila de Cruces alega que, se no transcurso da execución do parque eólico de Monte Castelo, ó perforar aparecese auga ou algún manancial a empresa promotora deberá facerse cargo da súa canalización.</p>
<p>2. O Concello de Lalín alega que o parque eólico ocasionará unha alteración do contorno paisaxístico xa que se vai producir a confluencia de varios parques na zona, o cal non se ten en conta. Ademais produciranse limitacións e servidumes a unha parte do territorio e o ruído producido ocasionará efectos negativos para a gandería e a agricultura. Por outro lado, observouse unha serie de defectos no estudio de impacto, e o proxecto sectorial non respecta o Plan Xeral de Ordenación Municipal; ademais, a serra de Carrío, onde se vai instala-lo parque eólico está clasificada como solo rústico de especial pro</p>
<p>tección, polo que se terá que redactar previamente un plan especial de ordenación para as áreas afectadas polo parque.</p>
<p>3. Martiño Nercellas Méndez, en representación da asociación ecoloxista Sobreira, oponse á construcción do parque eólico e considera que vai ter unha incidencia negativa sobre as condicións naturais do enclave.</p>
<p>4. Con data 19 de xuño de 2000, Jaime García Guerra e outros na súa calidade de presidentes das comunidades de montes veciñais en man común das parroquias de Asorei, Bermés, Busto, Madriñán, Méixome e O Carreo presentan alegacións manifestando a súa desconformidade coa declaración de utilidade pública do proxecto e reclamando a prevalencia do monte veciñal sobre a instalación do parque eólico.</p>
<p>5. Con data 5 de xullo de 1994, Ángel Fernández Presas, en nome de Manuel Riádigos García solicitou o permiso de investigación Penarredonda nº 2673, actualmente en fase de tramitación, que quedou reducido a 17 cuadrículas. Alega que a superficie solicitada para o parque eólico afecta a 13 das 17 cuadrículas solicitadas para a explotación derivada do permiso de investigación Penarredonda nº 2673, polo que solicita que se denegue a autorización do parque.</p>
<p>6. Ángel Fernández Presas solicitou con data 28 de outubro de 1997 o permiso de investigación Alberto I nº 2773, que consta de 33 cuadrículas, das cales, 23 se ven afectadas polo parque eólico, polo que solicita que se denegue a súa autorización.</p>
<p>7. As alegacións ambientais foron remitidas ó órgano ambiental e contempladas na declaración de efectos ambientais do citado parque.</p>
<p>Terceiro.-O 13 de decembro de 2000, a Delegación Provincial da Consellería de Industria e Comercio de Pontevedra emitiu informe favorable sobre o citado proxecto. As características básicas son:</p>
<p>Localización e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Concello</td><td>Vértices</td></tr>
<tr><td></td></tr>
<tr><td>Monte Castelo</td><td>Lalín
Vila de Cruces</td><td>X</td><td>Y</td></tr>
<tr><td>(Pontevedra)</td><td>1
2</td><td>0.568.500
0.569.000</td><td>4.733.500
4.733.500</td></tr>
<tr><td>3</td><td>0.571.000</td><td>4.732.000</td></tr>
<tr><td>4</td><td>0.568.000</td><td>4.729.500</td></tr>
<tr><td>5</td><td>0.568.000</td><td>4.731.500</td></tr>
<tr><td>6</td><td>0.567.000</td><td>4.732.000</td></tr>
<tr><td></td></tr></tbody></table>
<p>Nº de aeroxeradores: 37.</p>
<p>Potencia unitaria por aeroxerador: 850 kW.</p>
<p>Xeradores: G52-850 kW de Gamesa Eólica.</p>
<p>Potencia total instalada: 31,68 MW.</p>
<p>Producción anual estimada: 81.775 MWh.</p>
<p>Investimento previsto: 3.909.364.885 pesetas.</p>
<p>Características técnicas da infraestructura eléctrica de transformación e interconexión:</p>
<p>-37 transformadores de 900 kVA de potencia unitaria e relación de transformación 0,69/20 kV, instalados no interior da torre cos elementos de protección e auxiliares necesarios.</p>
<p>-Rede subterránea de interconexión entre as máquinas existentes, a 20 kV, que transportará a enerxía xerada ata a subestación transformadora de 20/220 kV.</p>
<p>-Subestación transformadora 20/220 kV para evacuación de enerxía, composta por un transformador principal 20/220 kV de 35 MVA de potencia nominal e os correspondentes equipos de control, seccionadores, manobra, medida e protección.</p>
<p>Cuarto.-O 31 de xaneiro de 2001, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico, notificándose ó promotor o 16-2-2001.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, no Decreto 132/1982, do 4 de novembro, e no Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, o Decreto 205/1995, do 6 de xullo, e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada por parte da empresa promotora e do resto de documentación que consta no expediente, queda de manifesto que:</p>
<p>1. Con respecto á alegación do Concello de Vila de Cruces en relación coa posible aparición de auga ou algún manancial á hora de executa-las obras, cabe dicir que se hai algún manancial na zona de obras, conectarase á captación de augas existente mais próxima, sempre que a auga circule de forma natural.</p>
<p>2. En canto á alegación presentada polo Concello de Lalín sobre a confluencia de varios parques, cabe manifestar que na lexislación vixente non está previsto que haxa que realizar estudio de impacto ambiental conxunto a tódolos proxectos que afecten a un termo municipal. Ademais, é incerto que os parques eólicos supoñan limitacións nas propieda</p>
<p>des, xa que a actividade que realiza permite ós particulares o aproveitamento agrícola e gandeiro tradicional. Non é necesaria a tramitación e aprobación dun plan especial municipal xa que os municipios nos que se asentan as infraestructuras obxecto dun proxecto sectorial deben adapta-lo seu planeamento urbanístico ó proxecto sectorial, en calquer caso esta alegación considerarase ó proceder a aproba-lo proxecto sectorial de incidencia supramunicipal.</p>
<p>3. En relación coa alegación presentada por Martiño Nercellas Méndez, en representación da asociación ecoloxista Sobreira, cómpre dicir que non se deixan de lado os aspectos ambientais, e a incidencia sobre as condicións naturais do enclave tívose en conta á hora de formula-la declaración de efectos ambientais.</p>
<p>4. Non se toman en consideración as alegacións formuladas por Jaime García Guerra e outros na súa calidade de presidentes das comunidades de montes veciñais en man común das parroquias de Asorei, Bermés, Busto, Madriñán, Méixome e O Carreo xa que non se pode estudia-la posibilidade de prevalencia dunha instalación sobre outra, ata que se declare a súa utilidade pública.</p>
<p>5. En relación á alegación presentada por Ángel Fernández Presas, en nome de Manuel Riádigos García cabe manifestar que o alegante non achega proba ningunha da medida en que o permiso de investigación resultaría afectado, en concreto pola instalación do parque eólico, non constando que a instalación deste afecte os traballos de investigación.</p>
<p>6. En canto á alegación presentada por Ángel Fernández Presas, cómpre dicir que o alegante non achega proba ningunha da medida en que o permiso de investigación resulta afectado, en concreto pola instalación do parque eólico.</p>
<p>Terceiro.-No expediente instruído para o efecto cumpríronse os trámites procedementais sinalados no Decreto 2617/1966, e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>-Autorizar a Gamesa Energía, S.A. a instalación dos equipos electromecánicos do parque eólico denominado Monte Castelo, que se vai instalar nos concellos de Lalín e Vila de Cruces.</p>
<p>-Aproba-lo proxecto de execución da dita instalación.</p>
<p>-Recoñecer a esa instalación a condición de instalación acollida ó réxime especial do R.D. 2818/1998, e incluíla no grupo b.2) do artigo 2 do dito real decreto.</p>
<p>Todo iso de acordo coas condicións seguintes:</p>
<p>Primeira.-Gamesa Energía, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outor</p>
<p>gamento da presente autorización, unha fianza de 78.187.297,7 pesetas, importe do 2% do orzamento que figura no expediente, para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, número 39 do Decreto 1775/1967, do 22 de xullo, e será devolta unha vez se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 3.909.364.885 pesetas.</p>
<p>Terceira.-Para introducir modificacións nas instalacións que afecten a datos básicos do proxecto será necesaria a previa autorización desta Dirección Xeral de Industria. Así mesmo, a Delegación Provincial de Industria e Comercio de Pontevedra poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicten en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio de Pontevedra inspeccionarán a totalidade das obras e montaxes efectuadas e verificará o cumprimento dos compromisos contraídos por Gamesa Energía, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orden. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 31 de xaneiro de 2001, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración resérvase o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento</p>
<p>das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 1 de agosto de 2001.</p>
<p>Ramón Ordás Badía</p>
<p>Director xeral de Industria</p>

