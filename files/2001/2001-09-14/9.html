---
date: '2001-09-14'
id: EA52
page: 12
number: 179
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 10 de setembro de 2001 pola que se declara de interese galego a
  Fundación para o Desenvolvemento da Comarca da Mariña Oriental e se ordena a
  súa inscrición no Rexistro de Fundacións, sección da Consellería da
  Presidencia e Administración Pública.
range: Orde
url: 'https://www.xunta.gal/dog/Publicados/2001/20010914/AnuncioEA52_gl.html'
---
<p>Con data do 7 de setembro de 2001 publicouse no Diario Oficial de Galicia a orde da Consellería da Presidencia e Administración Pública do 5 de setembro de 2001 pola que se clasifica como mixta a Fundación para o Desenvolvemento da Comarca da Mariña Oriental adscribíndoa á Consellería da Presidencia e Administración Pública, que terá que exercer plenamente o protectorado sobre ela.</p>
<p>A fundación foi constituída en escritura pública outorgada en Ribadeo, o día 30 de xullo de 2001, ante a notario María del Rocío de la Hera Ortega, co número 53 do seu protocolo por Jaime Alberto Pita Varela que intervén en representación da Xunta de Galicia, Andrés Precedo Ledo como secretario xeral de Planificación e Desenvolvemento Comarcal da Xunta de Galicia, Manuel Díaz Sampedro en representación do Concello de Barreiros, David-Jorge García García en representación do Concello da Pontenova, José Manuel Yanes Ginzo en representación do Concello de Trabada, José-Carlos Rodríguez Andina en representación do Concello de Ribadeo, José-María Moraleja Alonso, delegado provincial da Consellería da Presidencia e Administración Pública en Lugo, e Fe Rodríguez Rocha en representación da Deputación Provincial de Lugo.</p>
<p>Esta fundación, ó abeiro do establecido no artigo 5 dos seus estatutos ten por obxecto pór en marcha as accións xenéricas enunciadas no Plan de Desenvolvemento Comarcal, deseñando programas, solicitando a súa implementación ós organismos correspondentes e animando e incentivando a participación dos sectores e axentes económicos e sociais ós que vai dirixido.</p>
<p>Así mesmo, poderá acometer actuacións, programas, accións e proxectos que contribúan e incidan no desenvolvemento territorial, económico e social da comarca que constitúe o seu ámbito de actuación.</p>
<p>Por todo iso, e en virtude das competencias que me confire o artigo 34.12º da Lei 1/1983, do 22 de febreiro, reguladora da Xunta de Galicia e do seu presidente, e segundo o establecido nos artigos 8 da Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, e 32.3º do Decreto 248/1992, do 18 de xuño, polo que se aproba o Regulamento de organización e funcionamento do Protectorado das fundacións de interese galego,</p>
<p>DISPOÑO:</p>
<p>Artigo único.</p>
<p>1.-Declarar de interese galego a Fundación para o Desenvolvemento da Comarca da Mariña Oriental ó cumpriren os seus estatutos as prescricións que para tal efecto sinala a vixente lexislación en materia de fundacións de interese galego.</p>
<p>2.-Ordena-la inscrición da Fundación para o Desenvolvemento da Comarca da Mariña Oriental no Rexistro</p>
<p>de Fundacións de Interese Galego, sección da Consellería da Presidencia e Administración Pública, para os efectos constitutivos que sinala la Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 10 de setembro de 2001.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

