---
date: '2001-09-14'
id: EA86
page: 12
number: 179
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 9 de xullo de 2001, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, da corrección de erros do convenio colectivo da empresa Cancris Vigo,
  S.L.
range: Resolución
url: 'https://www.xunta.gal/dog/Publicados/2001/20010914/AnuncioEA86_gl.html'
---
<p>Visto o escrito dos asinantes do convenio colectivo da empresa Cancris Vigo, S.L., publicado no Diario Oficial de Galicia nº 89, do 9-5-2001 e no BOP nº 80, do 25-4-2001, con número de código 3603432, que tivo entrada nesta delegación provincial o día 4 do mes que andamos, no que ámbalas dúas partes acordan proceder á emenda de defectos ou erros existentes no convenio colectivo, afectando o artigo 10, anexo I, onde se di: inclúese un complemento de transporte de 10.860 pesetas mensuais durante a vixencia do presente convenio igual para tódalas categorías profesionais, etc. Este parágrafo non cita os acordos adoptados, posto que debería dicir: inclúese un complemento de transporte de 10.860 pesetas mensuais durante a vixencia do presente convenio igual para tódalas categorías profesionais, excepto, para as seguintes categorías:</p>
<p>-Persoal obreiro non afecto ás montaxes e obras.</p>
<p>-Persoal administrativo.</p>
<p>-Persoal técnico.</p>
<p>Este complemento só será aboado nos meses efectivamente traballados, non devengándose en períodos de incapacidade laboral ou vacacións. Polo seu carácter extrasalarial, non se terá en conta nas cotizacións á Seguridade Social, segundo o artigo 75 da Lei xeral da Seguridade Social, nin o apartado de axudas de custo, nin o complemento de transporte.</p>
<p>Que ó abeiro do disposto no artigo 105.2º da Lei 30/1992, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), as administracións públicas poderán, así mesmo, rectificar en calquera momento, de oficio ou por instancia dos interesados, os erros materiais, de feito ou aritméticos, existentes nos seus actos, esta delegación provincial</p>
<p>ACORDA:</p>
<p>Primeiro.-Rectifica-lo erro material sufrido no artigo 10, anexo I, parágrafo derradeiro, no sentido que figura transcrito.</p>
<p>Segundo.-Ordena-la súa inscrición no libro de rexistro de convenios colectivos de traballo, desta delegación provincial, e a notificación ás representacións económica e social da comisión negociadora.</p>
<p>Terceiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Cuarto.-Dispoñe-la súa publicación no BOP e no Diario Oficial de Galicia.</p>
<p>Vigo, 9 de xullo de 2001.</p>
<p>Antonio Coello Bufill</p>
<p>Delegado provincial de Pontevedra</p>

