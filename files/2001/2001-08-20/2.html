---
date: '2001-08-20'
id: D7D6
page: 11
number: 160
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 6 de xullo de 2001 pola que se conceden subvencións a escolas de
  música privadas con ánimo de lucro.
range: Orde
url: 'https://www.xunta.gal/dog/Publicados/2001/20010820/AnuncioD7D6_gl.html'
---
<p>Por Orde do 15 de marzo de 2001 (DOG do 6 de abril), publicouse a convocatoria para a concesión de subvencións a escolas de música privadas con ánimo de lucro.</p>
<p>Valoradas as solicitudes e elevada a proposta de concesión destas subvencións pola comisión constituída segundo o punto sétimo da orde de convocatoria, a Consellería de Educación e Ordenación Universitaria</p>
<p>DISPÓN:</p>
<p>Primeiro.-Concedérlle-las subvencións, nas contías que se sinalan, ás escolas de música privadas con ánimo de lucro que se relacionan no anexo a esta orde.</p>
<p>Segundo.-Para facer efectivo o pagamento das subvencións, os beneficiarios presentarán na Dirección Xeral de Centros e Inspección Educativa, Subdirección Xeral de Centros, Servicio de Xestión de Programas Educativos, antes do 15 de outubro de 2001, a xustificación completa dos gastos realizados.</p>
<p>Terceiro.-Contra esta orde, que esgota a vía administrativa, os interesados poderán interpoñer recurso potestativo de reposición no prazo dun mes, contado a partir do día seguinte ó da publicación no Diario Oficial de Galicia, perante o conselleiro de Educación e Ordenación Universitaria, segundo o disposto na Lei 4/1999, do 13 de xaneiro (BOE do 14 de xaneiro), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), ou ben poderán presentar directamente recurso contencioso-administrativo, perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (BOE do 14 de xullo).</p>
<p>Santiago de Compostela, 6 de xullo de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<table><tbody><tr><td></td></tr>
<tr><td>Escola de música</td><td>Concello</td><td>Contía
da subvención concedida (pesetas)</td></tr>
<tr><td></td></tr>
</tbody></table>
<table><tbody><tr><td>Presto Vivace</td><td>A Coruña</td><td>500.000</td></tr>
<tr><td></td></tr>
<tr><td>Berenguela</td><td>Santiago de Compostela</td><td>300.816</td></tr>
<tr><td></td></tr>
<tr><td>Estudio</td><td>Santiago de Compostela</td><td>500.000</td></tr>
<tr><td></td></tr>
<tr><td>Allegro</td><td>Teo</td><td>299.364</td></tr>
<tr><td></td></tr>
<tr><td>A Tempo</td><td>Pontevedra</td><td>423.820</td></tr>
<tr><td></td></tr></tbody></table>

