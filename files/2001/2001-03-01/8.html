---
date: '2001-03-01'
id: 380A
page: 2
number: 43
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 13 de febreiro de 2001 pola que se convocan bolsas e axudas ó estudio
  de carácter especial para estudiantes galegos, descendentes de galegos ou
  residentes en Galicia que cursen estudios universitarios de primeiro ou
  segundo ciclo no curso 2001-2002, cunha necesidade urxente de recursos
  económicos motivada por causas sobrevidas e non previstas.
range: Orde
url: 'https://www.xunta.gal/dog/Publicados/2001/20010301/Anuncio380A_gl.html'
---
<p>O Estatuto de autonomía de Galicia, no seu artigo 31, establece como competencia plena da Comunidade Autónoma de Galicia a regulación e administración do ensino en toda a súa extensión, niveis e graos, modalidades e especialidades, no ámbito das súas competencias.</p>
<p>O Real decreto 1754/1987, do 18 de decembro (BOE do 19 de xaneiro de 1988, DOG do 17 de febreiro de 1988) transferiulle á Comunidade Autónoma competencias en materia de universidades. Estas competencias foron asumidas pola Comunidade Autónoma e asignadas á Consellería de Educación e Ordenación Universitaria no Decreto 62/1988, do 17 de marzo (DOG do 8 de abril).</p>
<p>A Lei 11/1989, do 20 de xullo (DOG do 16 de agosto), de ordenación do sistema universitario de Galicia, determina a constitución do Sistema Universitario de Galicia con tres universidades: a Universidade da Coruña, a Universidade de Santiago de Compostela e a Universidade de Vigo.</p>
<p>A Consellería de Educación e Ordenación Universitaria, a través da Dirección Xeral de Universidades, está a levar a cabo diversas accións de apoio económico ós estudiantes de ensino universitario, coas que se pretende favorece-la calidade, a competencia, a igualdade de oportunidades e a excelencia no rendemento académico.</p>
<p>Tradicionalmente, estas axudas e accións de apoio económico ós estudiantes universitarios viñan sendo destinadas a aqueles alumnos que acreditaban os mellores expedientes académicos como recoñecemento ó seu esforzo, e non se valoraba na mesma medida a necesidade urxente de recursos económicos, moitas veces motivada por causas sobrevidas e imprevistas.</p>
<p>Neste sentido, a Consellería de Educación e Ordenación Universitaria pretende continua-la política de axudas e bolsas de carácter especial para estudiantes galegos, descendentes de galegos ou residentes en Galicia, que cursen estudios universitarios de primeiro ou segundo ciclo, que teñen unha finalidade simplemente paliativa e van destinadas a facer fronte a causas sobrevidas que polas súas circunstancias requiren dunha atención perentoria na obtención de recursos económicos que permitan a continuidade dos estudios universitarios dos alum</p>
<p>nos afectados, sen pretender solucións plenas á problemática que poidan presentar.</p>
<p>Polo que antecede, esta consellería</p>
<p>DISPÓN:</p>
<p>Artigo 1º.-Obxecto.</p>
<p>Convócanse bolsas e axudas ó estudio de carácter especial para estudiantes galegos, descendentes de galegos ou residentes en Galicia que cursen estudios universitarios de primeiro ou segundo ciclo no curso 2001-2002 cunha necesidade urxente de recursos económicos, motivada por causas sobrevidas e non previstas, que lle impidan ou dificulten a continuidade dos seus estudios.</p>
<p>Artigo 2º.-Orzamento.</p>
<p>Para a concesión das axudas convocadas na presente orde destinarase a cantidade total de 30.000.000 de ptas, con cargo á aplicación orzamentaria 07.05.322C.480.2 dos orzamentos xerais da Comunidade Autónoma de Galicia para o ano 2001. A Consellería de Educación e Ordenación Universitaria poderá amplia-lo prazo ou facer pública unha nova convocatoria no suposto de que as adxudicacións acordadas non cubrisen a totalidade do crédito orzamentado.</p>
<p>Artigo 3º.-Beneficiarios.</p>
<p>a) Poderán optar a estas axudas tódolos estudiantes galegos, descendentes de galegos ou residentes en Galicia que cursen estudios universitarios de primeiro ou segundo ciclo no curso 2001-2002, e que xustifiquen documentalmente que as súas condicións económicas actuais débense a causas sobrevidas e non previstas, que lle impidan ou dificulten continua-los seus estudios.</p>
<p>Para este efecto, enténdese que son residentes en Galicia aquelas persoas que levan empadroadas na Comunidade Autónoma un mínimo de cinco anos, sendo dous deles consecutivos e anteriores á data da convocatoria.</p>
<p>b) O importe anual de cada bolsa será como máximo de 500.000 pesetas.</p>
<p>c) Estas axudas son compatibles co desfrute de calquera outro tipo de bolsas ou axudas, tanto de institucións públicas como privadas, sempre que a contía global non supere o importe anual máximo de 500.000 pesetas.</p>
<p>Artigo 4º.-Solicitudes e documentación.</p>
<p>a) As solicitudes, segundo o modelo que se publica como anexo á presente orde, presentaranse no rexistro xeral da Consellería de Educación e Ordenación Universitaria, das súas delegacións provinciais, nos</p>
<p>vicerrectorados de estudiantes das tres universidades de Galicia ou ben en calquera dos centros previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, para a presentación de instancias. Se no uso deste dereito, a solicitude é remitida por correo, presentarase en sobre aberto, para que sexa datada e selada polo funcionario de correos antes de que proceda á súa certificación.</p>
<p>b) As solicitudes deberán ir acompañadas da seguinte documentación:</p>
<p>Copia do DNI/NIF do solicitante:</p>
<p>-Certificación académica ou copia compulsada do curso 2000/2001.</p>
<p>Matrícula do curso 2001/2002.</p>
<p>-Certificado de empadroamento na Comunidade Autónoma de Galicia, para aqueles alumnos que non sexan galegos ou descendentes de galegos.</p>
<p>-Copia compulsada da declaración da renda correspondente ó exercicio de 2000 ou documento acreditativo da Axencia Tributaria de non estar suxeito á declaración ante a Facenda.</p>
<p>-Xustificante de tódolos ingresos da unidade familiar.</p>
<p>-Un informe do asistente social do concello no que estea empadroado que recolla a situación socioeconómica da unidade familiar e as causas sobrevidas e non previstas que motivan a necesidade urxente de recursos económicos.</p>
<p>-Documento facilitado pola entidade bancaria a nome do interesado, no que conste o código de conta cliente comprensivo dos códigos que identifican o banco, a oficina, o díxito de control e o número de conta.</p>
<p>-Declaración xurada do solicitante con expresión das axudas solicitadas ou concedidas por parte doutros organismos públicos ou privados.</p>
<p>-Xustificante dos motivos que fundamentan a petición da bolsa.</p>
<p>O prazo de presentación de solicitudes permanecerá aberto desde o día seguinte ó da publicación da presente orde e ata o 31 de maio de 2001.</p>
<p>Artigo 5º.-Comisión de avaliación.</p>
<p>A selección dos candidatos será realizada por unha comisión de avaliación integrada por:</p>
<p>-Presidente: o director xeral de Universidades ou, por delegación, o subdirector xeral de Universidades.</p>
<p>-Vocais: pola Universidade de Santiago de Compostela, o vicerrector de Estudiantes. Pola Universidade da Coruña, o vicerrector de Estudiantes. Pola Universidade de Vigo, o vicerrector de Docencia e Alumnado. Un representante do Servico de Coordinación do Sistema Universitario de Galicia.</p>
<p>-Secretario: un representante da Dirección Xeral de Universidades, que actuará con voz e voto.</p>
<p>En caso de empate, decidirá o voto de calidade do presidente.</p>
<p>Artigo 6º.-Tramitación e resolución.</p>
<p>1. Os servicios da Dirección Xeral de Universidades comprobarán que tódalas solicitudes reúnen os requisitos establecidos nesta orde e exporase a lista de solicitudes admitidas e excluídas, sinalando, se é caso, as causas de exclusión, nos taboleiros da Consellería de Educación e Ordenación Universitaria e nos das súas delegacións provinciais, no centro de información administrativa da Consellería da Presidencia e Administración Pública e nos das súas delegacións provinciais, nos dos vicerrectorados de Estudiantes das universidades de Galicia, nos dos vicerrectorados dos campus de Ferrol, Ourense, Lugo e Pontevedra e en Internet no enderezo <a href="http://www.xunta.es/conselle/ceoug/dxu/pub/bol.htm.">http://www.xunta.es/conselle/ceoug/dxu/pub/bol.htm.</a></p>
<p>Esta lista estará exposta do 20 ó 30 de xuño de 2001, podendo os interesados, durante ese mesmo prazo, formular reclamación para emendar erros e falta de documentos, ante a Dirección Xeral de Universidades, achegando se é o caso, a documentación necesaria. Transcorrido este prazo sen que se emenden as causas de exclusión, considerarase que o interesado desiste da súa petición logo de resolución, nos termos establecidos no artigo 71 da Lei 30/1992.</p>
<p>2. Posteriormente, a comisión de avaliación elaborará unha relación de beneficiarios, podendo ter en conta, primordialmente, a súa situación socioeconómica actual e causas que a motivaron, a traxectoria do seu rendemento académico nos cursos precedentes, así como aquelas outras causas de índole similar que a comisión considere.</p>
<p>3. Efectuada a selección pola comisión, esta elevará, a través da Dirección Xeral de Universidades, un informe-proposta motivado ó conselleiro de Educación e Ordenación Universitaria, quen emitirá resolución na que constará unha lista de reserva e das solicitudes denegadas coas causas de exclusión.</p>
<p>4. Contra esta resolución, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun</p>
<p>mes a partir do día seguinte ó da publicación da resolución no DOG, segundo o disposto nos artigos 116 e 117 da Lei 4/1999 (BOE nº 12, do 14 de xaneiro) de modificación da Lei 30/1992, de réxime xurídico das administracións públicas e do procedemento administrativo común, ou ben directamente recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Artigo 8º.-Xustificación.</p>
<p>Os beneficiarios deberán presentar documento acreditativo de estar matriculado no curso 2001/2002, no prazo máximo de 10 días despois de ter efectuado a matrícula, e, en todo caso, antes do 15 de novembro.</p>
<p>Artigo 9º.-Pagamento.</p>
<p>Trala xustificación da matrícula para o curso 2001/2002, as axudas aboaranse na conta bancaria indicada polos interesados, logo de publicada a resolución de beneficiarios no Diario Oficial de Galicia.</p>
<p>Disposicións adicionais</p>
<p>Primeira.-A concesión de axudas reguladas nesta orde terá como límite global o crédito asinado nos orzamentos para este fin.</p>
<p>Segunda.-O incumprimento total ou parcial de calquera das condicións establecidas na presente orde constituirá causa determinante de revogación da axuda e do seu reintegro polo beneficiario ou solicitante, segundo o disposto na Lei 5/2000, do 28 de decembro, de medidas fiscais e orzamentarias e de función pública e actuación administrativa, que modifica o artigo 78 do texto refundido da Lei de réxime financeiro e orzamentario, aprobado polo Decreto lexislativo 1/1999, do 7 de outubro.</p>
<p>Toda alteración das condicións tidas en conta para a concesión da subvención, e en todo caso, a obtención concorrente de subvencións ou axudas outorgadas por outras administracións ou entes públicos</p>
<p>ou privados, nacionais ou internacionais, poderá dar lugar á modificación da resolución de concesión.</p>
<p>Terceira.-As renuncias que se produzan poderán ser substituídas pola Dirección Xeral de Universidades de acordo coa lista de reserva que se estableza.</p>
<p>Cuarta.-Se por calquera causa, no momento en que a comisión de avaliación teña que examina-las solicitudes, algún dos compoñentes non puidese asistir, será substituído pola persoa que para o efecto se nomee. O dito nomeamento deberá recaer noutra persoa da dirección xeral ou da universidade correspondente en virtude da súa representación.</p>
<p>Quinta.-Para os efectos establecidos no artigo 44.1º da Lei 30/1992, do 26 de novembro, modificada pola Lei 4/1999 (BOE nº 12, do 14 de xaneiro), de réxime xurídico das administracións públicas e do procedemento administrativo común e do Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia, o prazo máximo para resolve-las solicitudes correspondentes ás accións especificadas nesta orde será de seis meses, contados a partir do día seguinte da publicación da convocatoria no Diario Oficial de Galicia, producindo efectos desestimatorios a falta de resolución.</p>
<p>Disposicións derradeiras</p>
<p>Primeira.-Facúltase o director xeral de Universidades para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de febreiro de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

