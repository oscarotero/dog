---
date: '2001-09-18'
id: ECB2
page: 12
number: 181
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010918/AnuncioECB2_gl.html'
---
<p>O Pleno Municipal, na súa sesión celebrada o 28 de agosto de 2001, adoptou o seguinte acordo:</p>
<p>1. Aprobar con carácter definitivo unha modificación puntual do PXOU redactada polo arquitecto municipal que ten por obxecto:</p>
<p>a) Modifica-la delimitación da ZV-5, excluíndo dela unha parcela de 449,4 m nas inmediacións da igrexa de Santiago do Burgo e incluíndo outra de 788 m clasificada como solo urbano-ordenanza 6, estremeira coa citada ZV-5 e de titularidade municipal.</p>
<p>b) Cualificar como equipamento relixioso unha parcela de 2.000 m nas inmediacións da igrexa de Santiago do Burgo e establece-la súa ordenación.</p>
<p>A ordenación detallada completarase cun estudio de detalle no que se establecerá o tratamento como espacios libres do solo non ocupado sobre rasante pola edificación así como a súa integración cos existentes no contorno da igrexa.</p>
<p>2. Que se proceda á publicación deste acordo no DOG e no BOP así como a súa comunicación á Consellería de Política Territorial, Obras Públicas e Vivenda dándolle traslado de copia autenticada do expediente administrativo completo e de dous exemplares do documento aprobado debidamente dilixenciados.</p>
<p>3. Determinar que o anterior acordo é firme en vía administrativa e que pode ser impugnado directamente ante a xurisdicción contencioso-administrativa no prazo e forma previstos na súa lei reguladora.</p>
<p>Culleredo, 4 de setembro de 2001.</p>
<p>Julio Sacristán de Diego</p>
<p>Alcalde</p>

