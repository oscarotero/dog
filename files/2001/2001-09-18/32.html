---
date: '2001-09-18'
id: ECC6
page: 12
number: 181
agency: CONCELLO DE VIGO
section: VI. ANUNCIOS
title: >-
  Anuncio do 13 de agosto de 2001, do organismo autónomo municipal Vigo-Zoo, da
  convocatoria e das bases para a contratación dun director administrativo e dun
  capataz.
range: Anuncio
url: 'https://www.xunta.gal/dog/Publicados/2001/20010918/AnuncioECC6_gl.html'
---
<p>O Consello de Administración de Vigo-Zoo, en sesión do 26-7-2001, acordou:</p>
<p>1º Autoriza-la contratación en réxime laboral fixo dun director-administrativo e dun capataz con cargo a postos vacantes do vixente cadro de persoal de Vigo-Zoo.</p>
<p>2º As bases xerais para o procedemento selectivo para a contratación serán as aprobadas pola Comisión de Goberno Municipal en sesión celebrada o día 15 de xaneiro de 2001 e publicada no BOP de data 20 de marzo de 2001 e no DOG de data 6 de abril de 2001 coas seguintes modificacións:</p>
<p>Tódalas referencias ó concello entenderanse substituídas por organismo autónomo municipal Vigo-Zoo; as correspondentes ó alcalde-presidente, ó presidente do organismo. Ademais, as que se conteñen nas bases específicas que se establecen a continuación.</p>
<p>3º Aproba-las bases específicas que se establecen a continuación.</p>
<p>Por isto, no uso das facultades que me confire o artigo 41.14º a) do R.D. 2568/1986, do 28 de novembro, resolvo convoca-las probas selectivas para proceder ás mencionadas contratacións consonte as seguintes bases:</p>
<p>1. Director-administrativo.</p>
<p>I. Número de postos: 1.</p>
<p>II. Características.</p>
<p>En réxime laboral fixo e dedicación exclusiva. Estará dotado coas retribucións correspondentes ó dito grupo e as complementarias que figuren orzadas a través da relación de postos de traballo.</p>
<p>III. Condicións dos aspirantes.</p>
<p>Serán as que figuran na base IV das xerais para persoal funcionario coa modificación que para o persoal laboral se contén no punto B.b, e ademais o aspirante deberá contar coa titulación de diplomado universitario ou equivalente.</p>
<p>IV. Sistema de selección.</p>
<p>Establécese o de concurso-oposición, co baremo previsto para o concurso na base X das xerais.</p>
<p>V. Exercicios da oposición.</p>
<p>Constará de tres exercicios, todos eles obrigatorios e eliminatorios, que se puntuarán de cero a dez puntos cada un deles, quedando eliminado o aspirante que non acade cinco puntos como mínimo en cada un deles. Ademais, practicaranse dúas probas de coñecemento de idioma galego e dos idiomas da Unión Europea e das comunidades autónomas que conten con lingua propias.</p>
<p>Primeiro exercicio.</p>
<p>Consistirá na proba psicotécnica de aptitude para o desenvolvemento do posto co seguinte contido:</p>
<p>Farase unha batería de tests cunha duración aproximada dunha hora en que se valorarán as seguintes aptitudes: intelixencia, sociabilidade, estabilidade emocional, responsabilidade, sentido práctico e seguridae en si mesmo.</p>
<p>Finalizada a proba, o tribunal poderá acordar manter unha entrevista persoal cos aspirantes para profundar nos aspectos explorados no test.</p>
<p>Segundo exercicio teórico.</p>
<p>Consistirá en contestar por escrito durante un tempo máximo de 2 horas, 4 temas elixidos ó chou, dos que figuran como anexo a estas bases específicas; un de cada un dos catro grupos de temas que integran o temario.</p>
<p>Terceiro exercicio.</p>
<p>Consistirá en desenvolver por escrito un suposto práctico que proporá o tribunal, inmediatamente antes do comezo do exercicio, sobre aspectos concretos dos temas que integran o segundo, terceiro e cuarto grupo de temas dos que consta o temario.</p>
<p>Proba de coñecemento do idioma galego e da Unión Europea ou das Comunidades Autónomas.</p>
<p>Practicarase de conformidade co previsto na base X das xerais.</p>
<p>VI. Tribunal cualificador.</p>
<p>Estará integrado polos seguintes membros:</p>
<p>-Presidente: o presidente de Vigo-Zoo ou membro do Consello de Administarción en quen delegue.</p>
<p>-Secretario: o secretario de Vigo-Zoo.</p>
<p>-Vocais: tres representantes do Consello de Administración e tres do persoal.</p>
<p>-A interventora xeral do Concello.</p>
<p>Xunto cos titulares designarase os respectivos suplentes.</p>
<p>Tódolos membros do tribunal contarán con voz e voto, agás o secretario/a e o asesor, que só contarán con voz.</p>
<p>Todos eles, agás o presidente, deberán contar coa titulación ou especialización igual ou superior á esixida para o acceso ós postos.</p>
<p>O tribunal poderá autoriza-la presencia dun asesor/a, con voz e sen voto. Ademais, poderá autorizarse a participación doutro na proba de coñecemento de idiomas oficiais, experto no idioma correspondente ó exercicio.</p>
<p>O tribunal non poderá declarar que superaron as probas un número de aspirantes superior ó de postos convocados.</p>
<p>En canto á actuación do tribunal e ás axudas de custo por asistencia, aplicaranse as mesmas previsións que para os tribunais de selección de persoal funcionarios.</p>
<p>ANEXO</p>
<p>Temario</p>
<p>(Exclúense os temas contidos como anexo nas bases xerais para prazas do grupo B).</p>
<p>Primeiro grupo.</p>
<p>Tema 1. A Constitución española de 1978: os dereitos e deberes fundamentais das persoas. Breve referencia á Coroa, ás Cortes Xerais, ó Goberno e á Administración, o Poder Xudicial, o Tribunal Constitucional e a Organización Territorial do Estado.</p>
<p>Tema 2. Os estatutos de autonomía: natureza. Breve referencia ó Estatuto de autonomía de Galicia.</p>
<p>Tema 3. Significación da Unión Europea. Breve referencia á acta de adhesión de España á Unión Europea e ó Tratado da Unión Europea. As liberdades básicas do sistema comunitario: libre circulación de mercadorías, de persoas, de servicios e de capitais.</p>
<p>Tema 4. As institucións da Unión Europea. Órganos executivos e os seus poderes. O Consello de Ministros. A Comisión. O Parlamento europeo: composición e atribucións. O Tribunal de Xustiza da Unión Europea.</p>
<p>Tema 5. A Xunta de Galicia e o seu presidente. O Parlamento de Galicia. Control parlamentario da acción do Goberno. O Valedor do Pobo.</p>
<p>Tema 6. A organización municipal: regras. Atribucións do alcalde, do Pleno e da Comisión de Goberno.</p>
<p>Tema 7. Competencias municipais: regra xeral. Materias nas que o municipio exercerá en todo caso competencias. Servicios municipais obrigatorios en función do nivel de poboación.</p>
<p>Tema 8. O procedemento administrativo local. O rexistro de entrada e saída de documentos. Requisitos da presentación de documentos. Comunicacións e notificacións.</p>
<p>Tema 9. Funcionamento dos órganos colexiados locais. Convocatoria e orde do día. Actas e certificados de acordos.</p>
<p>Tema 10. Formas de xestión directa dos servicios públicos municipais: xestión pola propia entidade, sociedade mercantil co capital da cal pertenza integramente á entidade local. Especial consideración do organismo autónomo. Contido mínimo dos estatutos.</p>
<p>Tema 11. Competencias do Consello de Administración e do seu presidente segundo os estatutos de Vigo-Zoo. (Data de publicación BOP: 11-7-1984).</p>
<p>Tema 12. Forma de xestión indirecta dos servicios públicos municipais: a concesión. A xestión interesada. O concerto. O arrendamento. A sociedade mercantil con capital pertencente só parcialmente á entidade.</p>
<p>Tema 13. Lei 59/1999 sobre tenencia de animais potencialmente perigosos e a súa normativa autonómica de desenvolvemento. Coidados e prevencións máis importantes en relación con este tipo de animais.</p>
<p>Tema 14. A Lei 1/1993, da Xunta de Galicia sobre protección de animais domésticos e salvaxes en catividade: principios e contido.</p>
<p>Tema 15. Normativa sobre prevención de riscos laborais: obrigas do empresario e dos traballadores.</p>
<p>Segundo grupo.</p>
<p>Tema 1. Principios de actuación da Administración pública: eficacia, xerarquía, descentralización, desconcentración e coordinación.</p>
<p>Tema 2. O acto administrativo. Executividade e suspensión dos actos administrativos.</p>
<p>Tema 3. Os interesados. Capacidade de obrar. Concepto de interesado. Representación dos interesados.</p>
<p>Tema 4. Fases do procedemento administrativo: iniciación, ordenación, instrucción e finalización.</p>
<p>Tema 5. A responsabilidade da Administración pública e as súas responsabilidades e do persoal ó seu servicio.</p>
<p>Tema 6. As formas de acción administrativa: fomento, policía administrativa, e servicio público.</p>
<p>Tema 7. Os órganos colexiados. Abstención e recusación. Principios das relacións entre as administracións públicas.</p>
<p>Tema 8. Requisitos para contratar coa Administración: aspectos xerais. Capacidade de obrar. Solvencia e clasificación das empresas. Obrigas tributarias e de servicios. Prohibicións para contratar. Garantías que deben presenta-los licitadores do contrato.</p>
<p>Tema 9. Pregos de cláusulas. Os pregos de cláusulas xerais e particulares. Contido. O prego de prescricións técnicas. Contido.</p>
<p>Tema 10. O expediente de contratación: contido. Clases en relación con su tramitación, con su orzamento e co seu importe.</p>
<p>Tema 11. O expediente de licitación e adxudicación do contrato: disposicións xerais. (Artigos 76-81) LCAP. Publicidade das licitacións. Procedemento e formas de adxudicación. Os contratos menores.</p>
<p>Tema 12. O pagamento do prezo do contrato e a súa revisión.</p>
<p>Tema 13. A modificación e extinción dos contratos.</p>
<p>Tema 14. Concepto e particularidades dos contratos de obras.</p>
<p>Tema 15. Concepto e particularidades dos contratos de servicios e subministracións.</p>
<p>Tema 16. Concepto e particularidades dos contratos de xestión de servicios públicos.</p>
<p>Terceiro grupo.</p>
<p>Tema 1. A calidade do servicio na Administración pública. Principios básicos do servicio público. Evolución do concepto de calidade. Concepto de servicio.</p>
<p>Tema 2. O modelo de avaliación da calidade do servicio: tanxibilidade, fiabilidade, capacidade de resposta, seguridade, empatía.</p>
<p>Tema 3. As cartas de servicios públicos. Os principios inspiradores. Obxectivos.</p>
<p>Tema 4. Principios da xestión estratéxica: principio de igualidade, principio de continuidade, principio de mutabilidade.</p>
<p>Tema 5. O modelo de planificación estratéxica. Modelo descritivo da realidade, modelo cognitivo, modelo controlador, modelo normativo.</p>
<p>Tema 6. A análise dos recursos nun zoolóxico: recurso de equipamento, recursos humanos, recursos económicos. A súa aplicación a un zoolóxico.</p>
<p>Tema 7. Imaxe e comunicación: os factores da mercadotecnia. Prezo, producto e promoción. A mercadotecnia pública e social. A comunicación e a información.</p>
<p>Tema 8. A planificación estratéxica. Análise do contorno. Técnicas prospectivas: método Delphi, método de escenarios. Técnicas de diagnóstico interno.</p>
<p>Tema 9. Técnicas de dirección. A dirección por obxectivos. A dirección por proxectos. As técnicas de habilidades directivas: toma de decisións, habilidades de negociación e liderado.</p>
<p>Tema 10. O apoio á xestión. Xestión de servicios. Investigación de mercados. Mercadotecnia, deseño organizativo. Dirección de recursos humanos. Xestión financeira. Control de xestión. Avaliación de resultados. Sistemas de información.</p>
<p>Tema 11. Os recursos humanos. O posto de traballo. Valoración dos postos de traballo, o sistema retributivo. A formación dos recursos humanos. A negociación colectiva, convenios e pactos.</p>
<p>Tema 12. Xestión de recursos humanos. Estilos de dirección. As reunións. A comunicación interpersoal.</p>
<p>Tema 13. Dirección de equipos de traballo. A motivación: teorías, estratexias e instrumentos. Os grupos nas organizacións. Os equipos de traballo.</p>
<p>Tema 14. O contrato de traballo. Modalidades.</p>
<p>Tema 15. Extinción do contrato de traballo. Especial consideración do despedimento.</p>
<p>Tema 16. Salario e garantías salariais.</p>
<p>Tema 17. Afiliación, altas e baixas e cotización no réxime xeral da Seguridade Social. O accidente de traballo. As prestacións de desemprego.</p>
<p>Tema 18. O persoal laboral da Administración local. O acordo regulador de condicións económicas e sociais dos traballadores ó servicio do Concello de Vigo.</p>
<p>Cuarto grupo.</p>
<p>Tema 1. A Lei de facendas locais; aspectos xerais. A súa equiparación coa Lei xeral orzamentaria e as súas diferencias.</p>
<p>Tema 2. O orzamento da entidade local. Formación. Documentación. Aprobación. Especial consideración da prórroga orzamentaria. Créditos prorrogables e non prorrogables. Axustes á prórroga.</p>
<p>Tema 3. A estructura orzamentaria. Clasificación funcional dos gastos. Clasificación económica dos gastos. Criterios e niveis. Clasificación das previsións de ingresos. A partida orzamentaria.</p>
<p>Tema 4. Delimitación dos créditos do orzamento de gastos. Carácter limitativo e vinculante. Niveis de vinculación xurídica. Situación dos créditos de gastos contabilización dos cambios de situación dos créditos.</p>
<p>Tema 5. As modificacións orzamentarias nos gastos. Concepto. Clases. Recursos que poidan financiar cada unha delas. Tramitación. Competencia para a súa aprobación.</p>
<p>Tema 6. A execución do orzamento de gasto. Fases que comprende. Concepto. Órganos competentes en cada unha delas. O pagamento e outras forma de extinción das obrigas.</p>
<p>Tema 7. Ordes de pagamento para xustificar. Concepto. Requisitos. Xustificación. Anticipos de caixa fixa. Concepto. Requisitos. Xustificación. Gastos de carácter plurianual. Concepto. Requisitos. Límites.</p>
<p>Tema 8. Liquidación do orzamento do estado de gastos e ingresos. Resultado orzamentario. Definición. Cálculo. Axustes ó resultado orzamentario. Remanente de crédito. A súa formación. Remanentes incorporables. Remanentes non incorporables.</p>
<p>Tema 9. Remanente de tesourería: definición. Cálculo. Remanente de tesourería afectado a gastos con financiamento afectado. A súa formación. Remanente de tesourería para gastos xerais. Remanente de tesourería negativo, accións para levar a cabo. Dotación para dereitos pendentes de cobramento que se consideren de difícil ou imposible recadación.</p>
<p>Tema 10. Proxectos de gastos con financiamento afectado: estructura. Vinculación xurídica. Seguimento e control. Coeficiente de financiamento. Desviación de financiamento.</p>
<p>Tema 11. A tesourería. Conceptos. Funcións. Contas. Contabilidade das entidades locais. Réxime ó que queda sometido. Exercicio contable. Fins da contabilidade. Libros principais e auxiliares.</p>
<p>Tema 12. Contabilización de: anulación de dereitos de orzamento corrente e pechado. Devolución de ingresos indebidos de orzamento corrente e pechado. Devolución de ingresos duplicados ou excesivos. Anulación de ordes de pagamento por devolución de ingresos do exercicio corrente e de pechados. Corrección de erros aritméticos no exercicio corrente e pechado.</p>
<p>Tema 13. Endebedamento local: operacións de crédito: concepto e delimitación. Clases de operacións. Natureza dos contratos referentes a operacións de crédito. Requisitos para o endebedamento a longo prazo. Requisitos para o endebedamento a curto prazo. Operacións de tesourería. Competencia dos órganos da entidade local.</p>
<p>Tema 14. Control externo. Competencia. Extensión. Tramitacion. Atención especial a responsabilidade contable.</p>
<p>Tema 15. A conta xeral da entidade local. Documentos que a conforman. Formación e tramitación das contas anuais.</p>
<p>2. Capataz.</p>
<p>I. Número de postos: 1.</p>
<p>II. Características.</p>
<p>Réxime laboral equiparado ó grupo D.</p>
<p>III. Condicións dos aspirantes.</p>
<p>Serán as que figuran na base IV das xerais para persoal funcionario coa modificación que para o persoal laboral se contén no punto B.b, e ademais o aspirante deberá contar coa titulación de graduado escolar ou equivalente.</p>
<p>Acreditarase mediante certificado do secretario de Vigo-Zoo no que conste a data do contrato laboral fixo do aspirante e que leva alomenos dous anos de servicios no zoolóxico.</p>
<p>IV. Sistema de selección.</p>
<p>Establécese o de concurso-oposición, co baremo previsto para o concurso na base XII das xerais.</p>
<p>Resérvase para promoción interna entre o persoal coa categoría de oficial que cumpra cos requisitos sinalados na base 12 das xerais.</p>
<p>V. Exercicios da oposición.</p>
<p>Consistirá na práctica de tres exercicios todos eles obrigatorios e eliminatorios, que se puntuarán de cero a dez puntos cada un deles, quedando eliminado o aspirante que non acade cinco puntos como mínimo en cada un deles. Ademais practicarase dous probas de coñecemento de idioma galego e dous idiomas da Unión Europea e das comunidades autónomas que conten con lingua propias.</p>
<p>Primeiro exercicio.</p>
<p>Consistirá nun exame psicotécnico de aptitude para o desenvolvemento do posto co seguinte contido:</p>
<p>Realizarase unha batería de tests: intelectual e de perfil profesional. Probas de elección con varias alternativas de respostas. A duración da proba será a que estime o tribunal.</p>
<p>Perfil.</p>
<p>1. Nivel intelectual: capacidade de toma de decisións. Capacidade de aprendizaxe. Boa capacidade intelectual xeral.</p>
<p>2. Nivel de perfil de personalidade: emocionalmente estable. Confianza en si mesmo/a. Tendencia a mante-lo grupo traballando entre bases prácticas e realistas. Emprendedor/a. Organizado/a. Facilitade para establecer e manter relacións.</p>
<p>Segundo exercicio teórico.</p>
<p>Consistirá en acreditar o coñecemento dos temas contidos no temario anexo, contestando a 3 temas un da parte xeral e dous da parte específica nun prazo máximo dunha hora.</p>
<p>Terceiro exercicio práctico.</p>
<p>Consistirá en desenvolver un caso práctico relacionado con calquera dos temas da parte específica de que conste o temario.</p>
<p>Proba de coñecemento do idioma galego e da Unión Europea ou das comunidades autónomas.</p>
<p>Practicarase de conformidade co previsto na base X das xerais.</p>
<p>VI. Tribunal cualificador.</p>
<p>Estará integrado polos seguintes membros:</p>
<p>-Presidente: o presidente de Vigo-Zoo ou membro do Consello de Administración en quen delegue.</p>
<p>-Secretario: o secretario de Vigo-Zoo.</p>
<p>-Vocais: tres representantes do Consello de Administración e tres do persoal designados polo seu delegado.</p>
<p>-Outro: o director ou técnico de Vigo-Zoo designado polo presidente.</p>
<p>Xunto cos titulares designarase os respectivos suplentes.</p>
<p>Tódolos membros do tribunal contarán con voz e voto, agás o secretario/a e o asesor, que só contarán con voz.</p>
<p>Todos eles, agás o presidente, deberán contar coa titulación ou especialización igual ou superior á esixida para o acceso ós postos.</p>
<p>O tribunal poderá autoriza-la presencia dun asesor/a, con voz e sen voto. Ademais poderá autorizarse a participación doutro na proba de coñecemento de idiomas oficiais, experto no idioma correspondente ó exercicio.</p>
<p>O tribunal non poderá declarar que superaron as probas un número de aspirantes superior ó de postos convocados.</p>
<p>ANEXO</p>
<p>Temario</p>
<p>(Exclúense os temas contidos como anexo nas bases xerais para prazas do grupo D).</p>
<p>Primeiro grupo.</p>
<p>Tema 1. A Constitución española de 1978: principios xerais e estructura.</p>
<p>Tema 2. O Estatuto de autonomía de Galicia: principios xerais e estructura.</p>
<p>Tema 3. Dereitos e deberes dos traballadores segundo o estatuto e o convenio colectivo vixente.</p>
<p>Tema 4. Faltas e sancións. O procedemento sancionador segundo o convenio colectivo vixente.</p>
<p>Tema 5. Fins do organismo autónomo Vigo-Zoo segundo os estatutos.</p>
<p>Tema 6. O Consello de Administración e o seu presidente segundo os estatutos.</p>
<p>Segundo grupo.</p>
<p>Tema 7. A organización do traballo e os grupos de tarefas nun parque zoolóxico.</p>
<p>Tema 8. Sistemas de control das tarefas.</p>
<p>Tema 9. A seguridade nos parques zoolóxicos. A prevención. Os recintos para os animais. Os fosos.</p>
<p>Tema 10. Obriga da empresa e dos traballadores en canto a prevención dos riscos laborais.</p>
<p>Tema 11. Operacións cos animais. Traslados das diferentes especies.</p>
<p>Tema 12. A alimentación dos herbívoros. Sistema dixestivo dos herbívoros. Principais alimentos, a súa manipulación.</p>
<p>Tema 13. A alimentación dos carnívoros. Sistema dixestivo dos carnívoros. Principais alimentos, a súa manipulación.</p>
<p>Tema 14. Os hábitats nos parques zoolóxicos. O nicho ecolóxico.</p>
<p>Tema 15. A conservación dos alimentos. O seu almacenamento.</p>
<p>Tema 16. A xardinería nun parque zoolóxico. Traballos de xardinería.</p>
<p>Tema 17. Limpeza nun parque zoolóxico. Traballos específicos.</p>
<p>Tema 18. Xestión e control do almacén dun parque zoolóxico.</p>
<p>Tema 19. Mantemento das instalacións dun parque zoolóxico.</p>
<p>Tema 20. Medidas de vixilancia e control dos visitantes.</p>
<p>Vigo, 13 de agosto de 2001.</p>
<p>Amador Fernández Fernández</p>
<p>Presidente do organismo autónomo municipal</p>
<p>Vigo-Zoo</p>

