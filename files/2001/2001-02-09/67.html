---
date: '2001-02-09'
id: 2BF6
page: 1
number: 29
agency: CONCELLO DA CORUÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010209/Anuncio2BF6_gl.html'
---
<p>A Alcaldía, con data do 7 de decembro de 2000, dictou a seguinte resolución:</p>
<p>Primeiro.-Incoar expediente para a aprobación de bases e estatutos da xunta de compensación que se vai constituír para a execución do polígono F6.03 Praza Porticada II do Plan Xeral de Ordenación Municipal vixente.</p>
<p>Segundo.-Aprobar inicialmente o proxecto de bases e estatutos presentado por Serafín Vázquez Costa en nome e representación da comisión xestora constituída para estes efectos.</p>
<p>Terceiro.-Ordena-la citación persoal no expediente a aqueles que aparezan como interesados na súa calidade de titulares de bens e dereitos afectados, así como a publicación no Diario Oficial de Galicia e no BOP do anuncio correspondente segundo modelo oficial que se xunta, facultando a comisión xestora, e, no seu nome, a César Pérez Maldonado como secretario dela, para a súa presentación e dilixenciamento ante o órgano correspondente.</p>
<p>O que se fai público de conformidade co disposto no artigo 133.4º en relación co 102, ambos da Lei 1/1997, do 24 de marzo, do solo de Galicia (BOE nº 103, do 30 de abril), advertindo os interesados de que o expediente se encontra á súa disposición nas oficinas de Xestión do Servicio de Urbanismo, sitas na avda. da Mariña, nº 18, entre as 12 e as 14 horas de luns a venres, durante o prazo</p>
<p>de 20 días a partir da publicación ou notificación do acordo que se traslada, onde poderán consultalo e presentar cantas alegacións teñan por convenientes na defensa dos seus dereitos.</p>
<p>A Coruña, 11 de decembro de 2000.</p>
<p>O alcalde</p>
<p>P.D.</p>
<p>Salvador Fernández Moreda</p>

