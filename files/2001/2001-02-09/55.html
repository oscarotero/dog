---
date: '2001-02-09'
id: 2BC6
page: 1
number: 29
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 9 de outubro de 2000 pola que se aproba o cambio de dominio das bateas
  Juan I e P.O. III.
range: Orde
url: 'https://www.xunta.gal/dog/Publicados/2001/20010209/Anuncio2BC6_gl.html'
---
<p>Vistos os expedientes instruídos para efectos de transmisión das bateas Juan I e P.O. III e das concesións administrativas que os amparan, resulta:</p>
<p>A) Antecedentes de feito.</p>
<p>Primeiro.-Mediante escritos con data do 7-9-2000, Juan Vázquez Cores solicitou autorización para a transmisión das concesións das bateas Juan I e P.O. III.</p>
<p>Segundo.-Os informes do Servicio de Protección dos Recursos sobre as características das bateas e do Servicio Técnico Xurídico sobre a tramitación dos expedientes son favorables.</p>
<p>B) Fundamentos xurídicos.</p>
<p>Primeiro.-Este órgano é competente para resolve-los expedientes de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-Os expedientes seguiron tódolos trámites establecidos no procedemento administrativo</p>
<p>común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, de 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, dicto a seguinte resolución:</p>
<p>Autoriza-la transmisión inter vivos, a favor de Mexiloeiras Juan, S.L. (B-36.340.339), das concesións administrativas das bateas que se indican a continuación e das que son titulares na actualidade Juan Vázquez Cores (32.574.587D) e Mª Dolores Vázquez Patón (35.412.618R).</p>
<p>Identificación:</p>
<p>Tipo: batea.</p>
<p>Nome: Juan I.</p>
<p>Localización: 2 Cambados A.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde de outorgamento: 23-11-1970.</p>
<p>Remate da vixencia: 12-12-2010.</p>
<p>Identificación:</p>
<p>Tipo: batea.</p>
<p>Nome: P.O. III.</p>
<p>Localización: 129 O Grove G.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde de otorgamento: 16-6-1975.</p>
<p>Remate da vixencia: 13-3-2006.</p>
<p>Baixo as seguintes condicións:</p>
<p>Primeira.-Os actuais titulares deberán presentar no prazo máximo dun mes, contado desde o día seguinte ó da publicación desta orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen achega-la documentación requirida, a autorización quedará sen efecto, logo da comunicación por parte da consellería.</p>
<p>Terceira.-Os novos titulares das concesións queda subrogado nos dereitos e obrigas dos anteriores, desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de</p>
<p>reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 9 de outubro de 2000.</p>
<p>P.D. (Orde 14-6-1999; DOG nº 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Vigo</p>

