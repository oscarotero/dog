---
date: '2001-02-09'
id: 2AFA
page: 1
number: 29
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 29/2001, do 18 de xaneiro, polo que se aproba o cambio de titularidade
  de treitos da antiga estrada N-540 Lugo-Portugal por Ourense a prol do
  Concello da Merca.
range: Decreto
url: 'https://www.xunta.gal/dog/Publicados/2001/20010209/Anuncio2AFA_gl.html'
---
<p>O Concello da Merca solicitou a cesión por parte da Xunta de Galicia de varios treitos da antiga estrada N-540 (Lugo-Portugal por Ourense) comprendido no termo municipal e que quedan fóra do novo trazado da estrada referida logo das obras de mellora e ampliación nela efectuadas.</p>
<p>Conforme o sinalado nos artigos 4 e 5 da Lei 4/1994, do 14 de setembro, de estradas de Galicia, por proposta do conselleiro de Política Territorial, Obras Públicas e Vivenda e logo de acordo entre as administracións afectadas e logo de deliberación do Consello da Xunta de Galicia na súa reunión do día dezaoito de xaneiro de dous mil un,</p>
<p>DISPOÑO:</p>
<p>Artigo 1º</p>
<p>Apróbase o cambio de titularidade, a prol do Concello da Merca dos seguintes treitos correspondentes á modificación do trazado da estrada N-540 (Lugo-Portugal por Ourense, treito: Ourense-Celanova):</p>
<p>*Variante Manchica-gasolineira:</p>
<p>A antiga estrada N-540 discorre nunha lonxitude de 305 metros.</p>
<p>O treito enlaza coa actual N-540 nos p.k. 14,500 e 14,700 da marxe dereita.</p>
<p>*Variante de Nigueiroá:</p>
<p>A antiga estrada N-540 discorre nunha lonxitude de 180 metros.</p>
<p>O treito enlaza coa actual N-540 nos p.k. 12,200 e 12,300 da marxe esquerda.</p>
<p>*Variantes en Parderrubias:</p>
<p>A antiga estrada N-540 discorre nunha lonxitude de 155 e 90 metros (marxe dereita e esquerda respectivamente).</p>
<p>O treito enlaza coa actual N-540 nos p.k. 13,700 e 13,900.</p>
<p>*Variante de Manchica-travesía:</p>
<p>A antiga estrada N-540 discorre nunha lonxitude de 170 metros.</p>
<p>O treito enlaza coa actual N-540 nos p.k. 14,900 e 15,050 da marxe esquerda.</p>
<p>*Variante de Parderrubias:</p>
<p>A antiga estrada N-540 discorre nuhna lonxitude de 225 metros.</p>
<p>O treito enlaza coa actual N-540 nos p.k. 13,400 e 13,600 da marxe dereita.</p>
<p>Artigo 2º</p>
<p>Corresponderalle ó Concello da Merca a xestión, mantemento, conservación e explotación das vías cedidas.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezaoito de xaneiro de dous mil un.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

