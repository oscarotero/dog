---
date: '2001-06-01'
id: 91D2
page: 7
number: 106
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 28 de maio de 2001 pola que se prorroga o prazo das bolsas para
  favorece-la investigación no campo dos estudios xacobeos convocadas pola Orde
  do 14 de marzo de 2001 (Diario Oficial de Galicia do 29 de marzo).
range: Orde
url: 'https://www.xunta.gal/dog/Publicados/2001/20010601/Anuncio91D2_gl.html'
---
<p>A orde da Consellería de Cultura, Comunicación Social e Turismo do 14 de marzo de 2001, pola que se convocan bolsas para favorece-la investigación no campo dos estudios xacobeos, no seu artigo 5º establecía como prazo de presentación de solicitudes o 1 de xuño de 2001.</p>
<p>As bolsas teñen como finalidade declarada posibilitar que os universitarios, profesores e investigadores en temas xacobeos poidan participar no VI Congreso Internacional de Estudios Xacobeos: O Pseudo-Turpín, lazo entre o culto xacobeo e o culto a Carlomagno, a dimensión inmediata do cal ten unha vocación claramente internacional.</p>
<p>Polo exposto, e dado que as solicitudes de bolsas poden proceder de moi diversos lugares, o cal incidiría na data de chegada da documentación requirida na orde de referencia, considérase preciso amplia-lo prazo previsto no mencionado artigo 5º.</p>
<p>Para tal fin,</p>
<p>DISPONSE:</p>
<p>Artigo único.</p>
<p>Prorrógase o prazo de presentación de solicitudes de bolsas para favorece-la investigación no campo dos estudios xacobeos convocadas pola Orde do 14 de marzo de 2001 (DOG do 29 de marzo), ata o 1 de xullo de 2001.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de maio de 2001.</p>
<p>Jesús Pérez Varela</p>
<p>Conselleiro de Cultura, Comunicación</p>
<p>Social e Turismo</p>

