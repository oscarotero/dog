---
date: '2001-06-01'
id: 91BA
page: 7
number: 106
agency: PRESIDENCIA
section: II. AUTORIDADES E PERSOAL
title: >-
  Decreto 121/2001, do 28 de maio, polo que se nomea presidente do Consello de
  Dirección do Consorcio Axencia para a Calidade do Sistema Universitario de
  Galicia o profesor doutor Manuel Cecilio Díaz y Díaz.
range: Decreto
url: 'https://www.xunta.gal/dog/Publicados/2001/20010601/Anuncio91BA_gl.html'
---
<p>Por Resolución do 12 de marzo de 2001, da Dirección Xeral de Universidades (DOG nº 68 do 5 de abril) publicouse o convenio de colaboración asinado o día 30 de xaneiro de 2001 entre a Xunta de Galicia, a través da Consellería de Educación e Ordenación Universitaria e a Secretaría Xeral de Investigación e Desenvolvemento e as Universidades de Santiago de Compostela, A Coruña e Vigo para a creación do Consorcio Axencia para a Calidade do Sistema Universitario de Galicia xunto cos seus estatutos, que figuran como anexo ó citado convenio.</p>
<p>O artigo 19 dos estatutos do Consorcio Axencia para a Calidade do Sistema Universitario de Galicia establece que o presidente do Consello de Dirección será nomeado polo presidente da Xunta de Galicia de entre persoas de recoñecido prestixio no ámbito universitario, por proposta do conselleiro de Educación e Ordenación Universitaria, escoitados os rectores e os presidentes dos consellos sociais das universidades consorciadas.</p>
<p>Cumpridos os trámites establecidos, por proposta do conselleiro de Educación e Ordenación Universitaria, en cumprimento do artigo 7 da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-Nomear presidente do Consello de Dirección do Consorcio Axencia para a Calidade do Sistema Universitario de Galicia ó profesor doutor Manuel Cecilio Díaz y Díaz.</p>
<p>Santiago de Compostela, vinteoito de maio de dous mil un.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>

