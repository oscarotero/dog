---
date: '2001-03-06'
id: 3AFE
page: 2
number: 46
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 2 de febreiro de 2001 pola que se lle notifica a Luisa García
  Espeleta a resolución pola que se acorda a rectificación do erro producido na
  Resolución do 8 de xuño de 2000, expediente C82010, conta 77.
range: Cédula
url: 'https://www.xunta.gal/dog/Publicados/2001/20010306/Anuncio3AFE_gl.html'
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, intentada a notificación no domicilio da interesada (rúa O Prado, bloque 22, portal J-2º esquerda, polígono de Esteiro-Ferrol), sen que esta se puidiese practicar, notifícaselle a Mª Luisa García Espeleta a resolución do director xeral do Instituto Galego da Vivenda e Solo, do 22 de decembro de 2000, pola que se acorda a rectificación do erro producido na Resolución do 8 de xuño de 2000, recaída no procedemento de desafiuzamento administrativo por falta de pagamento, e publicada no DOG número 164, do 24 de agosto de 2000.</p>
<p>Contra a citada resolución, que non é definitiva na vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes, contado a partir do día seguinte ó da publicación desta cédula, conforme o que establecen os artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992, modificada pola Lei 4/1999, transcríbese o texto íntegro da dita resolución:</p>
<p>Expediente de desafiuzamento administrativo</p>
<p>Resolución</p>
<p>Visto o expediente de desafiuzamento administrativo seguido contra Mª Luisa García Espeleta, beneficiaria da vivenda de protección oficial identificada como expediente C 82010, conta 77,</p>
<p>Tendo en conta os seguintes:</p>
<p>Feitos</p>
<p>1. Por resolución desta dirección xeral do 8 de xuño de 2000, dictada no procedemento de desafiuzamento administrativo tramitado contra Mª Luisa García Espeleta, acordábase a resolución de pleno dereito do contrato por incumprimento en canto á falta de pagamento das cotas, con infracción do réxime que regula as vivendas de protección oficial de promoción pública e o lanzamento da vivenda.</p>
<p>Por erro, na citada resolución situábase a vivenda na rúa O Prado, P-L 2º esquerda, polígono de Esteiro-Ferrol, sendo o enderezo correcto o bloque 22, portal J-2º esquerda da rúa O Prado.</p>
<p>Fundamentos de dereito</p>
<p>1. É competente para dictar esta resolución o director xeral do Instituto Galego da Vivenda e Solo.</p>
<p>2. O artigo 105.2º da Lei 30/1992, de réxime xurídico das administracións públicas e do procedemeno administrativo común, modificada pola Lei 4/1999, do 13 de xaneiro, permítelle ás administracións públicas rectificar en calquera momento de oficio, ou por instancia dos interesados, os erros materiais, de feito ou aritméticos existentes nos seus actos.</p>
<p>Vistos</p>
<p>Os preceptos legais invocados e demais normas de aplicación xeral,</p>
<p>RESOLVO:</p>
<p>Acorda-la rectificación do erro producido na resolución desta dirección xeral do 8 de xuño de 2000, entendéndose que o enderezo ó que fai referencia a dita resolución será a rúa O Prado, bloque 22, portal J-2º esquerda do polígono de Esteiro-Ferrol.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes, contado desde o día seguinte ó da súa notificación, conforme o establecido nos artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Notifíquese esta resolución ós interesados coa mención dos requisitos esixidos polo artigo 58 da vixente Lei de réxime xurídico das administracións públicas e do procedemento administrativo común.</p>
<p>Santiago de Compostela, 2 de febreiro de 2001.</p>
<p>José Antonio Redondo López</p>
<p>Director xeral do Instituto Galego</p>
<p>da Vivenda e Solo</p>

