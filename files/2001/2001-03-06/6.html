---
date: '2001-03-06'
id: 3A86
page: 2
number: 46
agency: UNIVERSIDADE DE SANTIAGO DE COMPOSTELA
section: III. OUTRAS DISPOSICIÓNS
title: >-
  Resolución do 20 de febreiro de 2001 pola que se modifica a do 1 de febreiro
  de 2000, sobre delegación de funcións en determinados órganos universitarios.
range: Resolución
url: 'https://www.xunta.gal/dog/Publicados/2001/20010306/Anuncio3A86_gl.html'
---
<p>Por Resolución do 9 de febreiro de 2001 reestructúrase o equipo de goberno na universidade, suprimíndose o Vicerrectorado de Coordinación do Campus de Santiago de Compostela e a creación do Vicerrectorado de Xestión de Infraestructuras e procedéndose tamén a unha reordenación na dependencia de determinados servicios.</p>
<p>Ademais, a resolución de delegación de funcións do 1-2-2000 (DOG do 1 de marzo), non incorporaba algunhas competencias como a derivada da xestión do cuarto ciclo universitario, competencia que procede incorporar á delegación de funcións.</p>
<p>Por todo o anterior, este rectorado resolveu modifica-la Resolución do 1 de febreiro de 2000 no seguinte sentido:</p>
<p>-O artigo cuarto, letra e), queda redactado do seguinte xeito:</p>
<p>«e) Queda delegada no vicerrector de Infraestructuras:</p>
<p>I. A presidencia da comisión electoral e a execución das súas resolucións.</p>
<p>II. A coordinación e xestión das actuacións da Oficina de Xestión de Infraestructuras, da oficina de Arquitectura e Urbanismo, do Servicio de Comunicacións e dos servicios informáticos.</p>
<p>III. O seguimento e a xestión de contratos de obras e das infraestructuras da USC, sen prexuízo das facultades delegadas ó vicerrector de Asuntos Económicos.</p>
<p>IV. A solicitude de licencias e outros actos de tramitación perante outras administracións públicas, contratistas ou terceiros en materias relacionadas no punto anterior.</p>
<p>V. A dirección operativa do Servimav e do Centro de Competencia de Innovación Educativa e Tecnoloxías da Información e a Comunicación».</p>
<p>-No artigo cuarto, letra f), introdúcense os puntos 6 e 7 coa seguinte redacción:</p>
<p>«6. Os actos e resolucións derivados do cuarto ciclo universitario.</p>
<p>7. A coordinación e dirección dos servicios que se lle encomenden».</p>
<p>-No artigo cuarto, letra g), introdúcese o punto 4 do seguinte teor:</p>
<p>«4. A dirección operativa do Gabinete de Comunicacións».</p>
<p>-No artigo cuarto, letra h), no punto 1. modifícase «Sistema Universitario de Residencias» por «Servicio Universitario de Residencias».</p>
<p>-No artigo cuarto, letra h), introdúcese o punto 13 co seguinte teor literal:</p>
<p>«13. A dirección operativa do COIE».</p>
<p>-No artigo cuarto, letra l), engádese un novo punto 6 da seguinte redacción:</p>
<p>«6. A convocatoria, resolución e impugnación de axudas en materia de normalización lingüística».</p>
<p>-No artigo sétimo introdúcese o punto 22, que queda redactado do seguinte modo:</p>
<p>«22. As derivadas da coordinación da prevención de riscos da USC».</p>
<p>Santiago de Compostela, 20 de febreiro de 2001.</p>
<p>F. Darío Villanueva Prieto</p>
<p>Rector da Universidade de Santiago de Compostela</p>

