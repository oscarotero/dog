---
date: '2001-09-12'
id: E822
page: 12
number: 177
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 17 de agosto de 2001 pola que se aproba a relación definitiva de
  aspirantes admitidos e excluídos das probas selectivas para a provisión de
  prazas de auxiliares técnicos de servicios xerais.
range: Resolución
url: 'https://www.xunta.gal/dog/Publicados/2001/20010912/AnuncioE822_gl.html'
---
<p>Por resolución do rectorado desta universidade do 9 de marzo de 2001 (DOG do 26 de marzo) modificada pola Resolución do 29 de maio de de 2001 (DOG do 13 de xuño) convocáronse probas selectivas para a provisión de doce prazas de auxiliares técnicos de servicios xerais, vacantes no cadro de persoal laboral desta universidade.</p>
<p>Por Resolución do 13 de xullo de 2001 (DOG do 27 de xullo) fíxose pública a relación provisional de aspirantes admitidos e excluídos ás probas selectivas para a provisión das prazas anteriormente citadas.</p>
<p>Rematado o prazo de emenda dos motivos de exclusión ou omisión establecido na base 4ª da convocatoria e feitas as rectificacións oportunas, este rectorado</p>
<p>RESOLVEU:</p>
<p>Primeiro.-Declarar aprobada e facer pública a relación definitiva de aspirantes admitidos e excluídos, con expresión da causa de exclusión, ás citadas probas. A lista completa de aspirantes figurará exposta no taboleiro de anuncios do rectorado (rúa Oporto, nº 1, Vigo) e nos rexistros dos campus de Ourense (unidade administrativa, campus As Lagoas s/n, Ourense), Pontevedra (E.U.E.T. Forestal, campus A Xunqueira s/n. Pontevedra) e Lagoas Marcosende (C.A.C.T.I., campus Lagoas-Marcosende, Vigo).</p>
<p>Segundo.-Convoca-los aspirantes admitidos para a realización do primeiro exercicio da fase de oposición o día 20 de outubro de 2001, ás once horas na facultade de CC. EE. e empresariais (campus Lagoas-Marcosende, Vigo).</p>
<p>Os aspirantes deberán ir provistos do documento nacional de identidade para a súa debida identificación, lapis do nº 2 e goma de borrar.</p>
<p>Terceiro.-Establecer un prazo de tres días hábiles a partir do seguinte ó da realización deste exercicio para reclama-lo seu cuestionario.</p>
<p>Contra esta resolución, que esgota a vía administrativa, poderase interpor recurso ante a xurisdicción contencioso-administrativa, no prazo de dous meses contados dende o día seguinte ó da súa publicación no Diario Oficial de Galicia, de conformidade co disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Así e todo, os interesados poderán optar por interpor contra esta resolución recurso de reposición no prazo dun mes, contado a partir do día seguinte á publicación desta resolución, ante o mesmo órgano que a dictou. Neste caso, non caberá interpo-lo recurso antes citado mentres non recaia resolución expresa ou presunta do recurso de reposición, de conformidade co disposto na Lei 4/1999, do 13 de xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 17 de agosto de 2001.</p>
<p>P.D. (Resolución 26-7-2001)</p>
<p>Pedro Merino Gómez</p>
<p>Vicerrector de Desenvolvemento e Transferencia de Ciencia e Tecnoloxía</p>

