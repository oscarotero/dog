---
date: '2001-05-31'
id: '9166'
page: 7
number: 105
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 23 de marzo de 2001, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, polo
  procedemento aberto e tramitación ordinaria mediante concurso, do expediente
  15/2001, para a prestación nos centros dependentes deste complexo hospitalario
  do servicio de xestión (recollida, tratamento e eliminación de residuos das
  clases III e IV, definidos no Decreto 460/1997, do 21 de novembro).
range: Resolución
url: 'https://www.xunta.gal/dog/Publicados/2001/20010531/Anuncio9166_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido na letra i) do artigo 7 da Orde do 23 de marzo de 2000 pola que se modifica a do 21 de abril de 1998, sobre delegación de competencias en órganos centrais e periféricos do Servicio Galego de Saúde, convoca expediente de contratación polo procedemento aberto e tramitación ordinaria, mediante concurso, para a prestación nos centros dependentes do Complexo Hospitalario Xeral-Calde. Lugo, do servicio de xes</p>
<p>tión (recollida, tratamento e eliminación de residuos da clase III e IV, definidos no Decreto 460/1997, do 21 de novembro), da Consellería de Sanidade e Servicios Sociais.</p>
<p>1. Obxecto e orzamento.</p>
<p>A prestación do servicio de xestión completa dos residuos da clase III e IV definidos no Decreto 460/1997, da Consellería de Sanidade e Servicios Sociais, por un orzamento máximo de 16.406.075 pesetas (98.602,50 euros) (IVE incluído).</p>
<p>2. Prazo de entrega.</p>
<p>Desde a data de asinamento do contrato.</p>
<p>3. Documentos de interese para os licitadores.</p>
<p>O prego de cláusulas administrativas particulares e demais documentación complementaria pode ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa, s/n. 27004 Lugo. Tfno.: 982 29 65 52 e fax: 982 21 29 24.</p>
<p>4. Fianzas.</p>
<p>Os adxudicatarios deberán consignar unha fianza definitiva do 4% do importe de adxudicación. Esta constituirase segundo o disposto no artigo 36 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>5. Solvencia económica e financeira.</p>
<p>Acreditarase por un ou varios dos medios establecidos no artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>6. Solvencia técnica.</p>
<p>Acreditarase por un ou varios dos medios establecidos no artigo 18 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>7. Clasificación.</p>
<p>Grupo: III, subgrupo: 8, categoría: B.</p>
<p>8. Criterios de adxudicación.</p>
<p>-Proposta económica, ata 25 puntos.</p>
<p>-Proxecto do Plan de xestión de residuos, ata 15 puntos.</p>
<p>-Proposta de melloras no servicio, ata 15 puntos.</p>
<p>9. Admisión de variantes.</p>
<p>Non se admiten variantes.</p>
<p>10. Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no Rexistro do Complexo Hospitalario Xeral-Calde de Lugo antes das 14 horas do décimo quinto día natural contado a partir do</p>
<p>seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciar ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>11. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquél no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>12. Documentación que deberán achega-los licitadores.</p>
<p>Os documentos que figuran no prego de cláusulas administrativas particulares.</p>
<p>13. Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 23 de marzo de 2001.</p>
<p>Fernando Varela Noreña</p>
<p>Director xerente do Complexo Hospitalario</p>
<p>Xeral-Calde de Lugo</p>

