---
date: '2001-07-20'
id: C202
page: 9
number: 141
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 10 de xullo de 2001, da División de Recursos Económicos, pola
  que se anuncia a contratación, polo trámite de urxencia, polo sistema de
  concurso público e procedemento aberto, para a redacción do proxecto básico e
  de execución e dirección das obras de remodelación do servicio de pediatría,
  UCI pediátrica, prematuros e preescolares no Hospital Xeral de Lugo.
range: Resolución
url: 'https://www.xunta.gal/dog/Publicados/2001/20010720/AnuncioC202_gl.html'
---
<p>-Obxeto: redacción de proxecto básico e de execución e dirección de obra.</p>
<p>-Obra: remodelación do servicio de pediatría, UCI pediátrica, prematuros e preescolares no Hospital Xeral de Lugo.</p>
<p>-Orzamento da contrata: 5.846.400 pesetas, equivalentes a 35.137,57 euros.</p>
<p>-Prazo de execución: 4 meses.</p>
<p>-Garantía definitiva: non se esixe.</p>
<p>-Forma de tramitación: urxente.</p>
<p>Exposición da documentación: poderá examinarse na División de Recursos Económicos, (Subdirección Xeral de Investimentos) ou nas direccións provinciais do Sergas nas respectivas provincias, en días hábiles de 9 a 14 horas.</p>
<p>Solvencia económica, financeira e técnica: os licitadores terán que acredita-la solvencia económica, financeira e técnica, en calquera das formas previstas no texto refundido da Lei de contratos das administracións públicas.</p>
<p>Prazo de presentación de proposicións: deberán presentarse en man, no rexistro xeral da Consellería</p>
<p>de Sanidade e Servicios Sociais/Sergas, ata o décimo terceiro día natural a partir do seguinte ó da publicación do concurso no Diario Oficial de Galicia ou por correo na forma indicada no artigo 100 do Regulamento xeral de contratos do Estado.</p>
<p>Documentación que deberán presenta-los licitadores: os licitadores presentarán en sobre pechado e asinado polo mesmo, a solicitude para participar, así como a documentación persoal e referencias técnicas, descritas no punto 5 do prego de cláusulas administrativas particulares.</p>
<p>Criterios de adxudicación: os definidos na cláusula 7 do prego de cláusulas administrativas particulares que rexe o presente concurso.</p>
<p>Apertura de proposicións: será realizada pola mesa de contratación nas dependencias da División de Recursos Económicos, a partir das 9 horas do décimo primeiro día natural seguinte ó peche do prazo de admisión de ofertas.</p>
<p>No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 10 de xullo de 2001.</p>
<p>P.D. (Decreto 49/1998 do 5 de febreiro)</p>
<p>Antonio Fernández-Campa García-Bernardo</p>
<p>Director xeral da División de Recursos Económicos</p>

