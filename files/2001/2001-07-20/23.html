---
date: '2001-07-20'
id: C1BE
page: 9
number: 141
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 13 de xullo de 2001 pola que se anuncia a licitación do
  concurso, polo procedemento aberto e trámite de urxencia, das asistencias
  técnicas de clave PO/01/62.1 e LU/01/4.1
range: Resolución
url: 'https://www.xunta.gal/dog/Publicados/2001/20010720/AnuncioC1BE_gl.html'
---
<p>a) Asistencias técnicas.</p>
<p>1. Asistencia técnica para a redacción do proxecto de trazado e construcción, incluída cartografía da obra, de acondicionamento da estrada C-531. Treito: A Cañiza-Filgueira.</p>
<p>Clave: PO/01/62.1</p>
<p>Orzamento: vinteún millóns setecentas oitenta e nove mil seiscentas catorce (21.789.614) pesetas, equivalentes a (130.958,22 euros).</p>
<p>Prazo de execución: 18 meses.</p>
<p>A solvencia económica e financeira acreditarase de conformidade co artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>A solvencia técnica ou profesional xustificarase de acordo co cadro de características do prego de prescricións técnicas</p>
<p>Acreditarase conforme o disposto no artigo 19 a) e b) do texto refundido da citada lei.</p>
<p>Achegaranse copias autenticadas do persoal consultor en relación ó especificado no prego de prescricións técnicas particulares.</p>
<p>2. Asistencia técnica para a redacción do proxecto de trazado e construcción incluída cartografía da obra de acondicionamento da estrada LU-153 Lourenzá-Masma.</p>
<p>Clave: LU/01/4.1</p>
<p>Orzamento: sete millóns novecentas dezaseis mil cincocentas noventa e catro (7.916.594) pesetas, equivalentes a (47.579,69 euros)</p>
<p>Prazo de execución: 15 meses.</p>
<p>A solvencia económica e financeira acreditarase de conformidade co artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>A solvencia técnica ou profesional xustificarase de acordo co cadro de características do prego de prescricións técnicas</p>
<p>Acreditarase conforme o disposto no artigo 19 a) e b) do texto refundido da citada lei.</p>
<p>Achegaranse copias autenticadas do persoal consultor en relación ó especificado no prego de prescricións técnicas particulares.</p>
<p>(Declaradas urxentes consonte o artigo 71 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como o prego de prescricións técnicas estarán de manifesto e ó dispor dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela. Teléfono de información 981 54 49 86.</p>
<p>Así mesmo, poderanse obte-los pregos de cláusulas administrativas e prescricións técnicas no seguinte enderezo da Internet: <a href="http://www.xunta.es/contratacion/.">http://www.xunta.es/contratacion/.</a></p>
<p>E en Copynino, rúa Xeneral Pardiñas nº 2. Teléfono 981 58 89 38.</p>
<p>c) Garantías que se lles esixen ós licitadores.</p>
<p>Esixirase unha garantía definitiva equivalente ó 4% do orzamento de adxudicación.</p>
<p>Esta garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán de presentarse en sobre pechado no rexistro xeral da Consellería de Política Territorial, Obras Públicas e Vivenda ou enviarse por correo dentro do prazo de admisión sinalado conforme o disposto no artigo 100 del Regulamento xeral de contratación do Estado.</p>
<p>O prazo de admisión das proposicións rematará ás doce horas do décimo quinto día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola mesa de contratación ás once horas do día vintetrés (23) de agosto de 2001, na sala de xuntas da Consellería de Política Territorial, Obras Públicas e Vivenda.</p>
<p>g) Outras informacións.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 2.2.6, Constitución e funcionamento da mesa, do prego de cláusulas administrativas particulares.</p>
<p>h) Variantes: segundo o especificado no cadro de características do prego de prescricións técnicas.</p>
<p>i) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta dos adxudicatarios.</p>
<p>Santiago de Compostela, 13 de xullo de 2001.</p>
<p>P.D.(Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política Territorial, Obras Públicas e Vivenda</p>

