---
date: '2001-07-20'
id: C1DA
page: 9
number: 141
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 12 de xuño de 2001, da Dirección Xeral de Industria, pola que se
  autorizan as instalacións electromecánicas, se aproba o proxecto de execución
  e se recoñece a condición de instalación acollida ó réxime especial de
  producción de enerxía eléctrica da ampliación do parque eólico de Malpica.
  (Expediente 70/94-Ampliación).
range: Resolución
url: 'https://www.xunta.gal/dog/Publicados/2001/20010720/AnuncioC1DA_gl.html'
---
<p>Examinado o expediente instruído por pedimento da empresa parque eólico de Malpica S.A. con ende</p>
<p>rezo para efectos de notificacións en r/ Betanzos, 1-1º esqu. 15004 A Coruña, sobre autorización das instalacións da ampliación parque eólico de Malpica; resultan os seguintes</p>
<p>Antecedentes de feito</p>
<p>Primeiro.-O de 20 decembro de 2000, Jaime Salorio Ozores, en nome e representación da empresa parque eólico de Malpica, S.A., solicitou a autorización administrativa, e aprobación do proxecto de execución, da ampliación do parque eólico de Malpica, ampliando a potencia instalada en 1,5 MW sendo a potencia total instalada de 16,575 MW, achegando a documentación establecida para ó efecto polo Decreto 2617/1966, do 20 de outubro, sobre autorización de instalacións eléctricas e de aplicación ó presente expediente en virtude do disposto na disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia e o Real decreto 2818/1998, do 23 de decembro, sobre producción de enerxía eléctrica </p>
<p>por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-O proxecto someteuse a información pública para os efectos previstos nos decretos 2617/1966, xa mencionado, o Decreto 442/1990, do 13 de setembro, de avaliación de impacto ambiental para Galicia e Decreto 205/1995, mediante resolución da Delegación Provincial da Consellería de Industria e Comercio da Coruña do 21 de decembro de 2000, publicada non DOG do 31-1-2001, no BOP da Coruña do 23-1-2001 e no taboleiro de anuncios do concello de Malpica de Bergantiños.</p>
<p>Durante o período de información pública non se presentaron alegacións.</p>
<p>Terceiro.-O 4 de abril de 2001, a delegación provincial da Consellería de Industria e Comercio da Coruña emitiu informe favorable sobre o citado proxecto, coas seguintes características básicas:</p>
<p>Situación e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
<tr><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>Malpica</td><td>Malpica
de Bergantiños</td></tr>
<tr><td></td><td>1</td><td>507.536</td><td>4.796.507</td></tr>
<tr><td></td></tr>
<tr><td></td><td>2</td><td>509.480</td><td>4.796.534</td></tr>
<tr><td></td></tr>
<tr><td></td><td>3</td><td>510.460</td><td>4.795.076</td></tr>
<tr><td></td></tr>
<tr><td></td><td>4</td><td>509.223</td><td>4.793.522</td></tr>
<tr><td></td></tr>
<tr><td></td><td>5</td><td>508.800</td><td>4.794.324</td></tr>
<tr><td></td></tr>
<tr><td></td><td>6</td><td>507.488</td><td>4.795.310</td></tr>
<tr><td></td></tr>
<tr><td></td><td>7</td><td>507.307</td><td>4.795.970</td></tr>
<tr><td></td></tr></tbody></table>
<p>Características técnicas do parque.</p>
<p>Nº de aeroxeradores: 2.</p>
<p>Potencia unitaria por aeroxerador: 750 kW.</p>
<p>Xeradores: ECOTENIA 48/750.</p>
<p>Potencia total instalada: 1,5 MW.</p>
<p>Producción anual estimada: 3.837 MWh/ano.</p>
<p>Investimento previsto: 199.843.242 pesetas.</p>
<p>características técnicas da infraestructura eléctrica de transformación e interconexión.</p>
<p>-2 centros de transformación de 850 kVA de potencia unitaria e relación de transporte de transformación 0,69/20 kV, instalados unitariamente en interior de torre de aeroxerador coa súa correspondente paramenta de seccionamento, manobra e protección.</p>
<p>-Modificación da rede eléctrica subterránea a 20 kV para interconexión cos novos aeroxeradores.</p>
<p>Cuarto.-O 21 de maio de 2001, a Dirección Xeral de Calidade e Avaliación Ambiental resolveu aproba-la declaración de impacto ambiental do citado parque eólico.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, o Decreto 442/1990, do 13 de setembro, de avaliación de impacto ambiental para Galicia, o Decreto 205/1995, do 6 de xullo e o Real decreto 2818/1998, do 23 de decembro, xa citados.</p>
<p>Segundo.-No expediente instruído para ó efecto cumpríronse os trámites procedementais sinalados no Decreto 2617/1966 sobre autorización de instalacións eléctricas e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>-Autorizarlle á sociedade do parque eólico Malpica a instalación dos equipos electromecánicos do parque eólico de Malpica, para unha ampliación de potencia de 1,5 MW, sendo a potencia total instalada de 16,575 MW, que se instalará no concello de Malpica de Bergantiños.</p>
<p>-Aproba-lo proxecto de execución da dita instalación.</p>
<p>-Recoñecer a esa instalación, para a ampliación de potencia, a condición de instalación acollida ó</p>
<p>réxime especial do R.D. 2818/1998, e incluíla no grupo b.2) do artigo 2 do dito real decreto.</p>
<p>Todo iso de acordo coas condicións seguintes:</p>
<p>Primeira.-Parque eólico de Malpica S.A., para ós efectos de garanti-lo cumprimento das súas obrigas, deberá constituír, no prazo dun mes contadas desde o outorgamento desta autorización, unha fianza de 3.396.864 pesetas, importe do 2% do orzamento que figura no expediente para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A devandita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, punto 39 do Decreto 1775/1967, do 22 de xullo, e será devolta unha vez se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 199.843.242 pesetas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización da Dirección Xeral de Industria. Así mesmo, a Delegación Provincial de Industria e Comercio da Coruña poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio da Coruña inspeccionará a totalidade das obras e montaxes efectuadas e verificará o cumprimento dos compromisos contraídos por parque eólico de Malpica S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribi-la no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola Orde da Consellería de Industria e Comercio de 5 de xuño de 1995 (DOG do 14 de xuño), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da citada orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración impacto ambiental do 21 de maio de 2001, así como aquelas que no seu día</p>
<p>se emitan conforme o disposto no artigo 7 do Decreto 442/1990, do 13 de setembro, de avaliación de impacto ambiental para Galicia.</p>
<p>Sétima.-A Administración resérva para si o dereito de deixar sen efecto esta autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio non prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que consideren pertinente.</p>
<p>Santiago de Compostela, 12 de xuño de 2001.</p>
<p>Ramón Ordás Badía</p>
<p>Director xeral de Industria</p>

