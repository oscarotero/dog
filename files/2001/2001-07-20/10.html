---
date: '2001-07-20'
id: C182
page: 9
number: 141
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: IV. OPOSICIÓNS E CONCURSOS
title: >-
  Orde do 9 de xullo de 2001 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Familia e Promoción do Emprego, Muller e Xuventude, anunciada
  por orde desta consellería do 18 de abril de 2001 (Diario Oficial de Galicia
  número 82, do 27 de abril) e corrección de erros (Diario Oficial de Galicia
  número 83, do 30 de abril).
range: Orde
url: 'https://www.xunta.gal/dog/Publicados/2001/20010720/AnuncioC182_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Familia e Promoción do Emprego, Muller e Xuventude, mediante Orde do 18 de abril de 2001 (DOG nº 82 , do 27 de abril), de conformidade co establecido nas bases quinta e sexta da referida orde, esta consellería</p>
<p>RESOLVE:</p>
<p>Primeiro.-Adxudicarlle destino, no posto de traballo que se indica, ó laboral fixo que se expresa no anexo desta orde, seleccionado conforme o establecido nas bases da convocatoria, realizada por orde desta consellería do 18 de abril de 2001 e posterior corrección de erros.</p>
<p>Segundo.-O cesamento no actual destino do laboral fixo que obtivo praza producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>Se na data na que debe cesar no seu destino o laboral fixo está desfrutando un período de licencia, vacacións ou permiso, o prazo para efectualo empezará a contar a partir do día seguinte ó da súa incorporación. Nos supostos de baixa temporal ou transitoria o cómputo do prazo iniciarase a partir da correspondente alta.</p>
<p>A toma de posesión da praza adxudicada deberase realizar no prazo dos tres días seguintes ó do cesamento, de tratarse da mesma localidade na que actualmente presta os seus servicios o laboral fixo, ou no prazo dun mes, de tratarse de distinta localidade, conforme o establecido no artigo 7.3º do III convenio colectivo único do persoal laboral da Xunta de Galicia.</p>
<p>Terceiro.-O xefe do centro no que cause baixa o laboral fixo, así como o daquel no que obteña destino, consignarán no expediente administrativo, dentro do prazo sinalado no punto anterior, as correspondentes dilixencias de cesamento e toma de posesión, das que se dará tralado, mediante copia, á Dirección Xeral da Función Pública.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante esta consellería, no prazo dun mes contado desde o día seguinte ó da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 9 de xullo de 2001.</p>
<p>Manuela López Besteiro</p>
<p>Conselleira de Familia e Promoción do Emprego, Muller e Xuventude</p>
<p>ANEXO</p>
<p>Apelidos e nome: López Peña, Juan José.</p>
<p>DNI: 2.199.630.</p>
<p>Código do posto: FAC994040136001001.</p>
<p>Denominación do posto: director centro educativo.</p>
<p>Complemento convenio: 1.098.924.</p>
<p>Grupo: I.</p>
<p>Categoría: 1.</p>
<p>Dependencia: centro de menores Avelino Montero.</p>
<p>Localidade: Pontevedra.</p>

