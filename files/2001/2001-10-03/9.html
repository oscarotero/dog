---
date: '2001-10-03'
id: FA0A
page: 13
number: 192
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 240/2001, do 20 de setembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de trazado da vía de alta capacidade do Morrazo
  (Rande-Cangas). Treito II. (Clave: PO/99/61.1.2).
range: Decreto
url: 'https://www.xunta.gal/dog/Publicados/2001/20011003/AnuncioFA0A_gl.html'
---
<p>Con data do 30 de xullo do 2001 o director xeral de Obras Públicas, por delegación do conselleiro de Política Territorial, Obras Públicas e Vivenda, aprobou o proxecto de trazado da vía de alta capacidade do Morrazo (Rande-Cangas). Treito II. Clave: PO/99/61.1.2.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada na referida declaración pola súa incidencia na seguridade vial.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día vinte de setembro de dous mil un,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios</p>
<p>e que se concretan no expediente administrativo instruído, para efectos de expropiación, no proxecto de trazado da vía de alta capacidade do Morrazo (Rande-Cangas). Treito II. Clave: PO/99/61.1.2.</p>
<p>Santiago de Compostela, vinte de setembro de dous mil un.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

