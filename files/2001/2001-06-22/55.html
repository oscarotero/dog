---
date: '2001-06-22'
id: A132
page: 8
number: 121
agency: CONCELLO DE OURENSE
section: VI. ANUNCIOS
title: Anuncio (65/2001).
range: Anuncio
url: 'https://www.xunta.gal/dog/Publicados/2001/20010622/AnuncioA132_gl.html'
---
<p>Anúnciase que o Concello Pleno, en sesión ordinaria que tivo lugar o día 1 de xuño de 2001, adoptou, entre outros, o seguinte acordo:</p>
<p>«O Concello Pleno, por quince votos a favor e doce votos en contra, acordou:</p>
<p>1. Aprobar inicialmente, por pedimento de Juan Carlos Cabanelas Rodríguez, en representación de Xestur Ourense, a modificación puntual do PERI do núcleo histórico na zona 12, unidade de execución 4, entre as rúas Xulio Prieto, Coenca e Pena Trevinca.</p>
<p>2. Somete-lo expediente ó período de información pública por un prazo mínimo dun mes, mediante anuncio que se publicará no Diario Oficial de Galicia, no BOP e nun dos xornais de maior circulación na provincia, e notificación persoal ós interesados».</p>
<p>O dito expediente atópase no Negociado de Planeamento e Xestión Urbanística para, de conformidade co disposto no artigo 42 da Lei de Galicia 1/1997, do 24 de marzo, sometelo a exposición pública polo prazo dun mes, que comezará a contar a partir do día seguinte ó da publicación oficial deste anuncio, para que tódalas persoas interesadas poidan achega-las alegacións que coiden pertinentes.</p>
<p>Ourense, 13 de xuño de 2001.</p>
<p>Manuel Jaime Cabezas Enríquez</p>
<p>Alcalde-presidente</p>

