---
date: '2001-06-22'
id: A06A
page: 8
number: 121
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 5 de xuño de 2001 pola que se modifica a do 14 de marzo de 1999, pola
  que se declaran de reserva exclusiva determinadas cuadrículas do polígono de
  viveiros Noia-A.
range: Orde
url: 'https://www.xunta.gal/dog/Publicados/2001/20010622/AnuncioA06A_gl.html'
---
<p>Por Orde do 31 de outubro de 1989 (Diario Oficial de Galicia nº 236), aprobouse a reordenación do polígono de bateas denominado A do distrito marítimo de Noia.</p>
<p>Vista a evolución das mareas vermellas nos últimos anos e tendo en conta tanto a demanda do sector coma os resultados das experiencias realizadas na zona inicialmente declarada de reserva, faise necesario modifica-las cuadrículas declaradas en reserva exclusiva,</p>
<p>Visto o informe emitido polo Centro de Control de Calidade do Medio Mariño</p>
<p>DISPOÑO:</p>
<p>Artigo primeiro.-Modifícase o artigo 1º da Orde do 14 de marzo de 1999 (DOG nº 104), pola que se declaran de reserva exclusiva determinadas cua</p>
<p>drículas do polígono de bateas flotantes Noia-A, que terá a seguinte redacción:</p>
<p>Decláranse de reserva exclusiva as cuadrículas números 4, 5, 6, 7 e 8 do polígono A do distrito marítimo de Noia.</p>
<p>Artigo segundo.-As concesións e autorizacións afectadas por esta orde deberán efectua-los pertinentes cambios de localización, logo de obtención da autorización desta consellería.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de xuño de 2001.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

