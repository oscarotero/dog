---
date: '2001-06-22'
id: A072
page: 8
number: 121
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de maio de 2001, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, do convenio colectivo da empresa D.S. Salgado, S.L.
range: Resolución
url: 'https://www.xunta.gal/dog/Publicados/2001/20010622/AnuncioA072_gl.html'
---
<p>Visto o texto do convenio colectivo da empresa D.S. Salgado, S.L., con nº de código 3600512, que tivo entrada nesta delegación provincial o día 8-5-2001, subscrito en representación da parte económica pola representación da empresa, e da parte social, polo delegado de persoal, en data 17-4-2001. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autó</p>
<p>noma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 10 de maio de 2001.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio da empresa D.S. Salgado, S. L.</p>
<p>Artigo 1º.-Ámbito.</p>
<p>Este convenio afecta en todo o seu contido á empresa D.S. Salgado, S.L., que ten o seu domicilio en Vilagarcía de Arousa e a todo o seu persoal que estea prestando os seus servicios nela, así como os que se incorporen despois. O seu posto de traballo poderá variar segundo as circunstancias e necesidades da empresa, sen que varíen por iso as condicións estipuladas.</p>
<p>Artigo 2º.-Vixencia.</p>
<p>As cláusulas deste convenio terán unha duración dun ano, e entrarán en vigor o día da súa sinatura, con independencia da data da súa publicación no BOP, prorrogándose tacitamente en períodos anuais, se non é denunciado por calquera das partes, de acordo coas normas vixentes.</p>
<p>Artigo 3º.-Condicións máis beneficiosas.</p>
<p>Respectaranse a título individual as condicións de traballo superiores ás establecidas neste convenio, consideradas no seu conxunto e cómputo anual. Tal garantía será exclusivamente con carácter persoal, sen que se poida entender vinculada ó posto de traballo, categorías profesionais e outras circunstancias, polo que o persoal de novo ingreso non poderá alegar a prol del condicións máis beneficiosas das que gozasen os traballadores que anteriormente ocupasen os postos a que sexan destinados ou promovidos.</p>
<p>Artigo 4º.-Xornada de traballo.</p>
<p>A xornada de traballo será de corenta horas semanais, segundo establece o Estatuto dos traballadores, repartidas na forma máis idónea para a empresa e os traballadores, entendendo sempre o interese deles e a productividade da empresa.</p>
<p>Artigo 5º.-Vacacións.</p>
<p>Tódolos traballadores terán unhas vacacións retribuídas en conformidade ás seguintes condicións:</p>
<p>a) Terán unha duración de 30 días naturais.</p>
<p>b) As vacacións colleranse cando conveña, segundo as condicións da empresa, aínda que esta exporá con tempo ós seus traballadores como as han de coller no ano próximo, segundo o criterio e necesidades da empresa e dos traballadores, sen poderen ser nunca nos meses de verán.</p>
<p>c) Cando o traballador cese no curso do ano, terá dereito á parte proporcional de vacacións a razón do tempo traballado.</p>
<p>Artigo 6º.-Licencias e permisos.</p>
<p>O persoal da empresa terá dereito a licencia con soldo en calquera dos casos seguintes:</p>
<p>a) Por matrimonio do traballador.</p>
<p>b) Por morte ou enterro do cónxuxe, ascendentes e descendentes.</p>
<p>c) Enfermidade grave do cónxuxe, fillos ou parto da esposa.</p>
<p>d) A duración destas licencias será de quince días para o matrimonio e ata de tres días nos demais casos. En casos excepcionais, poderánselles conceder licencias máis prolongadas, se estas se solicitan debidamente á dirección con causas moi xustificadas.</p>
<p>Artigo 7º.-Pagas extraordinarias.</p>
<p>O persoal da empresa percibirá dúas pagas extraordinarias, consistentes nunha mensualidade do soldo base e antigüidade, nos meses de xullo e decembro.</p>
<p>Artigo 8º.-Paga de beneficios.</p>
<p>O persoal da empresa percibirá durante o mes de marzo, en concepto de paga de beneficios do ano anterior, o importe dunha paga mensual completa correspondente ó dito ano.</p>
<p>Artigo 9º.-Servicio militar.</p>
<p>O persoal comprendido neste convenio ten dereito a que se lle respecte o seu posto de traballo durante o tempo que dure o servicio militar. Así mesmo, o persoal que leve dous anos prestando servicios na empresa, ó tempo da incorporación ó servicio militar, ten dereito a percibir como se estivese presente no traballo o importe das gratificacións extraordinarias fixas de xullo e decembro.</p>
<p>Artigo 10º.-Roupa de traballo.</p>
<p>A empresa está obrigada a facilitarlles ós seus empregados a roupa de traballo necesaria para cada función. Unha peza cada ano. O seu uso e conservación serán obrigacións para o persoal.</p>
<p>Artigo 11º.-Retribucións.</p>
<p>O salario, durante a vixencia deste convenio será o que figura na táboa que se reflicte na folla anexa, máis os aumentos por antigüidade que procedan, segundo a táboa anexa.</p>
<p>Artigo 12º.-Antigüidade.</p>
<p>O persoal comprendido neste convenio percibirá aumentos periódicos por anos de servicio, consis</p>
<p>tentes en cuadrienios na cantidade do 5% do salario base, correspondente á categoría en que o productor está clasificado.</p>
<p>Artigo 13º.-Axuda por defunción.</p>
<p>En caso de falecemento dun traballador, cun ano de servicio na emrpesa, esta está obrigada a satisfacerlles ós seus habentes dereito unha axuda de dúas mensualidades.</p>
<p>Artigo 14º.-Comisión paritaria.</p>
<p>Para levar a bo termo estas negociacións, constitúese unha comisión paritaria integrada por Ramón Somoza Rodríguez e Guillermo Guillán Iglesias, delegado sindical de persoal, en representación dos traballadores e Antonio Pérez del Oro e Alberto Pérez Fontán en representación da empresa.</p>
<p>Artigo 15º.-Partes asinantes.</p>
<p>Este convenio foi asinado por unha representación dos traballadores en tódalas súas follas e por Antonio Pérez del Oro en representación da empresa.</p>
<p>Vilagarcía de Arousa. Marzo de 2001.</p>
<p>Ramón Somoza Rodríguez</p>
<p>Chofer repartidor, secretario</p>
<p>DNI: 35.409.940</p>
<p>Guillermo Guillán Iglesias</p>
<p>Delegado sindical da empresa</p>
<p>DNI: 35.443.713-T</p>
<p>Mª Josefa Ramos Bugallo</p>
<p>Axudante</p>
<p>DNI: 35.439.060</p>
<p>Antonio Pérez del Oro</p>
<p>Pola empresa</p>
<p>DNI: 35.328.501</p>
<p>Manuel Rivas Núñez</p>
<p>Mozo</p>
<p>DNI: 35.399.606</p>
<p>ANEXO</p>
<p>Táboa de salarios</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Anterior
convenio</td><td>Actual
convenio</td><td>Cuadrienio</td></tr>
<tr><td></td></tr>
</tbody></table>
<table><tbody><tr><td>Director xerente</td><td>132.426</td><td>137.723</td><td>6.886</td></tr>
<tr><td>Persoal administración</td></tr>
<tr><td>Xefe administrativo</td><td>108.655</td><td>113.000</td><td>5.650</td></tr>
<tr><td>Aux. admón. ou operador de máqui. contab.</td><td>87.945</td><td>91.465</td><td>4.573</td></tr>
<tr><td>Axudante admón ou operador de máqui. contab.</td><td>87.150</td><td>90.636</td><td>4.532</td></tr>
<tr><td>Auxiliar de caixa</td><td>87.150</td><td>90.636</td><td>4.532</td></tr>
<tr><td>Aspirante de 16 a 18 anos</td><td>72.870</td><td>75.785</td><td></td></tr>
<tr><td>Persoal mercantil</td></tr>
<tr><td>Xefe de compras</td><td>107.295</td><td>111.590</td><td>5.580</td></tr>
<tr><td>Xefe de vendas</td><td>107.295</td><td>111.590</td><td>5.580</td></tr>
<tr><td>Xefe de almacén</td><td>107.295</td><td>111.590</td><td>5.580</td></tr>
<tr><td>Dependente maior</td><td>95.750</td><td>99.580</td><td>4.980</td></tr>
<tr><td>Dependente</td><td>89.072</td><td>92.635</td><td>4.632</td></tr>
<tr><td>Axudante</td><td>86.693</td><td>90.161</td><td>4.508</td></tr>
<tr><td>Aprendiz 1ª</td><td>72.870</td><td>75.785</td><td></td></tr>
<tr><td>Aprendiz 2ª</td><td>72.870</td><td>75.785</td><td></td></tr>
<tr><td>Preparador de pedidos</td><td>89.072</td><td>92.635</td><td>4.632</td></tr>
<tr><td>Viaxante</td><td>85.450</td><td>88.870</td><td>4.444</td></tr>
</tbody></table>
<table><tbody><tr><td></td></tr>
<tr><td></td></tr>
<tr><td>Categorías</td><td>Anterior
convenio</td><td>Actual
convenio</td><td>Cuadrienio</td></tr>
<tr><td></td></tr>
</tbody></table>
<table><tbody><tr><td>Persoal de servicios</td></tr>
<tr><td>Chofer repartidor</td><td>89.072</td><td>92.635</td><td>4.632</td></tr>
<tr><td>Mozo especializado</td><td>87.945</td><td>91.465</td><td>4.573</td></tr>
<tr><td>Mozo</td><td>87.150</td><td>90.636</td><td>4.532</td></tr>
<tr><td>Prof. ofi. 3ª</td><td>87.150</td><td>90.636</td><td>4.532</td></tr>
</tbody></table>

