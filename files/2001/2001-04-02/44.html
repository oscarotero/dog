---
date: '2001-04-02'
id: '5766'
page: 4203
number: 65
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 1 de febreiro de 2001 pola que se lle outorga á Sociedad
  Cooperativa Limitada Ría de Arosa permiso de actividade e concesión para a
  posta en funcionamento dun establecemento de cultivos mariños no lugar de
  Portomouro, Abanqueiro, Boiro (A Coruña).
range: Resolución
url: 'https://www.xunta.gal/dog/Publicados/2001/20010402/Anuncio5766_gl.html'
---
<p>Visto o expediente instruído para efectos de outorgamento do permiso de actividade e concesión para a explotación dun criadeiro, apreciáronse os seguintes</p>
<p>A) Feitos:</p>
<p>Primeiro: mediante escrito do 30 de setembro de 1997, José Manuel Fernández Outeiral, con nº DNI: 33.214.101, en representación de Sociedad Cooperativa Limitada Ría de Arosa, solicitou permiso de actividade e concesión para a explotación dun criadeiro de ameixa e ostra, no lugar de Abanqueiro, municipio de Boiro, provincia da Coruña.</p>
<p>Segundo: o interesado achegou a documentación requirida para a tramitación deste tipo de establecementos.</p>
<p>Terceiro: no expediente consta a seguinte documentación, referida ó resultado da información pública e tramitación oficial:</p>
<p>-Anuncio de información pública, inserido no BOP.</p>
<p>-Informe técnico biolóxico favorable.</p>
<p>-Informe urbanístico favorable do Concello de Boiro.</p>
<p>-Informe favorable sobre a ocupación do dominio público marítimo-terrestre da Dirección Xeral de Costas (Ministerio de Medio Ambiente).</p>
<p>-Informe favorable en materia de navegación, da Dirección Xeral da Mariña Mercante (Capitanía Marítima en Vilagarcía de Arousa).</p>
<p>-Informe favorable da Dirección Xeral de Saúde Pública (Consellería de Sanidade e Servicios Sociais).</p>
<p>-Informe xurídico favorable do Servicio Técnico-Xurídico.</p>
<p>Cuarto: con data do 18 de agosto de 2000, o Ministerio de Medio Ambiente outorga a concesión para a ocupación dunha superficie de cento corenta e catro (144) metros cuadrados de dominio público marítimo-terrestre para a instalación de encanamentos de toma de auga de mar e desaugadoiro do criadeiro de moluscos.</p>
<p>B) Fundamentos de dereito.</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142), e coa Orde do 27 de marzo de 2000, pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre (DOG nº 67).</p>
<p>Vistas as disposicións citadas, a proposta de resolución da Delegación Territorial da Consellería de Pesca, Marisqueo e Acuicultura da Coruña, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgarlle á Sociedad Cooperativa Limitada Ría de Arosa, con CIF: F-15.210.180, permiso de actividade e concesión para a posta en funcionamento e explotación do establecemento de cultivos mariños, que se indica a continuación:</p>
<p>-Tipo: criadeiro.</p>
<p>-Nome: Sociedad Cooperativa Limitada Ría de Arosa</p>
<p>-Actividade: criadeiro.</p>
<p>-Especies: ameixa fina, ameixa babosa, ameixa xaponesa, ostra plana e ostra xaponesa.</p>
<p>-Capacidade: 9.000.000 de unidades de ameixa e 1.500.000 unidades de ostra, por ano.</p>
<p>-Localización: lugar de Portomouro, Abanqueiro, municipio de Boiro, provincia da Coruña.</p>
<p>-Superficies:</p>
<p>Dominio privado: 79,65 m.</p>
<p>Dominio público: 144 m.</p>
<p>-Nº de naves: unha.</p>
<p>Baixo as seguintes condicións:</p>
<p>Primeira: o permiso de actividade e concesión terá vixencia a partir do día seguinte ó da publicación desta resolución no DOG ata o 31 de outubro de 2010, tempo de duración do contrato de arrendamento do local onde vai ter lugar a actividade, prorrogable por períodos de ata dez (10) anos, sempre tendo en conta a vixencia das prórrogas do dito contrato de arrendamento, non podendo supera-lo total de trinta (30) anos, logo de solicitude do concesionario.</p>
<p>Segunda: as obras e instalacións que poderán dar comezo no momento no que o titular dispoña das autorizacións preceptivas dos distintos organismos competentes na materia levaranse a cabo con conforme o proxecto, subscrito en xullo de 1997, titulado Instalación para Criadero de Almeja y Ostra, elaborado polo perito industrial José Gómez Insua (colegiado nº 522), visado polo colexio profesional correspondente o día 5-8-1997, e deberán quedar totalmente rematadas no prazo dun ano, contado desde a día seguinte ó da publicación desta resolución.</p>
<p>Terceira: á execución das obra e instalacións e ó inicio da actividade seranlles de aplicación os artigos 5 e 6 da Orde do 27 de marzo de 2000, pola que se regula o procedemento para o outorgamento do permiso de actividade a establecemento de cultivos mariños e auxiliares na zona terrestre.</p>
<p>Cuarta: o establecemento non poderá destinarse a usos distintos dos autorizados. Baixo ningún concepto se poderán modifica-las instalacións sen permiso expreso desta consellería.</p>
<p>Quinta: o permiso de actividade e a concesión ós que se refire esta resolución extinguiranse polo incumprimento dalgunha das condicións dela, nos casos previstos no artigo 72, da Lei 6/1993, de pesca de Galicia, no Decreto 193/1997, do 5 de xuño, e na O.M. do 18 de agosto de 2000, do Ministerio de Medio Ambiente (Dirección Xeral de Costas), pola que se lle outorga a concesión para a ocupación duns cento corenta e catro (144) metros cadrados para a instalación de encanamentos de toma de agua de mar e desaugadoiro do criadeiro de moluscos.</p>
<p>Sexta: o outorgamento deste permiso de actividade e concesión non exime o seu titular da obtención das licencias, permisos e autorizacións legalmente procedentes.</p>
<p>Sétima: o titular xustificará o pagamento á Facenda Pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó acto do dito imposto, feita pola delegación de Facenda ou oficina liquidadora correspondente.</p>
<p>Contra esta resolución, que esgota a vía administrativa, poderase interpoñer recurso postestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 1 de febreiro de 2001.</p>
<p>P.D. (17-12-1997, DOG nº 246, do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

