---
date: '2001-04-02'
id: '5712'
page: 4190
number: 65
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 7 de marzo de 2001 sobre aprobación definitiva do proxecto de
  expropiación forzosa, polo procedemento de taxación conxunta, dos bens e
  dereitos pertencentes a propietarios non incorporados á Xunta de Compensación
  U.E. número 34, Areal Este, en Perillo (concello de Oleiros).
range: Resolución
url: 'https://www.xunta.gal/dog/Publicados/2001/20010402/Anuncio5712_gl.html'
---
<p>1. O Concello de Oleiros remitiu o expediente de expropiación forzosa, polo procedemento de taxación conxunta, dos bens e dereitos pertencentes a propietarios non incorporados á Xunta de Compensación U.E. nº 34, Areal Este, en Perillo, concello de Oleiros, de conformidade co disposto polo artigo 145 da Lei 1/1997, do 24 de marzo, do solo de Galicia (LSG).</p>
<p>2. A Xunta de Compensación U.E. nº 34, Areal Este, en Perillo solicitou ó Concello de Oleiros a expropiación das parcelas dos propietarios non incorporados nos prazos legalmente establecidos. O Concello de Oleiros, con data do 24 de agosto de 2000, acordou aprobar inicialmente o proxecto de taxación conxunta e sometelo a información pública polo prazo dun mes, anunciándose no xornal El Ideal Gallego, con data do 20 de setembro de 2000 e no DOG con data do 6 de setembro de 2000.</p>
<p>3. A taxación foi notificada individualmente ós que aparecían como titulares de bens e dereitos no expediente, dándolles traslado literal da correspondente folla de valoración e da proposta de fixación dos criterios de valoración, para que formulasen alegacións no prazo dun mes, contado a partir da data de notificación, tal e como sinala o artigo 145.4º da LSG.</p>
<p>4. O Concello de Oleiros emitiu informe individualizado sobre cada unha das alegacións presentadas polos interesados, de conformidade co artigo 145.6º da LSG, e remitiu o expediente de expropiación forzosa a esta consellería para a súa aprobación definitiva.</p>
<p>Fundamentos xurídicos.</p>
<p>Primeiro.-O proxecto de expropiación forzosa tramitouse polo procedemento de taxación conxunta, de conformidade co disposto no artigo 145 da LSG.</p>
<p>Segundo.-No Concello de Oleiros está vixente o Plan Xeral de Ordenación Urbana aprobado o 29 de decembro de 1995. Con data do 13 de maio de 1999 o Concello Pleno aprobou o Plan Especial de Reforma Interior da U.E. nº 34 de Perillo.</p>
<p>Os terreos que se pretenden expropiar están clasificados como solo urbano, prevéndose no PXOM como sistema de actuación o de compensación, salvo que por razóns de vixencia ou necesidade se esixa a aplicación do sistema de expropiación.</p>
<p>Por decretos da Alcaldía de Oleiros nos 206/2001 e 207/2001 do 16 de xaneiro, desestimáronse as alegacións presentadas por Aida Barral Cal e José Maceira Casal, por considerar que non quedaron incorporados á Xunta de Compensación U.E nº 34, Areal Este, en Perillo, polo que, segundo o artigo 134.1º da LSG «se algún dos propietarios do polígono non se incorporase á Xunta de Compensación, esta poderá solicitar da Administración actuante a expropiación dos ditos predios tendo a condición de beneficiaria...».</p>
<p>De acordo co dito e en relación cos artigos 54 da LSG e 33 da Lei 6/1998, do 13 de abril, sobre réxime do solo e valoracións (LRSV) resulta acreditada a declaración de utilidade pública e a necesidade de ocupación dos bens afectados.</p>
<p>Terceiro.-O expediente tramitado conta coa documentación preceptiva esixida polo artigo 145.1º da Lei 1/1997 (LSG):</p>
<p>-Determinación do seu ámbito territorial, cos documentos que o identifican en canto a situación, superficie e lindeiros.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemnizacións, se é o caso.</p>
<p>Cuarto.-No proxecto de expropiación remitido polo Concello de Oleiros utilizáronse para os terreos os criterios de valoración do artigo 28.1º e 30º da LRSV, e respecto da valoración das obras, edificacións, instalacións e plantacións os criterios do artigo 31 da LRSV.</p>
<p>Quinto.-A competencia para aproba-lo expediente de expropiación forzosa polo procedemento de taxación conxunta correspóndelle por delegación ó director xeral de Urbanismo, de acordo co artigo 1 da Orde do 30 de decembro de 1999, do conselleiro de Política Territorial, Obras Públicas e Vivenda (Diario Oficial de Galicia do 10 de xaneiro de 2000), pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo (LSG), a Lei 6/1998, do 13 de abril, LRSV, e as demais disposicións aplicables,</p>
<p>RESOLVO:</p>
<p>Primeiro.-Aprobar definitivamente o proxecto de expropiación forzosa, polo procedemento de taxación conxunta dos bens e dereitos pertencentes a propietarios non incorporados á Xunta de Compensación da U.E. nº 34, Areal Este, en Perillo, Concello de Oleiros, para os efectos previstos polos artigos 145 e 146 da Lei 1/1997, do 24 de marzo, LSG, con estimación ou desestimación das alegacións nos termos que aparecen nos informes de contestación estas que constan no expediente.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación, de conformidade co establecido no artigo 146.1º da LSG.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación de prezo xusto (artigo 146.2 da LSG).</p>
<p>Segundo.-Notifica-lo contido desta resolución aprobatoria do expediente ó concello e de forma individualizada a tódolos que aparezan como titulares de bens ou dereitos afectados que figuran no expediente, ós que se lles xuntará a correspondente folla de valoración, conferíndolles un prazo de vinte días durante o cal poderán manifestar por escrito ante a Dirección Xeral de Urbanismo a súa desconformidade coa valoración establecida no expediente aprobado, conforme dispón o artigo 145.7º da LSG, advertíndolles que, transcorrido o citado prazo de vinte días sen que se formule oposición á valoración, se entenderá aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da LSG).</p>
<p>Terceiro.-Publicar esta resolución así como a seguinte relación dos bens e dereitos afectados pola expropiación, no Diario Oficial de Galicia e no taboleiro de edictos do concello:</p>
<table><tbody><tr><td></td></tr>
<tr><td></td></tr>
<tr><td>Nº predio</td><td>Propietario</td><td>Superficie m</td><td>Valoración ptas.</td></tr>
<tr><td></td></tr>
</tbody></table>
<table><tbody><tr><td>2</td><td>Aida Barral Cal e Florinda Orlinda Barral Cal</td><td>2.297,95</td><td>38.724.651</td></tr>
<tr><td></td></tr>
<tr><td>7</td><td>José Maceira Casal e Jesusa Míguez Pardo</td><td>228,67</td><td>3.632.652</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello serviralles de notificación ós propietarios descoñecidos, a aqueles dos que se ignore o lugar de notificación, ou ben, tramitada a notificación, esta non se puidese realizar. Todo isto de acordo co disposto no artigo 59.4º da Lei 30/1992, de 26 de novembro, de réxime xurídico das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución á Fiscalía da Audiencia Provincial, para os efectos establecidos no artigo 5 da Lei de expropiación forzosa, en relación cos propietarios descoñecidos e os non comparecentes no procedemento expropiatorio.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da notificación, segundo o artigo 46.1º da Lei 29/1998, do 13 de xullo, da xurisdicción contencioso-administrativa (LXCA). Así mesmo, poderase interpoñer recurso potestativo de reposición ante o conselleiro de Política Territorial, Obras Públicas e Vivenda, no prazo dun mes contado a partir do día seguinte ó da notificación desta resolución (artigos 116, 117 e 48 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro); para o caso de que se interpoña o recurso potestativo de reposición, ata que sexa resolto expresamente ou se produza a desestimación presunta, non se poderá interpoñe-lo recurso contencioso-administrativo </p>
<p>(artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro).</p>
<p>No suposto de que o interesado sexa unha Administración pública, no lugar do recurso de reposición poderá dirixir ó órgano competente, no prazo de dous meses, o requirimento previo previsto no artigo 44 da LXCA.</p>
<p>Todo isto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifesta-la súa desconformidade como se indicou no punto 2 desta resolución, nos termos establecidos polo artigo 145.8º da LSG.</p>
<p>Santiago de Compostela, 7 de marzo de 2001.</p>
<p>José Jesús Cudeiro Mazaira</p>
<p>Director xeral de Urbanismo</p>

