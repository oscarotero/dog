---
date: '2001-04-02'
id: '5752'
page: 4200
number: 65
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 27 de marzo de 2001 pola que se anuncia o concurso, polo
  procedemento aberto, dun contrato de subministración sucesiva e por prezo
  unitario de material de oficina e informático non inventariable para a
  Consellería de Industria e Comercio e as súas delegacións provinciais.
  (Expediente 3/2001 SX).
range: Resolución
url: 'https://www.xunta.gal/dog/Publicados/2001/20010402/Anuncio5752_gl.html'
---
<p>1. Entidade adxudicadora.</p>
<p>Organismo: Consellería de Industria e Comercio.</p>
<p>Dependencia que tramita o expediente: Secretaría Xeral.</p>
<p>Número de expediente: 3/2001 SX.</p>
<p>2. Obxecto do contrato.</p>
<p>Descrición do obxecto: realización dunha subministración sucesiva e por prezo unitario de material de oficina e informático non inventariable para os servicios centrais e as delegacións provinciais da Consellería de Industria e Comercio.</p>
<p>Prazo de execución: desde a data da sinatura do contrato ata o 31 de decembro de 2001.</p>
<p>3. Tramitación, procedemento e forma de adxudicación.</p>
<p>Tramitación: ordinaria.</p>
<p>Procedemento: aberto.</p>
<p>Forma: concurso.</p>
<p>4. Orzamento base de licitación.</p>
<p>Importe total: 8.022.925 pesetas (48.218,75 euros), IVE incluído, distribuído nos seguintes lotes: lote I: material de oficina 1.320.400 pesetas (7.935,77 euros); lote II: material de papelería 3.071.125 pesetas (18.457,83 euros); lote III: consumibles informáticos 1.486.900 pesetas (8.936,45 euros); lote IV: papel de cartas en paquetes de 20 cadernos 2.144.500 pesetas (12.888,70 euros).</p>
<p>5. Garantías.</p>
<p>Provisional: 2% do orzamento do contrato para o lote ou os lotes ofertados (lote I: 26.408 pesetas, 158,73 euros; lote II: 61.423 pesetas, 369,16 euros; lote III: 29.738 pesetas, 178,73 euros; lote IV: 42.890 pesetas, 257,77 euros).</p>
<p>6. Obtención de documentación e información.</p>
<p>Entidade: Consellería de Industria e Comercio.</p>
<p>Domicilio: San Caetano s/n, bloque 5-4ª planta.</p>
<p>Localidade e código postal: Santiago de Compostela 15781.</p>
<p>Teléfono: 981 54 54 48.</p>
<p>Fax: 981 54 49 49.</p>
<p>Así mesmo, tamén se poderán obte-los pregos relativos a esta contratación no seguinte enderezo da Internet, <a href="http://www.xunta.es/contratacion.">http://www.xunta.es/contratacion.</a></p>
<p>Data límite de obtención de documentos e información: durante o prazo de presentación de proposicións en días e horas hábiles de oficina.</p>
<p>7. Presentación das ofertas ou das solicitudes de participación.</p>
<p>Data límite de presentación: quince días naturais contados desde o día seguinte ó da publicación deste anuncio no Diario Oficial de Galicia.</p>
<p>Documentación que se presentará: a indicada na cláusula 8ª do prego de cláusulas administrativas particulares.</p>
<p>Solvencia: será requisito indispensable para contratar que o empresario xustifique a súa solvencia económica financeira, de conformidade co artigo 16.1º a) e c) do Real decreto lexislativo 2/2000, do 16 de xuño (BOE nº 148, do 21 de xuño), pola que se aproba o texto refundido da lei de contratos das administracións públicas (TRLCAP) mediante calquera dos seguintes medios: informe das institucións financeiras ou declaración relativa á cifra de negocios global e dos servicios ou traballos realizados pola empresa no curso dos tres últimos exercicios e relacionados co obxecto do contrato. Así mesmo, a solvencia técnica e profesional acreditarase, de conformidade co artigo 18 a) e b) do citado texto refundido, mediante unha relación das principais subministracións efectuadas durante os últimos tres anos, indicando o seu importe, datas e destinos públicos ou privados, á que se incorporarán os correspondentes certificados sobre eles, ou mediante a descrición do equipo técnico, medidas </p>
<p>empregadas polo subministrador para asegura-la calidade e os medios de investigación da empresa.</p>
<p>8. Lugar de presentación.</p>
<p>Entidade: Secretaría Xeral da Consellería de Industria e Comercio.</p>
<p>Domicilio: San Caetano s/n, bloque 5-4ª planta.</p>
<p>Localidade e código postal: Santiago de Compostela, 15781.</p>
<p>Admisión de variantes: (concurso): non se admite.</p>
<p>9. Apertura das ofertas.</p>
<p>Entidade: Consellería de Industria e Comercio.</p>
<p>Domicilio: San Caetano s/n, bloque 5-4ª piso.</p>
<p>Localidade e código postal: Santiago de Compostela, 15781.</p>
<p>Data: décimo primeiro día natural seguinte ó da finalización do prazo de presentación de proposicións. Se este fose inhábil ou sábado, posporase ó primeiro día hábil seguinte.</p>
<p>Hora: dez horas.</p>
<p>10. Gastos do anuncio: o importe deste anuncio correrá por conta do adxudicatario.</p>
<p>Santiago de Compostela, 27 de marzo de 2001.</p>
<p>P.D. (Orde 13-10-1999, DOG 207)</p>
<p>Jesús Vázquez San Luis</p>
<p>Secretario xeral da Consellería de Industria</p>
<p>e Comercio</p>

