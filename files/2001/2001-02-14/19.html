---
date: '2001-02-14'
id: 2DFE
page: 1991
number: 32
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 9 de xaneiro de 2001, da Dirección Xeral de Transportes, pola
  que se somete a información pública o expediente de modificación concesional
  (ampliación de tráficos) do servicio público regular permanente de uso xeral
  de transporte de viaxeiros por estrada V-2604; XG-267, Betanzos-Casal de
  Arriba, con anexos.
range: Resolución
url: 'https://www.xunta.gal/dog/Publicados/2001/20010214/Anuncio2DFE_gl.html'
---
<p>Ó abeiro do establecido na Lei 16/1987, do 30 de xullo, de ordenación dos transportes terrestres, e no seu regulamento de execución, aprobado polo Real decreto 1211/1990, do 28 de setembro, iniciouse expediente de modificación concesional (ampliación de tráficos) mediante a incorporación do anexo encrucillada de San Mamede-Porto Novello (Marco do Río), ó servicio público regular permanente de uso xeral de transporte de viaxeiros por estrada V-2604; XG-267, Betanzos-Casal de Arriba, con anexos, da titularidade da empresa Autos Rivas, S.L.</p>
<p>Na tramitación do expediente terase en conta este proxecto e non o sometido a información pública no Diario Oficial de Galicia nº 172, do 5 de setembro de 2000.</p>
<p>Os interesados ou afectados no expediente poderán comparecer no procedemento e, tralo exame da documentación pertinente no Servicio Provincial de Transportes da Coruña (estación de autobuses), efectua-las alegacións que coiden oportunas no prazo dun mes, contado a partir do día seguinte ó da publicación deste anuncio no Diario Oficial de Galicia.</p>
<p>Santiago de Compostela, 9 de xaneiro de 2001.</p>
<p>Juan Carlos Villarino Tejada</p>
<p>Director xeral de Transportes</p>

