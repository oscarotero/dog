---
date: '2001-02-14'
id: 2DBE
page: 1965
number: 32
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 2 de febreiro de 2001 pola que se ordena a publicación do acordo
  do Consello da Xunta de Galicia do 1 de febreiro de 2001, polo que se aproba a
  modificación da relación de postos de traballo do Consello Consultivo de
  Galicia.
range: Resolución
url: 'https://www.xunta.gal/dog/Publicados/2001/20010214/Anuncio2DBE_gl.html'
---
<p>O Pleno do Consello Consultivo de Galicia, na súa sesión do día dous de outubro de dous mil, acordou aumenta-lo seu actual cadro de persoal de letrados a un novo posto, xustificado polo incremento do volume de dictames, ó tempo que se dá cumprimento ó disposto na disposición adicional primeira da Lei 9/1995, do 10 de novembro, de creación do Consello Consultivo de Galicia.</p>
<p>En consecuencia, por proposta do devandito consello, oídas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do un de febreiro de dous mil un, adoptou o seguinte acordo:</p>
<p>1. Modifica-la vixente relación de postos de traballo do Consello Consultivo de Galicia, nos termos que se sinalan no anexo a este acordo.</p>
<p>2. Ordena-la publicación da dita modificación, no Diario Oficial de Galicia, para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do un de febreiro de dous</p>
<p>mil un, relativo á aprobación da modificación da relación de postos de traballo do Consello Consultivo de Galicia, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 2 de febreiro de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>ANEXO</p>
<p>Consello Consultivo de Galicia</p>
<p>Na relación de postos de traballo do Consello Consultivo de Galicia, publicada no DOG nº 147, do 31 de xullo de 1998, na páxina 8.860, engádese o seguinte posto de traballo de nova creación:</p>
<p>Persoal funcionario</p>
<p>Código: 006.</p>
<p>Denominación: letrado.</p>
<p>Vacante: si.</p>
<p>Nivel: 30.</p>
<p>Complemento específico: 2.942.532.</p>
<p>Tipo de posto: S.</p>
<p>Forma de provisión: LD .</p>
<p>Grupo: A.</p>
<p>Corpo/escala: .</p>
<p>(2) Segundo o artigo 22 da Lei 9/1995 (DOG nº 229, do 29-11-1995).</p>

