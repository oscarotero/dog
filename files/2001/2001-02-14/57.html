---
date: '2001-02-14'
id: '2E96'
page: 2014
number: 32
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación inicial do proxecto de urbanización do polígono número 1
  da unidade de actuación número 2 do PXOU-rúa Luis Otero e avenida de
  Compostela.
range: Anuncio
url: 'https://www.xunta.gal/dog/Publicados/2001/20010214/Anuncio2E96_gl.html'
---
<p>A Comisión de Goberno, en sesión do 22 de xaneiro de 2001 aprobou, con carácter inicial, o proxecto de urbanización formulado por Prycoga, Sociedad Cooperativa Limitada, coa finalidade de levar á práctica o Plan Especial da Unidade de Actuación nº 2</p>
<p>do Plan Xeral de Ordenación Urbana, dentro do seu concreto polígono nº 1, situado entre a rúa Luis Otero e a avenida de Compostela e sendo redactado polo arquitecto Manuel Jesús Freijeiro, con vixado da Delegación en Pontevedra do COAG do 13-9-2000, facéndose constar no devandito acordo que aínda que o presente proxecto de urbanización comprende os polígonos 1 e 2 da antiga unidade de actuación 2 do PXOU, nos seus documentos de resolución gráfica como na súa descrición escrita, memoria e prego de condicións se diferencia, segundo o informe técnico municipal, a execución independente dos polígonos en etapas diferentes. Nese sentido, declárase que a documentación do polígono 2 enténdese como proposta de solución factible e para a constatación da súa posible urbanización partindo do polígono 1. Deste modo, a futura xunta de compensación do polígono 2 poderá, no seu día, asumir este proxecto ou ben presentar un documento distinto, sempre que se adapte á normativa urbanística vixente, </p>
<p>dispoñéndose o seu sometemento a información pública.</p>
<p>Durante o prazo dun mes, contado a partir da inserción deste anuncio no Diario Oficial de Galicia, calquera interesado poderá examina-lo expediente no Servicio Municipal de Urbanismo, Medio Ambiente e Patrimonio Histórico (rúa Churruchaos, nº 2 desta cidade), e formula-las alegacións e xustificacións que estime procedentes.</p>
<p>Pontevedra, 31 de xaneiro de 2001.</p>
<p>P.D.</p>
<p>Xosé Cesáreo Mosquera Lorenzo</p>
<p>Tte. alcalde delegado da Área de Urbanismo</p>
<p>e Medio Ambiente</p>
<p>Julio Dapena Outomuro</p>
<p>Secretario xeral</p>

