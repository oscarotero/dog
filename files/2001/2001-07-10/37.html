---
date: '2001-07-10'
id: B24A
page: 9
number: 133
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 27 de xuño de 2001, da Secretaría Xeral da Consellería de Pesca,
  Marisqueo e Acuicultura, pola que se anuncia a licitación, polo sistema de
  concurso aberto e trámite de urxencia, para a adquisición dun sistema
  automatizado de poxa para a lonxa do porto pesqueiro de Laxe (A Coruña).
range: Resolución
url: 'https://www.xunta.gal/dog/Publicados/2001/20010710/AnuncioB24A_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación polo sistema de concurso aberto, polo trámite de urxencia, para a adquisición dun sistema automatizado de poxa para a lonxa do porto pesqueiro de Laxe (A Coruña).</p>
<p>Obxecto: adquisición dun sistema automatizado de poxa para a lonxa do porto pesqueiro de Laxe (A Coruña).</p>
<p>Orzamento e tipo: catorce millóns seiscentas cincuenta mil pesetas (14.650.000), IVE e outros impostos incluídos.</p>
<p>Prazo de entrega: segundo o prego de prescricións técnicas.</p>
<p>Documentación de interese: os pregos de cláusulas administrativas particulares e de prescricións técnicas que rexerán neste concurso estarán á disposición dos licitadores na oficina de información da Consellería de Pesca, Marisqueo e Acuicultura en Santiago de Compostela, San Caetano, bloque 5, así como nas delegacións territoriais pertencentes a esta consellería, durante o prazo de presentación de proposicións, os días e horas hábiles de oficina, así mesmo, poderanse obte-los pregos relativos a esta contratación no seguinte enderezo da Internet: <a href="http://www.xunta.es/contratacion/resultado.asp?N=548.">http://www.xunta.es/contratacion/resultado.asp?N=548.</a></p>
<p>Prazo e presentación de propostas: as proposicións poderán presentarse no rexistro da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do oitavo día natural seguinte ó da publicación desta resolución no Diario Oficial de Galicia.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, remitirase o mesmo día un telegrama ou fax á secretaría xeral, no que se comunique a presentación da oferta.</p>
<p>Apertura de proposicións: será realizada pola mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás dez trinta horas (10.30 horas) do cuarto día hábil contado a partir do seguinte ó de remate do prazo de presentación de propostas sempre e cando este día non coincida en sábado ou festivo. Neste caso tal día pasará a se-lo primeiro hábil seguinte.</p>
<p>O importe do anuncio será por conta do adxudicatario.</p>
<p>Santiago de Compostela, 27 de xuño de 2001.</p>
<p>Miguel Ángel López Sieiro</p>
<p>Secretario xeral da Consellería de Pesca,</p>
<p>Marisqueo e Acuicultura</p>

