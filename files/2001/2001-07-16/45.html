---
date: '2001-07-16'
id: B88E
page: 9
number: 137
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: VI. ANUNCIOS
title: >-
  Cédula do 30 de maio de 2001, da Delegación Provincial de Pontevedra, pola que
  se fai pública a resolución de reintegro do 16 de abril de 2001 das axudas ó
  emprego autónomo do expediente administrativo FM 301D 97/293-5 e 97/294-5.
range: Cédula
url: 'https://www.xunta.gal/dog/Publicados/2001/20010716/AnuncioB88E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado polo interesado da resolución de reintegro da subvención do expediente administrativo, consonte o establecido na Orde do 21-7-1998 (DOG nº 152, do 7 de agosto de 2000), publícase:</p>
<p>1º Expediente de reintegro: FM Reint. 01/44-5.</p>
<p>Expedientes de xestión: FM 301D 97/293-5. FM 301D 97/294-5.</p>
<p>Orde de convocatoria: 20 de decembro de 1996 (DOG nº 2, do 3 de xaneiro de 1997).</p>
<p>Interesado: Beatriz González Campo</p>
<p>Enderezo: travesía de Vigo 147, 6º F, 36207 Vigo (Pontevedra).</p>
<p>Asunto: resolución do delegado provincial da Consellería de Familia e Promoción do Emprego, Muller e Xuventude do 16 de abril de 2001, ó abeiro da Orde do 21-7-1998.</p>
<p>Resolución:</p>
<p>«En relación co requirimento realizado por esta delegación provincial correspondente ó seguimento das axudas concedidas nos expedientes de referencia, notifícolle a seguinte resolución:</p>
<p>Antecedentes:</p>
<p>O devandito requirimento, publicado no DOG nº 210, do 30 de outubro de 2000, non foi cumprido pola interesada, polo que non se acredita a alleidade das causas que motivaron o cesamento da actividade subvencionada (30-11-1998).</p>
<p>Fundamentos:</p>
<p>Primeiro.-O artigo 18 da Orde do 20 de decembro de 1996 (DOG do 3 de xaneiro de 1997) reguladora das axudas para o fomento da economía social e a integración laboral dos minusválidos, obriga o beneficiario a realiza-la actividade que fundamente</p>
<p>a concesión das axudas por un prazo mínimo de tres anos, agás que xustifique documentalmente o cesamento por causas alleas á súa vontade.</p>
<p>Segundo.-A disposición adicional cuarta da citada orde establece que o incumprimento total ou parcial de calquera das condicións constituirá causa determinante da revogación de axuda e do reintegro desta por parte do beneficiario, xunto co xuro de demora, de conformidade co artigo 78 do texto refundido da Lei de réxime financeiro e orzamentario de Galicia, aprobado polo Decreto lexislativo 1/1999, do 7 de outubro (DOG do 5 de novembro).</p>
<p>En virtude dos antecedentes e fundamentos expostos,</p>
<p>RESOLVO:</p>
<p>Declara-la procedencia de reintegro por parte de Beatriz González Campo da cantidade de 1.000.000 de pesetas concedida nas resolucións desta delegación provincial do 3-6-1997 e do 26-3-1997 en concepto de subvención financeira (500.000 pesetas) e da renda de subsistencia (500.000 pesetas).</p>
<p>Os órganos competentes da Consellería de Economía e Facenda notificaranlle oportunamente o lugar, forma e prazo do ingreso da referida cantidade, así como a liquidación dos correspondentes xuros de demora, tendo en conta a data da comunicación do cesamento da actividade pola interesada, de conformidade coa Orde do 21 de xullo de 1998 (DOG do 7 de agosto).</p>
<p>Contra esta resolución o interesado poderá interpoñer, ó abeiro dos artigos 107.1º, 114 e 115 de Lei 30/1992, do 26 de novembro (BOE do 27 de novembro), de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro (BOE do 14 de xaneiro), recurso de alzada ante a conselleira de Familia e Promoción do Emprego, Muller e Xuventude, no prazo dun mes desde o día seguinte ó da presente notificación.</p>
<p>Vigo, 16 de maio de 2001. P.D. Joaquín Macías Sánchez. Delegado provincial».</p>
<p>Os correspondentes expedientes constan no Servicio de Fomento do Emprego da Delegación Provincial da Consellería de Familia e Promoción do Emprego, Muller e Xuventude en Vigo.</p>
<p>Vigo, 30 de maio de 2001.</p>
<p>Joaquín Macías Sánchez</p>
<p>Delegado provincial de Pontevedra</p>

