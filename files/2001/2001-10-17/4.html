---
date: '2001-10-17'
id: '10316'
page: 13
number: 201
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 6 de agosto de 2001, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, do
  texto do convenio colectivo para o persoal da empresa Aguas de Cabreiroá, S.A.
  e a súa acta de rectificación.
range: Resolución
url: 'https://www.xunta.gal/dog/Publicados/2001/20011017/Anuncio10316_gl.html'
---
<p>Visto o texto do convenio colectivo para o persoal da empresa Aguas de Cabreiroá, S.A. e a súa acta de rectificación (código de convenio nº 3200012), con entrada nesta delegación provincial o día 18 de xullo e 2 de agosto de 2001, subscrito con data 12 de xullo de 2001, dunha parte polo director-xerente da empresa e doutra polo comité de empresa, en representación dos traballadores.</p>
<p>Esta delegación provincial, de conformidade co disposto no artigo 90.2º e 3º do Estatuto dos traballadores, texto refundido aprobado polo Real decreto 1/1995 do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo e demais normas aplicables de dereito común;</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, obrante nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación.</p>
<p>Terceiro.-Dispone-la súa publicación no Diario Oficial de Galicia.</p>
<p>Ourense, 6 de agosto de 2001.</p>
<p>P.A.</p>
<p>José César Losada Álvarez</p>
<p>Secretario provincial de Ourense</p>
<p>Convenio colectivo de Aguas de Cabreiroa, S.A.</p>
<p>Artigo 1º.-Ámbito de aplicación.</p>
<p>O presente convenio é de ámbito empresarial e de aplicación obrigatoria á empresa Aguas de Cabreiroa, S.A., con domicilio social en Verín (Ourense), dedicada á explotación e envasado de augas minerais naturais. Igualmente afectará as factorías, dependencias, sucursais ou delegacións que a empresa teña con persoal ó seu servicio, incluído en nómina dentro da provincia ou fóra dela.</p>
<p>Artigo 2º.-Ámbito persoal.</p>
<p>Estará afectado polo presente convenio o persoal da empresa ó que fai mención o artigo 1º, salvo as persoas que exerzan funcións de alta dirección e alto consello.</p>
<p>Así mesmo, as partes entenden que, para mellora-lo precario sistema de contratación actual, a empresa contratará preferentemente a traballadores procedentes do Inem, aínda que se fose imprescindible a contratación de traballadores a través de empresas de traballo temporal, para labores distintos ós de producción, o salario que se aplicará a estes traballadores achegaríase o máis posible ó vixente para a mesma categoría, nesta empresa, condición que se fará constar na oferta de emprego.</p>
<p>Artigo 3º.-Vixencia, duración e prórroga.</p>
<p>A duración desta convenio será de 1 ano, comezando os seus efectos económicos o 1 de xaneiro de 2001 e rematará a súa vixencia o 31 de decembro de 2001.</p>
<p>O convenio prorrogarase tacitamente de ano en ano, se non fora denunciado por calquera das partes con tres meses de antelación alomenos ó remate da súa vixencia. As condicións da denuncia serán as que determine o Estatuto dos traballadores, permanecendo vixente o texto, ata a sinatura dun novo.</p>
<p>Artigo 4º.-Compensación e absorción.</p>
<p>Tódalas melloras que se implanten por norma xeral serán compensadas e absorbidas ata onde acaden as do presente convenio de forma individualizada e en cómputo anual.</p>
<p>Artigo 5º.-Comisión paritaria.</p>
<p>Para resolve-las dúbidas que puideran xurdir sobre a aplicación do convenio constitúese unha comisión mixta composta polos vocais que interviron na negociación e elaboración do convenio.</p>
<p>Artigo 6º.-Clasificación do persoal.</p>
<p>Complétase a ordenanza vixente coa definición das seguintes categorías:</p>
<p>-Técnico titulado de laboratorio: é o que co título de facultativo oficial realiza as funcións de analista de control de calidade, con responsabilidade, dependendo directamente da dirección da empresa.</p>
<p>-Laborante: é o productor experto en análises e traballos de laboratorio que sen título facultativo leva a cabo as funcións indicadas como auxiliar técnico titulado.</p>
<p>-Capataz: é o productor que ten ó seu cargo un grupo de persoas ás que dirixe e orienta na execución dos traballos dun determinado servicio.</p>
<p>-Peón: é o operario que executa labores nos que se require predominantemente esforzo físico, sen necesidade de práctica operativa ningunha. Esta categoría só poderá aplicárselle ó persoal contratado pola tempada para carga e descarga e non ó ingreso como fixo no cadro de persoal como operario de embotellado.</p>
<p>-Operario de fabricación de envases: é o operario encargado de supervisión, control e manipulación das máquinas de fabricación de envases.</p>
<p>Artigo 7º.-Xornadas de traballo.</p>
<p>Establécese unha xornada de 1.784 horas efectivas de traballo en cómputo anual, equivalente ás 40 horas efectivas de traballo semanal. A xornada diaria será de 8 horas de luns a venres. A devandita xornada será flexible e a empresa distribuirá ó longo do ano atendendo as necesidades do envasado e os períodos de maior demanda. Poderá establecerse xornada continuada ou partida, respectándose, en todo caso, os máximos legais.</p>
<p>No caso de realizarse xornada continuada, os traballadores terán dereito a 15 minutos para bocadillo por conta da empresa, que se computará como xornada efectivamente traballada para tódolos efectos.</p>
<p>A empresa poderá establecer quendas de traballo, cando as necesidades de organización do traballo así o aconsellen, sen que isto supoña variación ningunha na retribución do persoal afectado. Os representantes dos traballadores serán informados de calquera variación no sistema de quendas.</p>
<p>Calquera cambio na composición e horario das quendas deberá ser coñecida polos interesados o penúltimo día laborable da semana anterior.</p>
<p>As quendas na sección de extrusión serán de 8 horas efectivas de luns a venres, acumulándose 15 minutos diarios en horas de vacacións, que serán gozadas polo persoal desta sección, de forma adicional ó pactado no artigo 8, durante os meses de outubro a decembro.</p>
<p>Na organización das quendas teranse en conta as circunstancias persoais de cada empregado, sempre que non deterioren a organización do traballo.</p>
<p>Consideraranse festivos para tódolos efectos o Martes de Entroido.</p>
<p>Artigo 8º.-Vacacións.</p>
<p>Todo o persoal comprendido no presente convenio terá dereito a 30 días naturais de vacacións durante o ano 2001.</p>
<p>O salario que se percibirá durante o período de vacacións será o real estipulado no presente convenio.</p>
<p>As vacacións concederanse de acordo coas necesidades do persoal, se ben a empresa resérvase a facultade de concedelas fóra da época de campaña, comprendida entre o 1 de xuño e o 30 de setembro, ámbalas dúas inclusive.</p>
<p>O calendario laboral, no que se inclúe o período de vacacións, será negociado entre os representantes dos traballadores e a empresa.</p>
<p>Para goza-los 23 días fóra da tempada de verán terase en conta que debe haber como mínimo dúas semanas entre o desfrute dos 7 días de verán e os próximos que se vaian gozar.</p>
<p>Para evitar que unha enfermidade a fin de ano prive un traballador das súas vacacións, establécese que cando o período de vacacións gozadas máis os días que por calquera causa estivera de baixa sexan menos de 35 días naturais, os días que lle queden</p>
<p>de vacacións pendentes ó remata-lo ano, gozaranse no seguinte.</p>
<p>Artigo 9º.-Retribucións.</p>
<p>A retribución constará de:</p>
<p>Salario base.</p>
<p>Complementos salariais.</p>
<p>Artigo 10º.-Salario base.</p>
<p>O salario base será o que se especifica na táboa de salarios anexa.</p>
<p>Artigo 11º.-Antigüidade.</p>
<p>Establécese un complemento por antigüidade consistente en trienios do 4% sobre o salario base.</p>
<p>Artigo 12º.-Gratificación de carencia de incentivos.</p>
<p>Establécese unha gratificación de carencia de incentivos como prima de productividade e asistencia.</p>
<p>A gratificación de carencia de incentivos consistirá no percibo por cada traballador, individualmente e por cada día laborable, das cantidades que constan na táboa de salarios do presente convenio por este concepto. A devandita gratificación en vacacións aboarase polos días naturais do período vacacional.</p>
<p>Artigo 13º.-Sistema de incentivos.</p>
<p>A empresa poderá establecer calquera outro sistema de incentivos á producción non podendo ser menos en cómputo anual ós establecidos no convenio como gratificación de incentivos.</p>
<p>Artigo 14º.-Gratificacións extraordinarias.</p>
<p>Consistirán en dúas pagas extraordinarias, dunha mensualidade de salario base máis antigüidade, cada unha, pagadoiras unha en xullo e outra en decembro.</p>
<p>Ademáis, a empresa pagará, en concepto de participación de beneficios, outra mensualidade de salario base máis antigüidade que deberá facerse efectiva no primeiro trimestre de cada ano e por anos vencidos.</p>
<p>A percepción de cada unha das pagas realizarase dentro dos 15 primeiros días do mes que corresponda.</p>
<p>Artigo 15º.-Xubilación.</p>
<p>Ó cesa-lo traballador na empresa por xubilación, e sempre que á data da sinatura do convenio se encontre en activo e cunha relación laboral de carácter indefinido, concederáselle unha indemnización de salario base máis antigüidade en proporción ós seus anos de servicio na empresa de acordo coa seguinte escala:</p>
<p>5 anos: 2 mensualidades.</p>
<p>10 anos: 3 mensualidades.</p>
<p>15 anos: 4 mensualidades.</p>
<p>20 anos: 5 mensualidades.</p>
<p>25 anos: 6 mensualidades.</p>
<p>De 30 anos en adiante: unha anualidade.</p>
<p>Esta cláusula non lles será de aplicación ás novas incorporacións que se produzan a partir da data da sinatura do presente convenio.</p>
<p>Artigo 16º.-Gratificación de vixilancia e garda xurado.</p>
<p>En concepto de perigosidade establécese unha gratificación para os que exerzan as devanditas funcións, consistente no 10% do salario base.</p>
<p>Artigo 17º.-Auxiliares administrativos.</p>
<p>Os auxiliares administrativos, ós tres anos de exerce-las devanditas funcións na empresa, deberán ascender automaticamente á categoría de oficiais administrativos.</p>
<p>Artigo 18º.-Seguro de vida e accidente.</p>
<p>A empresa estará obrigada a manter un seguro para todo o persoal afectado por convenio que cubra as seguintes indemnizacións:</p>
<p>-Morte por accidente: 3.000.000 de pesetas.</p>
<p>-Morte por calquera outra causa: 2.500.000 pesetas.</p>
<p>-Invalidez permanente absoluta e total: 3.000.000 de pesetas.</p>
<p>Os beneficiarios deste seguro serán o cónxuxe viúvo ou, de se-lo caso, os que teñan dereitos do traballador asegurado.</p>
<p>O prazo para concretar este seguro para o persoal de novo ingreso será de 6 meses, a partir do día no que o traballador cause alta na empresa.</p>
<p>Artigo 19º.-Gratificación por matrimonio.</p>
<p>Tódolos traballadores cunha antigüidade de alomenos tres anos na empresa terán dereito cando casen a unha gratificación dun mes de salario base máis antigüidade.</p>
<p>Artigo 20º.-Xubilacións anticipadas.</p>
<p>Os traballadores da empresa comprometanse a facilita-la xubilación anticipada ós 60 anos, aconlléndose ós convenios e normativas que poidan establecerse co réxime da Seguridade Social.</p>
<p>A empresa permitirá a xubilación anticipada da seguinte maneira:</p>
<p>Xubilación ós 61 anos: 4 mensualidades.</p>
<p>Xubilación ós 62 anos: 3 mensualidades.</p>
<p>Xubilación ós 63 anos: 2 mensualiades.</p>
<p>Xubilación ós 64 anos: 1 mensualidade.</p>
<p>Artigo 21º.-Salario anual.</p>
<p>En función do establecido no artigo 26.5º do Estatuto dos traballadores, establécese un salario anual para a categoría de peón, en función das 1.784 horas anuais de 1.471.825 pesetas, sen conta-la antigüidade.</p>
<p>Para os efectos do presente convenio entenderase por mensualidade a doceava parte da anualidade.</p>
<p>Artigo 22º.-Licencias retribuídas.</p>
<p>O persoal afectado por este convenio terá dereito a solicitar licencia retribuída de tres días por falecemento de pais, cónxuxe, fillos ou irmáns, segundo establece o artigo 37 do Real decreto lexislativo 1/1995, do 24 de marzo, e o seu correspondente na ordenanza laboral.</p>
<p>O persoal afectado neste convenio terá dereito a solicitar licencia retribuída dun día por falecemento de familiares de 2º grao e sobriños.</p>
<p>Igualmente, terá dereito a solicitar licencia retribuída dun día, no caso de voda dun fillo, cando esta sexa en día laborable ou sexa noutra provincia distinta á de Ourense.</p>
<p>Igualmente poderá asistir á consulta da Seguridade Social en Verín (incluso para acompañar fillos menores de 12 anos), obrigándose a entregar xustificante emitido polo médico en calquera caso.</p>
<p>Artigo 23º.-Excedencias.</p>
<p>Todo o persoal afectado por este convenio ten dereito á excedencia de acordo coas normas establecidas no Estatuto dos traballadores.</p>
<p>Artigo 24º.-Vestiario.</p>
<p>A empresa subministraralles ós traballadores dous equipos de traballo ó ano.</p>
<p>É obriga dos empregados coida-los equipos de traballo e preocuparse da súa limpeza e correcto uso.</p>
<p>Artigo 25º.-Cota sindical.</p>
<p>Por requerimento dos traballadores afiliados ás centrais sindicais ou sindicatos, a empresa descontará nas nóminas mensuais dos traballadores o importe das cotas sindicais correspondentes. O traballador interesado en tal operación remitiralle á dirección da empresa un escrito no que expresará con claridade a orde de desconto, a central ou sindicato á que pertence, a contía da cota, así como o número de conta á que deberá ser transferida a correspondente cantidade.</p>
<p>Artigo 26º.-Accidente laboral.</p>
<p>No caso de accidente laboral ou enfermidade profesional, a retribución será o 100% do salario base, que se contabilizará desde a consideración como baixa por accidente laboral ou enfermidade profesional.</p>
<p>No caso de baixa por enfermidade, o traballador ou traballadora percibirá o 100% a partir dos 15 primeiros días de baixa. Os accidentes non laborais levarán a prestación económica que en cada momento estableza a lexislación vixente.</p>
<p>Artigo 27º.-Lexislación complementaria.</p>
<p>En tanto non se estableza unha lei que regule as relacións laborais, as partes acóllense ó que determinan o Estatuto dos traballadores, a Lei de liberdade sindical e a Ordenanza laboral do sector.</p>
<p>Artigo 28º.-Contratos de formación.</p>
<p>En caso de que se realicen contratos de formación, o salario para estes traballadores será igual ó salario do axudante de embotellado.</p>
<p>Poderán facérselles a traballadores con idades comprendidas entre os 16 e 21 anos, por un mínimo de 6 meses e un máximo de 24 meses.</p>
<p>Artigo 29º.-Contrato en prácticas.</p>
<p>Tódolos contratos en prácticas, conforme establece a lexislación vixente, faranse por un mínimo de 6 meses e un máximo de 24. O salario que se lles aboará ós traballadores será do 85% do primeiro ano e do 95% o segundo, da categoría para a que se contratan.</p>
<p>Artigo 30º.-Compromiso de contratación indefinida.</p>
<p>Todo traballador que leve na empresa 12 meses ininterrompidos de contrato pasará a ser fixo.</p>
<p>Artigo 31º.-Cláusula de revisión salarial.</p>
<p>Se o IPC o 31-12-2001 supera o 3,5% de inflación, revisaranse as táboas salariais na súa diferencia, desde o 1-1-2001.</p>
<p>Artigo 32º</p>
<p>Na vixencia do presente convenio colectivo e en cumprimento da Lei 30/1995, de ordenación e supervisión dos seguros privados, do 8 de novembro, a empresa obrígase á externalización dos compromisos por pensións en plans de pensións ou pólizas de seguros, que lles garantan ós traballadores que á data da sinatura do convenio se encontren en activo e cunha relación de carácter indefinido, a percepción do premio recollido no artigo 15º do convenio, no suposto de cesamento do traballador na empresa por xubilación.</p>
<p>Táboa salarial. Ano 2001</p>
<table><tbody><tr><td></td></tr>
<tr><td></td><td>Salario base
mes (pesetas)</td><td>Gratificación
día (pesetas)</td></tr>
<tr><td></td></tr>
</tbody></table>
<table><tbody><tr><td>Persoal técnico</td><td></td><td></td></tr>
<tr><td>Licenciados ou titulados</td><td>156.903</td><td></td></tr>
<tr><td>Técnico titulado</td><td>134.448</td><td></td></tr>
<tr><td>Non titulados</td><td></td><td></td></tr>
<tr><td>Encargado xeral</td><td>134.448</td><td></td></tr>
<tr><td>Encargado de sección</td><td>125.465</td><td></td></tr>
<tr><td>Persoal administrativo</td><td></td><td></td></tr>
<tr><td>Xefe de 1ª</td><td>104.345</td><td>1.250</td></tr>
<tr><td>Xefe de 2ª</td><td>104.345</td><td>1.250</td></tr>
<tr><td>Oficial 1ª</td><td>100.985</td><td>938</td></tr>
<tr><td>Oficial 2ª</td><td>99.825</td><td>830</td></tr>
<tr><td>Auxiliar</td><td>97.168</td><td>583</td></tr>
<tr><td>Persoal mercantil</td><td></td><td></td></tr>
<tr><td>Xefe de vendas</td><td>144.149</td><td>938</td></tr>
<tr><td>Inspector de vendas</td><td>100.985</td><td>938</td></tr>
<tr><td>Viaxante</td><td>100.985</td><td>938</td></tr>
<tr><td>Corredor de praza</td><td>100.985</td><td>938</td></tr>
<tr><td>Persoal obreiro</td><td></td><td></td></tr>
<tr><td>Capataz</td><td>100.985</td><td>938</td></tr>
</tbody></table>
<table><tbody><tr><td></td></tr>
<tr><td></td><td>Salario base
mes (pesetas)</td><td>Gratificación
día (pesetas)</td></tr>
<tr><td></td></tr>
</tbody></table>
<table><tbody><tr><td>Oper. embotellamento</td><td>97.168</td><td>583</td></tr>
<tr><td>Aprendiz</td><td>97.168</td><td>583</td></tr>
<tr><td>Oficial 1ª</td><td>100.985</td><td>938</td></tr>
<tr><td>Conductor repartidor</td><td>100.985</td><td>938</td></tr>
<tr><td>Oficial 2ª</td><td>99.825</td><td>830</td></tr>
<tr><td>Oficial 3ª</td><td>99.825</td><td>830</td></tr>
<tr><td>Axudante</td><td>97.123</td><td>583</td></tr>
<tr><td>Conductor</td><td>97.123</td><td>583</td></tr>
<tr><td>Laborante</td><td>97.123</td><td>583</td></tr>
<tr><td>Fabricación de envases</td><td></td><td></td></tr>
<tr><td>Oper. fabricación envases</td><td>97.417</td><td>583</td></tr>
<tr><td>Oficial 2ª</td><td>100.119</td><td>830</td></tr>
<tr><td>Oficial 3ª</td><td>100.119</td><td>830</td></tr>
<tr><td>Persoal subalterno</td><td></td><td></td></tr>
<tr><td>Peón</td><td>89.615</td><td>464</td></tr>
<tr><td>Almacenista</td><td>89.615</td><td>464</td></tr>
<tr><td>Ordenanza</td><td>89.615</td><td>464</td></tr>
<tr><td>Viaxante</td><td>89.615</td><td>464</td></tr>
<tr><td>Porteiro ou conserxe</td><td>89.615</td><td>464</td></tr>
<tr><td>Telefonista</td><td>89.615</td><td>464</td></tr>
<tr><td>Limpadores</td><td>89.615</td><td>464</td></tr>
<tr><td>Mozo de recados</td><td>89.615</td><td>464</td></tr>
</tbody></table>
<p>Incremento salarial. O incremento salarial para os conceptos retributivos do convenio será do 4% unha vez actualizadas as táboas salariais conforme o artigo 31º do convenio.</p>
<p>Acta única.</p>
<p>Asistentes:</p>
<p>Parte empresarial: Miguel A. Briz Fraile, director xerente.</p>
<p>Parte social: Santos Prieto Fernández (CC.OO.), Rosa Barreira Carballal (CC.OO.), José L. González Sotelo (CC.OO.) e José Baños Farinas (CC.OO.).</p>
<p>Todos eles membros do comité de empresa segundo acta que consta nese rexistro de eleccións sindicais.</p>
<p>Asesor: José Luis Lobato Martínez (CC.OO.)</p>
<p>Reunidas as partes no local da empresa, sendo as 10 horas do día 12 de xuño de 2001 e tras varias deliberacións, chegan os seguintes acordos:</p>
<p>Vixencia. A vixencia do presente convenio será de 12 meses, desde o 1-1-2001 ata o 31-12-2001.</p>
<p>Salario. O incremento salarial para os conceptos retributivos do convenio será do 4% unha vez actualizadas as táboas salariais conforme o artigo 31º.</p>
<p>Xornada. Modifica-lo cómputo anual que se fixa en 1.784 horas/ano. Considérase festivo para tódolos efectos o Martes de Entroido.</p>
<p>Incapacidade temporal. No caso de enfermidade o traballador/a percibirá o 100% a partir dos 15 primeiros días de baixa.</p>
<p>Póliza de seguros. Incrementaranse as rendas en 500.000 pesetas cada unha.</p>
<p>Revision salarial 2001. Se o IPC a 31-12-2001 supera o 3,5% da inflación, revisaranse as táboas salariais na súa diferencia, desde o 1-1-2001.</p>
<p>Seguridade e saúde laboral. Constituirase un comité de seguridade e saúde laboral.</p>
<p>Cláusula derradeira. En todo o que non estea previsto no presente convenio haberá que aterse ó disposto na regulamentación destes establecementos balnearios do 3 de xuño de 1959 e na Lei 8/1980, do 10 de marzo. O presente convenio é asinado pola empresa Aguas de Cabreiroá, S.A. e os representantes dos traballadores no seo da devandita empresa pertencentes á central sindical CC.OO. Tódalas partes con capacidade legal suficiente segundo o Real decreto lexislativo 1/1995, do 24 de marzo, do Estatuto dos traballadores.</p>
<p>E non habendo máis asuntos que tratar, levántase esta acta, asinada polos asistentes no lugar referido.</p>

