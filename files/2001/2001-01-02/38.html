---
date: '2001-01-02'
id: B52
page: 46
number: 1
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 29 de novembro de 2000, da Área Provincial da Coruña, de
  notificación de requirimentos de pagamento ós debedores que se relacionan,
  unha vez intentada a notificación á que se refire o artigo 59 da Lei 30/1992
  (expediente C-40-IV/76, conta 75).
range: Cédula
url: 'https://www.xunta.gal/dog/Publicados/2001/20010102/AnuncioB52_gl.html'
---
<p>En cumprimento do disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e de conformidade co establecido nos artigos 1124, 1504, 1501 e 1091 do Código Civil e a cláusula III do contrato de compravenda, notifícaselles ós interesados cos datos e domicilio coñecido (identificado por nº de expediente e conta) que a continuación se relacionan, os requirimentos de pagamento dos recibos pendentes e que ascenden ás cantidades que se sinalan, facéndolles constar que se irán incorporando ó total da débeda os posteriores vencementos que resulten non pagados e que lles serán reclamados por tódolos medios legais.</p>
<p>Tendo en conta as obrigas dimanantes dos contratos subscritos por vostedes coa Xunta de Galicia e de acordo co establecido no artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, concédeselles un prazo de dez días hábiles para que se poñan ó día das súas obrigas, ou comparezan na delegación provincial, en trámite de audiencia para efectos de presenta-los documentos e xustificacións que estimen convenientes ó seu dereito.</p>
<p>En caso contrario procederase á resolución dos seus contratos e iniciación dos oportunos expedientes de desafiuzamento, co conseguinte lanzamento da vivenda, para a súa posterior adxudicación a outro beneficiario, expido, asino e selo esta cédula na Coruña o 29 de novembro de 2000.</p>
<p>Mª Teresa Morán Calero</p>
<p>Xefa de Área Provincial da Coruña</p>
<p>ANEXO</p>
<p>Mª Dolores Pallas Gantes e herdeiros.</p>
<p>Expediente C-40-IV/76 (Desafiuzamento F.P. 85/2000).</p>
<p>Conta 75.</p>
<p>Polígono de Elviña 2ª fase, bloque 16, P-1, 5º B (A Coruña).</p>
<p>Importe débeda: 2.208.116 pesetas.</p>

