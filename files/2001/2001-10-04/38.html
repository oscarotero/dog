---
date: '2001-10-04'
id: FC36
page: 13
number: 193
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 24 de setembro de 2001, da División de Recursos Económicos, pola
  que se anuncia concurso, polo procedemento aberto, para a contratación polo
  Servicio Galego de Saúde dunha consultoría e asistencia para unha asesoría
  técnica na implantación de sistemas de xestión da calidade. (S/435-2001).
range: Resolución
url: 'https://www.xunta.gal/dog/Publicados/2001/20011004/AnuncioFC36_gl.html'
---
<p>1. Obxecto e orzamento: consultoría e asistencia para unha asesoría técnica na implantación de sistemas de xestión da calidade, por un importe máximo de once millóns cincocentas mil pesetas (11.500.000 pesetas) (IVE incluído ), equivalente a 69.116,39 euros.</p>
<p>2. Solvencia económica, financeira e técnica: deberá acreditarse conforme o previsto no punto 17 da folla de especificacións do prego de cláusulas administrativas particulares</p>
<p>3. Prazo de execución: desde a sinatura do contrato ata o 31 de decembro de 2002.</p>
<p>4. Documentos de interese para os licitadores: o prego de cláusulas administrativas particulares e demais documentación complementaria pódense solicitar na Consellería de Sanidade e Servicios Sociais da División de Recursos Económicos, Subdirección Xeral de Contratación e Xestión Económica; edificio administrativo San Caetano, bloque 2-2º, en días laborables desde as 9 ata as 14 horas, ou na páxina web: w.w.w.sergas.es.</p>
<p>5. Garantías: non se esixen.</p>
<p>6. Admisión de variantes: non se admiten.</p>
<p>7. Criterios de adxudicación: ver punto 12 da folla de especificacións do prego de cláusulas administrativas particulares.</p>
<p>8. Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral da Consellería de Sanidade e Servicios Sociais/Sergas, antes das 14 horas do décimo quinto día natural, contado a partir do seguinte ó da publicación desta resolución no Diario Oficial</p>
<p>de Galicia, ou por correo na forma indicada no punto 5.2 do prego de cláusulas administrativas particulares.</p>
<p>9. Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da Consellería de Sanidade e Servicios Sociais en San Caetano (ático ala norte), a partir das 9.30 horas do quinto día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>10. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>11. Anuncios: os anuncios deste concurso serán por conta do adxudicatario.</p>
<p>Santiago de Compostela, 24 de setembro de 2001.</p>
<p>Antonio Fernández-Campa García-Bernardo</p>
<p>Director xeral da División de Recursos Económicos</p>

