---
date: '2001-10-24'
id: 1089E
page: 13
number: 206
agency: >-
  PADROADO PARA O DESENVOLVEMENTO DO PLAN DE EXCELENCIA TURÍSTICA CONCELLOS DO
  GROVE E SANXENXO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2001/20011024/Anuncio1089E_gl.html'
---
<p>O Padroado para o Desenvolvemento do Plan de Excelencia Turística dos Concellos do Grove e Sanxenxo convoca a provisión da praza da xerencia do padroado, de acordo coas bases aprobadas para o efecto, e que, en resumo son as seguintes:</p>
<p>Obxecto do contrato: poderán optar á xerencia:</p>
<p>a) Persoas físicas ou empresas consultoras.</p>
<p>Tipo e duración do contrato: contrato laboral (caso de persoa física) ou de consultoría (caso de empresas).</p>
<p>Duración: por período dun ano, prorrogable ata un total de tres anos, tempo de vixencia prevista para o padroado.</p>
<p>Prezo do contrato: a remuneración bruta anual da xerencia será de seis millóns de pesetas (incluída cota empresarial da Seguridade Social).</p>
<p>O prezo do contrato de consultoría e asistencia técnica, se é o caso, será de dez millóns de pesetas.</p>
<p>Requisitos imprescindibles:</p>
<p>a) Caso de persoa física: titulación universitaria superior ou de técnico de empresas e actividades turísticas, e unha experiencia de dous anos como mínimo no sector turístico, ou profesionais cun mínimo de sete anos de experiencia no dito sector.</p>
<p>b) Caso de empresas: obxecto social, consultoría, capacidade e experiencia acreditativa da posibilidade de desenvolvemento da dita finalidade.</p>
<p>Prazo de presentación de proposicións: poderán presentarse, na Secretaría da Mancomunidade (Concello de Cambados), durante o prazo de 10 días hábiles contados desde o seguinte ó da publicación deste anuncio no Diario Oficial de Galicia.</p>
<p>As bases da convocatoria poderán obterse na secretaría da mancomunidade.</p>
<p>Cambados, 17 de outubro de 2001.</p>
<p>Telmo Martín González</p>
<p>Presidente do Padroado para o Desenvolvemento do Plan de Excelencia Turística Concellos do Grove e Sanxenxo</p>

