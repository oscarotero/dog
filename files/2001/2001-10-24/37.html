---
date: '2001-10-24'
id: '10876'
page: 13
number: 206
agency: CONCELLO DA CORUÑA
section: VI. ANUNCIOS
title: Anuncio (3/2001).
range: Anuncio
url: 'https://www.xunta.gal/dog/Publicados/2001/20011024/Anuncio10876_gl.html'
---
<p>Asunto: aprobación definitiva das bases e estatutos do polígono G2.01 (Ronda de Monte Alto) do Plan Xeral de Ordenación Municipal da Coruña.</p>
<p>A comisión de Goberno Municipal, en sesión celebrada o día 24 de agosto de 2001, adoptou o seguinte acordo:</p>
<p>Primeiro.-Aprobar definitivamente as bases e estatutos presentados pola comisión xestora do polígono G2.01 (Ronda de Monte Alto) do Plan Xeral de Ordenación Municipal vixente coas modificacións nas bases que se sinalan a continuación:</p>
<p>Quinta.-Criterios de valoración de dereitos:</p>
<p>3. As indemnizacións a favor dos arrendatarios rústicos e urbanos fixaranse de acordo co previsto na Lei de expropiación forzosa, lexislación de arren</p>
<p>damentos, artigo 137 do Regulamento de xestión urbanística, criterios dos xurados provinciais de expropiación avalados pola xurisprudencia do tribunal supremo e máis concretamente en arrendamentos urbanos teranse en conta: a) dificultade de substitución do arrendamento en condicións análogas e especialmente a derivada da diferencia de rendas, b) gastos de traslado, c) valor das melloras realizadas no immoble cando a súa percepción corresponda ó arrendatario.</p>
<p>Segundo.-Ordena-la citación persoal no expediente a aqueles que aparezan como interesados na súa calidade de titulares de bens e dereitos afectados, advertíndolles que poderán solicita-la incorporación á xunta de compensación no prazo dun mes contado a partir da presente notificación mediante escrito presentado ante a propia comisión xestora ou ante este concello.</p>
<p>Terceiro.-Ordena-la publicación no Diario Oficial de Galicia e no BOP do anuncio correspondente segundo modelo oficial que se xunta, facultando a comisión xestora e no seu nome a César Pérez Maldonado, como secretario dela, para a súa presentación e dilixenciamento ante o órgano correspondente.</p>
<p>Cuarto.-Adverti-la comisión xestora de que, unha vez vencido o prazo dun mes ó que se refire o punto segundo precedente, e unha vez feita un a declaración de firmeza por esta Administración, deberá de proceder á constitución da xunta de compensación con citación dos propietarios que solicitasen a súa incorporación, para o que dispón dun prazo máximo de tres meses contados desde a citada declaración de firmeza.</p>
<p>Quinto.-Designar como representante municipal no órgano rector da xunta a Carlos Hernández López.</p>
<p>Sexto.-Requirir-la comisión xestora, e no seu nome a César Pérez Maldonado, para que ingrese na caixa municipal en concepto de depósito previo correspondente a liquidación da taxa por tramitación do expediente, a cantidade de catrocentas trinta e oito mil catrocentas dez (438.410) pesetas, advertíndolle que sen a xustificación de ingresa-la dita cantidade non se poderá dar trámite ó proxecto de compensación.</p>
<p>O que se publica para xeral coñecemento indicando que contra este acordo cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses a contar desde o día seguinte á súa publicación. Non obstante pode interpoñerse recurso potestativo de reposición ante a alcaldía-presidencia no prazo dun mes e contra a súa desestimación poderá interpoñerse recurso contencioso-administrativo ante o TSXG no prazo de dous meses, se a resolución fora expresa, e noutro caso no de seis meses contados da desestimación presunta do recurso de reposición, isto é a partir do mes de interpolo.</p>
<p>A presente publicación terá tamén os efectos previstos no artigo 59.4º da Lei 30/1992, de réxime xurídico das administracións públicas e do procedemento administrativo común para aqueles supostos de interesados ós que non poida serlles practicada a notificación persoal.</p>
<p>Comunícase asi mesmo que a solicitude de adhesión á xunta de compensación deberá acompaña-los títulos que posúan e declara-las situacións xurídicas que afecten ós seus predios.</p>
<p>No caso dos titulares dun dereito de arrendamento ou algún outro sobre un inmoble, requírese os mesmos para que no prazo dun mes presenten ante a comisión xestora, con domicilio na avda. de Alfonso Molina nº 5 baixo exterior, teléfono 981 15 04 88, ou ante o concello a documentación xustificativa de tal dereito.</p>
<p>A Coruña, 4 de setembro de 2001.</p>
<p>Alcalde</p>
<p>P.D.</p>
<p>Salvador Fernández Moreda</p>

