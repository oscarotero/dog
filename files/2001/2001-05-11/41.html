---
date: '2001-05-11'
id: 7E0A
page: 6
number: 91
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de abril de 2001 pola que se anuncia concurso público e
  procedemento aberto de subministración sucesiva, polo trámite de urxencia,
  para a adquisición de lámpadas e mesas cirúrxicas con destino ós hospitais da
  Comunidade Autónoma galega. (SCS-28/2001-BU) (2 lotes).
range: Resolución
url: 'https://www.xunta.gal/dog/Publicados/2001/20010511/Anuncio7E0A_gl.html'
---
<p>O Servicio Galego de Saúde, por proposta da División de Recursos Económicos, e unha vez cumpridos os trámites administrativos correspondentes, resolve anuncia-la subministración que a seguir se cita:</p>
<p>Adquisición de lámpadas e mesas cirúrxicas con destino ós hospitais da Comunidade Autónoma galega. (SCS.-28/2001-BU) (2 lotes).</p>
<p>Orzamento: trinta e un millóns seiscentas mil pesetas con IVE incluído (31.600.000 pesetas con IVE incluído) (189.919,82 euros).</p>
<p>Lote nº 1: lámpadas de quirófanos, 8.600.000 pesetas (51.687,04 euros).</p>
<p>Lote nº 2: mesas cirúrxicas, 23.000.000 de pesetas (138.232,78 euros).</p>
<p>Garantía provisional: a garantía provisional é o 2% do importe de licitación. Ve-lo punto 11 da folla de especificacións do prego tipo de cláusulas administrativas particulares.</p>
<p>Forma de adxudicación: concurso público e procedemento aberto polo trámite de urxencia.</p>
<p>Prazo de entrega: desde a petición, máximo 30 días.</p>
<p>Admisión de variantes: cada licitador poderá presentar porposicións individuais ata un máximo de tres (oferta base máis 2 variantes) proposicións agrupadas de varios lotes, ata un máximo de dúas.</p>
<p>Solvencia económica financeira e técnica: ve-lo punto 18 da folla de especificacións do prego tipo de cláusulas administrativas particulares.</p>
<p>Criterios de adxudicación: os establecidos no punto 13 da folla de especificacións do prego tipo de cláusulas administrativas particulares para a dita contratación.</p>
<p>Documento de interese para os licitadores particulares: o prego tipo de cláusulas administrativas particulares e demais documentación complementaria estarán de manifesto e ó dispor dos concursantes para o seu exame nos servicios centrais da División de Recursos Económicos, edificio administrativo de San Caetano, bloque 2-2º en Santiago de Compostela, tódolos días laborais, agás sábados, das 9 ás 14 horas.</p>
<p>Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Servicio Galego de Saúde, antes das 14 horas do oitavo día natural, contado a partir do sguinte ó da publicación desta resolución no DOG, ou ser enviadas por correo dentro de prazo sinalado. Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó organo de contratación a remisión da oferta mediante fax (981 54 27 62) ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura de proposicións: terá lugar na Consellería de Sanidade e Servicios Sociais edificio administrativo San Caetano, bloque nº 2, 2ª planta, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio da presente contratación de subministración será por conta do adxudicatario ou dos adxudicatarios do contrato.</p>
<p>Santiago de Compostela, 27 de abril de 2001.</p>
<p>Antonio Fernández-Campa García-Bernardo</p>
<p>Director xeral da División de Recursos Económicos</p>

