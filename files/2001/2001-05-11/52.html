---
date: '2001-05-11'
id: '7E36'
page: 6
number: 91
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do estudio de detalle da U.E. industrial
  II-03 Santo André de Comesaña (expediente 4034/411).
range: Anuncio
url: 'https://www.xunta.gal/dog/Publicados/2001/20010511/Anuncio7E36_gl.html'
---
<p>O Pleno do Concello de Vigo, en sesión do día 26 de febreiro de 2001, adoptou o seguinte acordo:</p>
<p>Primeiro.-Aprobar definitivamente o estudio de detalle, texto refundido, da U.E. industrial II-03 Santo André de Comesaña, presentado pola comisión xestora da devandita U.E. con data 4 de marzo de 1999, redactado polo arquitecto J. Enrique López Santander e visado polo COAG no 2 de marzo de 1999 (expediente 4034/411).</p>
<p>Segundo.-Estima-la alegación formulada por María del Carmen González Costas no período de información pública.</p>
<p>Terceiro.-No preoxecto de urbanización deberá preverse un sistema axeitado de evacuación das augas pluviais do sector, coa supervisión e informe favorable da entidade Seragua, S.A., de xeito que non se poderán conceder licencias de primeira ocupación antes de que o correspondente colector estea rematado. Do mesmo xeito, as naves preexistentes na parcela A decláranse fóra de ordenación, ó incumpri-los recuamentos preceptivos.</p>
<p>Cuarto.-Publica-lo presente acordo no DOG e no BOP, con notificación individualizada ós solicitantes, presidente da xunta de compensación e demais interesados por el.</p>
<p>Contra o devandito acordo, que pon fin á vía administrativa, poderá interpoñerse recurso contencioso-administrativo no prazo de dous meses contados desde o día seguinte ó da publicación deste anuncio.</p>
<p>Así mesmo, o presente anuncio servirá de notificación nos termos previstos no artigo 59 da Lei de réxime xurídico de las administracións públicas e do procedemento administrativo común para todos aqueles propietarios que sexan descoñecidos, se ignore o lugar de notificación ou intentada esta non se puidese practicar.</p>
<p>Vigo, 29 de marzo de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

