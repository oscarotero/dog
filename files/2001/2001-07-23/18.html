---
date: '2001-07-23'
id: C2AA
page: 10
number: 142
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 27 de xuño de 2001 pola que se anuncia a contratación, polo
  procedemento aberto e mediante concurso, para a realización dunhas xornadas de
  promoción do turismo gastronómico.
range: Resolución
url: 'https://www.xunta.gal/dog/Publicados/2001/20010723/AnuncioC2AA_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes resolve anuncia-la contratación, polo procedemento aberto, mediante concurso, para a realización dunhas xornadas de promoción do turismo gastronómico.</p>
<p>Orzamento de licitación: dezaseis millóns seiscentas mil (16.600.000) pesetas (99.768,009 A), no que se inclúe todo tipo de gastos así como tódalas taxas e impostos.</p>
<p>Prazo de execución: desde a sinatura do contrato e ata o 15 de outubro do presente ano.</p>
<p>Garantía provisional: dispénsase a súa constitución.</p>
<p>Clasificación: non se esixe.</p>
<p>Exposición dos pregos: os pregos de cláusulas administrativas e de prescricións técnicas que rexen na contratación atópanse ó dispor dos interesados no Servicio de Fomento e Promoción da Dirección Xeral de Turismo da Consellería de Cultura, Comunicación Social e Turismo así como nas súas delegacións provinciais.</p>
<p>Prazo de presentación de proposicións: as proposicións faranse nun prazo non superior a 26 días naturais contados desde o seguinte ó da publicación do presente anuncio de licitación no Diario Oficial de Galicia e con estricta suxeición ó modelo que figura como anexo I ó prego de cláusulas administrativas.</p>
<p>Lugar e presentación de proposicións: no rexistro auxiliar da Dirección Xeral de Turismo (praza de Mazarelos, 15, Santiago de Compostela), consonte o determinado na cláusula 3.2.4 do prego de cláusulas administrativas que rexe a contratación. Así mesmo, será posible a presentación de ofertas consonte o artigo 100 do Regulamento xeral de contratación do Estado.</p>
<p>Documentación que teñen que presenta-los licitadores: a determinada na cláusula 3.2.4 do prego de cláusulas administrativas que rexe a contratación.</p>
<p>Lugar e data de apertura de proposicións: na sala de xuntas da Consellería de Cultura, Comunicación</p>
<p>Social e Turismo, pola mesa de contratación, e ás 11 horas do quinto día hábil natural seguinte ó do remate do prazo de admisión de solicitudes. De coincidir en sábado ou festivo a referida data, o acto de apertura terá lugar o inmediato día hábil seguinte no mesmo lugar e hora.</p>
<p>O importe deste anuncio será por conta do adxudicatario.</p>
<p>Santiago de Compostela, 27 de xuño de 2001.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

