---
date: '2001-07-23'
id: C27A
page: 10
number: 142
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 13 de xullo de 2001 pola que se fai público o contido das bases
  reguladoras da Comisión Técnica de Análise e Avaliación de Proxectos do
  Instituto Galego de Promoción Económica.
range: Resolución
url: 'https://www.xunta.gal/dog/Publicados/2001/20010723/AnuncioC27A_gl.html'
---
<p>O Consello de Dirección do Igape, na súa reunión de 13 de xullo de 2001, aprobou as bases reguladoras da Comisión Técnica de Análise e Avaliación de Proxectos do Igape, segundo o texto que se xunta á presente resolución, facultando a directora xeral para a súa publicación.</p>
<p>Polo que antecede,</p>
<p>RESOLVO:</p>
<p>Facer público o texto das bases reguladoras da Comisión Técnica de Análise e Avaliación de Proxectos do Igape, o que se xunta á presente resolución.</p>
<p>Santiago de Compostela, 13 de xullo de 2001.</p>
<p>Margarita Rodríguez Rama</p>
<p>Directora xeral do Instituto Galego de Promoción</p>
<p>Económica</p>
<p>Bases reguladoras da Comisión Técnica de Análise e Avaliación de Proxectos do Igape</p>
<p>O Igape, na procura de consolidar e mellorar continuamente o servicio prestado á Comunidade Autónoma na promoción económica da mesma, no momento da posta en marcha dun novo marco de axudas e co obxectivo de dota-la súa actuación dunha avaliación técnica e de seguimento constante que permita o contraste necesario para reforzar ou adecua-las iniciativas de promoción que se vaian desenvolvendo, considera necesaria a creación dun órgano técnico multidisciplinar coa finalidade de facilita-las tarefas de coordinación do instituto e as deste, con outras institucións públicas autonómicas no ámbito da promoción económica e que facilite os apoios necesarios para mante-lo seguimento permanente e continuo sobre a evolución da actividade económica e sobre a eficacia das políticas de gasto do Igape e a súa repercusión nesa evolución.</p>
<p>Así mesmo, as diferentes liñas de axuda postas en marcha polo instituto orixinan multiples tipoloxías de proxectos dos distintos sectores empresariais, apoiados por formulacións integrais que indiquen o impacto previsto de cada iniciativa na empresa e no tecido empresarial. A posta en marcha dun órgano multidisciplinar permitirá obter unha visión técnica autorizada que referende a calidade dos proxectos e dea valor engadido ás propostas, xunto co apoio que representará na avaliación dos mesmos para os órganos xestores.</p>
<p>Base 1ª.-Créase a Comisión Técnica de Análise e Avaliación de Proxectos como órgano multidis</p>
<p>ciplinar de asesoramento e apoio, baixo a dependencia directa da Dirección Xeral do Instituto Galego de Promoción Económica.</p>
<p>Base 2ª.-Á Comisión Técnica de Análise e Avaliación de Proxectos corresponderalle:</p>
<p>a) Informar sobre a viabilidade económica e financeira dos proxectos empresariais globais presentados ó abeiro dos programas e liñas de axuda do Igape, así como sobre o seu impacto estratéxico na Comunidade Autónoma.</p>
<p>b) Analizar iniciativas, suxestións e propostas de actuacións, relacionadas co desenvolvemento e implantación dos proxectos empresariais suxetos a análise.</p>
<p>c) Estudiar e informar sobre a conveniencia das adecuacións periódicas que con base nas directrices de política económica da Xunta de Galicia, resulten necesarias en materia de priorización territorial, de actividades subvencionables o preferentes, de conxuntura económica ou outros aspectos que deban terse en conta para a determinación das axudas do instituto, así como das actuacións a desenvolver polo Igape que, no ámbito das súas competencias, resulten axeitadas para a dinamización económica de Galicia.</p>
<p>d) Emitir informe técnico sobre os convenios que se pretendan formalizar en desenvolvemento do previsto nas bases reguladoras das axudas do Igape.</p>
<p>e) Realiza-las consultas técnicas que sexan formuladas pola Dirección Xeral do Igape.</p>
<p>f) Realiza-los informes ou calquera outra actuación que se lle encomende pola Dirección Xeral do Igape.</p>
<p>Base 3ª.-Os informes da comisión, que terán un carácter non vinculante, valorarán, respecto o previsto nos apartados a) e b) de base 2ª, os distintos aspectos dos documentos achegados que fundamenten o proxecto sometido a análise e que neste caso, terá a dobre función de achegar un elemento de reflexión ó proxecto empresarial e de constituír un instrumento de apoio ó xestor á hora de elabora-la súa proposta de resolución.</p>
<p>Base 4ª.-A Comisión Técnica de Análise e Avaliación de Proxectos estará constituída polos técnicos do Igape, Xesgalicia, CEEI Galicia e, se é o caso, os das consellerías ou outras institucións públicas autonómicas en función do proxecto de que se trate e que, por proposta dos órganos responsables correspondentes, sexan designados pola dirección xeral do instituto.</p>
<p>Co fin de asegura-lo axeitado funcionamento da comisión, a Dirección Xeral do Igape designará un coordinador executivo que será o responsable de desenvolver tódalas tarefas que sexan necesarias para logra-lo seu áxil e eficaz funcionamento.</p>
<p>O Consello de Dirección do Igape aprobará, por proposta da dirección xeral, o Regulamento interno de funcionamento da comisión.</p>
<p>Base 5ª.-As presentes bases entrarán en vigor o día seguinte ó da súa publicación no Diario Oficial de Galicia.</p>

