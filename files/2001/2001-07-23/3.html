---
date: '2001-07-23'
id: C25E
page: 9989
number: 142
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Resolución do 3 de xullo 2001 pola que se nomean vocais do Consello Galego de
  Servicios Sociais, en representación do Colexio Oficial de Diplomados en
  Traballo Social de Galicia.
range: Resolución
url: 'https://www.xunta.gal/dog/Publicados/2001/20010723/AnuncioC25E_gl.html'
---
<p>O punto 1º do artigo 5 do Decreto 336/1994, do 27 de outubro, polo que se desenvolve a Lei 4/1993, do 14 de abril, de servicios sociais, no relativo ós consellos de servicios sociais establece que a duración do mandato dos vocais representativos será de catro anos, sen prexuízo da súa reelección e da posibilidade de substitución dos titulares e suplentes durante o dito período, por proposta da institución, asociación ou entidade a quen represente.</p>
<p>Así mesmo, o punto 3º do devandito decreto establece que os vocais do Consello Galego de Servicios Sociais serán nomeados polo presidente do consello, por proposta da institución, asociación ou entidade a quen representen, e o nomeamento deberá publicarse no Diario Oficial de Galicia.</p>
<p>Por todo o anterior, con data 10 de agosto de 2000 publícase no Diario Oficial de Galicia número 155 a Resolución do 18 de xullo de 2000 pola que se nomean os vocais do Consello Galego de Servicios Sociais figurando no seu artigo 1 punto 12º o representante do Colexio Oficial de Diplomados en Traballo Social de Galicia co seu respectivo suplente.</p>
<p>Posteriormente, con data 8 de xuño de 2001 comunícase que a nova Xunta de Goberno do Colexio Oficial de diplomados en Traballo Social adoptou o acordo unánime de proceder a renova-lo seu representante no Consello Galego de Servicios Sociais designado na anterior Resolución do 18 de xullo, causando baixa como vocal titular Concepción Rancaño Osorio e como suplente Mª Jesús Santos Santos, designando no seu lugar a Mª Pilar Couce Freire como vocal titular e a Pablo Veiga López-Castelo como suplente.</p>
<p>Por todo o anterior, en aplicación do disposto no artigo 5 do Decreto 336/1994, do 27 de outubro, e no uso das facultades que me atribúen os artigos 34.6º e 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Nomear como vocal titular do Consello Galego de Servicios Sociais, en representación do Colexio Oficial de Diplomados en Traballo Social de Galicia, a Mª Pilar Couce Freire, en substitución de Concepción Rancaño Osorio.</p>
<p>Artigo 2º</p>
<p>Nomear como vocal suplente do Consello Galego de Servicios Sociais, en representación do Colexio Oficial de Diplomados en Traballo Social de Galicia, a Pablo Veiga López-Castelo, en substitución de Mª Jesús Santos Santos.</p>
<p>Santiago de Compostela, 3 de xullo de 2001.</p>
<p>José María Hernández Cochón</p>
<p>Conselleiro de Sanidade e Servicios Sociais</p>

