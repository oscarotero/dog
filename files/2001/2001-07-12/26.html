---
date: '2001-07-12'
id: B656
page: 9460
number: 135
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 11 de maio de 2001, da Delegación Provincial de Lugo, pola que
  se realiza a publicidade do acordo do 11 de abril de 2001, da Dirección Xeral
  de Calidade e Avaliación Ambiental, no que se formula a declaración de impacto
  ambiental do proxecto de explotación para extracción de lousas e cuarcitas do
  aproveitamento da sección A) da vixente Lei de minas, denominado Fócara.
range: Resolución
url: 'https://www.xunta.gal/dog/Publicados/2001/20010712/AnuncioB656_gl.html'
---
<p>Visto o artigo 4.7º do Decreto 442/1992, do 13 de setembro (DOG nº 188, do 25 de setembro), de avaliación de impacto ambiental para Galicia, o delegado provincial da Consellería de Industria e Comercio de Lugo</p>
<p>RESOLVE:</p>
<p>Darlle publicidade, mediante esta publicación, ó acordo do 11 de abril de 2001, da Dirección Xeral de Calidade e Avaliación Ambiental, pola que se formula a declaración de impacto ambiental do proxecto de explotación para extracción de lousas e cuarcitas do aproveitamento de recursos da sección A) da vixente Lei de minas, denominado Fócara, sita en terreos do concello de Samos, provincia de Lugo, promovido por Pizarras A Fócara, S.L.</p>
<p>A mencionada declaración refírese, en exclusiva, a unha superficie de 4,06 ha, no monte de Arrastradoiro, Xestadelo, Riba da Pena e A Fócara Nova, sito no lugar de Vigo do Real, parroquia de Renche do concello de Samos, da cal a designación puntual en coordenadas UTM sería x=639.728, y=4.732.284, aproximadamente. Foi incorporada ó expediente do citado aproveitamento e encóntrase ó dispor de calquera interesado nesta delegación provincial.</p>
<p>Lugo, 11 de maio de 2001.</p>
<p>Jesús Bendaña Suárez</p>
<p>Delegado provincial de Lugo</p>

