---
date: '2001-08-29'
id: DD7E
page: 11
number: 167
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 16 de xullo de 2001, da Delegación Provincial de Ourense, polo que
  se notifica a resolución do expediente sancionador OU 027/01P, en materia de
  pesca fluvial.
range: Edicto
url: 'https://www.xunta.gal/dog/Publicados/2001/20010829/AnuncioDD7E_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que no anexo se mencionan a resolución dos expedientes sancionadores por infraccións á Lei 7/1992, do 24 de xullo, de pesca fluvial (DOG nº 151, do 5 de agosto) e ó seu regulamento, aprobado polo Decreto 130/1997, do 14 de maio (DOG nº 106, do 4 de xuño).</p>
<p>O importe da sanción farase efectivo en calquera entidade bancaria, na conta de recadación de multas e sancións da Xunta de Galicia nº 2091-0388-90-3110001181, da Caixa de Aforros de Galicia, no prazo de quince días hábiles contados a partir do día seguinte ó da firmeza da presente resolución. Para efectualo deberán emprega-los impresos normalizados que lles serán facilitados nesta delegación provincial, sita na rúa Paseo, nº 18-5º andar, en Ourense. Transcorrido o citado prazo, procederase ó cobro pola vía administrativa de constrinximento.</p>
<p>Non obstante o anterior, e de conformidade con previsto no artigo 114.1º e concordantes da Lei 4/1999, de modificación da Lei 30/1992, de réxime xurídico das administracións públicas e do procedemento administrativo común, contra esta resolución, que non esgota a vía administrativa, cabe formular recurso de alzada perante o conselleiro de Medio Ambiente, no prazo dun mes, contado igualmente, a partir do seguinte ó de publicación desta notificación.</p>
<p>Transcorrido o prazo de interposición do recurso, sen que este se presente, esta resolución será firme para tódolos efectos regulamentarios.</p>
<p>Ourense, 16 de xullo de 2001.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Expediente: OU 027/01-P.</p>
<p>Denunciado: J.C.A. Hormigones, S.A.</p>
<p>CIF: A36851962.</p>
<p>Último enderezo coñecido: r/ García Barbón, nº 62, Vigo (Pontevedra).</p>
<p>Feito probado: proceder á limpeza da cuba dun camión marca Mercedes Benz, modelo 2225 B, matrícula M-1423-KS, vertendo directamente a unha pequena lagoa xunto ó río Miño restos de formigón transportado nela.</p>
<p>Precepto infrinxido: artigo 77 do Regulamento de ordenación da pesca fluvial.</p>
<p>Precepto sancionador: artigo 34.1º da Lei de pesca fluvial de Galicia.</p>
<p>Cualificación: menos grave.</p>
<p>Sanción: multa de 150.000 pesetas.</p>

