---
date: '2001-08-29'
id: DDB2
page: 11
number: 167
agency: CONCELLO DE CAMBRE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010829/AnuncioDDB2_gl.html'
---
<p>O Pleno da Corporación, en sesión do 6 de agosto do ano que andamos, acordou aprobar inicialmente o Plan xeral de ordenación municipal de Cambre, redactado por Idasa, S.A., dispoñendo someter a información pública a documentación integrante do plan polo prazo de dous meses contados desde o día seguin</p>
<p>te ó da última publicación deste anuncio no Diario Oficial de Galicia ou nun diario dos de maior circulación da provincia, de conformidade co establecido no artigo 42.1º da Lei 1/1997, do solo de Galicia.</p>
<p>Durante o citado prazo calquera persoa física ou xurídica poderá coñecer e examina-la documentación integrante do Plan xeral no salón de sesións desta casa do concello, en horario de oficina, e presenta-las alegacións que estime pertinentes.</p>
<p>De conformidade co acordo de aprobación inicial suspéndese as licencias de parcelacións de terreos, edificacións, derrubamento e usos contrarios ós establecidos na nova ordenación en todo o termo municipal de Cambre.</p>
<p>En consecuencia, interrómperase o procedemento de outorgamento de licencias solicitadas con anterioridade ó acordo de aprobación inicial, contido do cal sexa contrario ás determinacións da nova ordenación, de acordo co artigo 34.2º da Lei 1/1997, do solo de Galicia.</p>
<p>Esta suspensión de licencia terá unha duración máxima dun ano, contado a partir da adopción do acordo de aprobación inicial, se ben se extinguirá coa aprobación definitiva do plan xeral, de acordo co artigo 34.3º da Lei 1/1997, do solo de Galicia.</p>
<p>Cambre, 9 de agosto de 2001.</p>
<p>Antonio Varela Saavedra</p>
<p>Alcalde</p>

