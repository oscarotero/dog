---
date: '2001-02-02'
id: 24EE
page: 1
number: 24
agency: CONCELLO DE MONDARIZ-BALNEARIO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010202/Anuncio24EE_gl.html'
---
<p>O Pleno da Corporación Municipal, en sesión do 17 de xaneiro de 2001, aprobou definitivamente o proxecto de ordenación do medio rural de Mondariz-Balneario, redactado pola empresa Urbeplan, S.L. o que se fai público de conformidade co establecido no artigo 48.2º da Lei 1/1997, do 26 de marzo, do solo de Galicia.</p>
<p>Contra este acordo, que pon fin á vía administrativa, pode interpoñerse, postestativamente, ante o Pleno da Corporación, recurso de reposición, no prazo dun mes contado a partir da publicación do último dos anuncios no DOG ou no BOP. Contra a resolución do recurso potestativo de reposición poderá interpoñerse recurso contencioso-administrativo ante o Tribunal Superior de Xustiza de Galicia, no prazo de dous meses, contados a partir do día seguinte á notificación da resolución expresa dese recurso. Se a resolución non fose expresa, o prazo para interpoñe-lo recurso contencioso-administrativo será de seis meses, contados a partir do día seguinte a aquel en que se produza a desestimación por silencio administrativo.</p>
<p>Así mesmo, poderá interpoñerse directamente o recurso contencioso-administrativo, ante o Tribunal Superior de Xustiza de Galicia, no prazo de dous meses, contados a partir da publicación do último dos anuncios no DOG ou no BOP.</p>
<p>Tamén se pode exercer, de se-lo caso, calquera recurso que se estime procedente.</p>
<p>Mondariz-Balneario, 24 de xaneiro de 2001.</p>
<p>José Antonio Lorenzo Rodríguez</p>
<p>Alcalde</p>

