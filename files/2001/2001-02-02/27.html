---
date: '2001-02-02'
id: 24BE
page: 1
number: 24
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de xaneiro de 2001, pola que se declara a utilidade pública,
  en concreto, das instalacións do parque eólico denominado Pena da Loba.
  (Expediente 7/99-EOL).
range: Resolución
url: 'https://www.xunta.gal/dog/Publicados/2001/20010202/Anuncio24BE_gl.html'
---
<p>Examinado o expediente instruído por pedimento de Made Energías Renovables, S.A. (actualmente denominada Endesa Cogeneración y Renovables, S.A.) con domicilio para efectos de notificacións na rúa do Castiñeiriño, 12-3º A, C.P. 15702 Santiago de Compostela, sobre autorización das instalacións do parque eólico denominado Pena da Loba; resultan os seguintes.</p>
<p>Antecedentes de feito.</p>
<p>Primeiro.-O 16 de novembro de 1999, Jerónimo Llompart Homs, en nome e representación de Made Energías Renovables, S.A. solicitou a autorización administrativa, declaración de utilidade pública e aprobación do proxecto de execución, do parque eólico denominado Pena da Loba, de 24,42 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto coas características fundamentais da instalación e a relación concreta e individualizada de bens e dereitos afectados someteuse á información pública por resolución da Delegación</p>
<p>Provincial da Consellería de Industria e Comercio da Coruña, do 1 de decembro de 1999, para os efectos previstos nos decretos 2617/1966, xa mencionado, 2619/1966, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico; artigo 25 da Lei 10/1995, de ordenación do territorio de Galicia, e Decreto 205/1995 citado. A resolución publicouse nos seguintes medios: no DOG o 20-12-1999, no diario Ideal Gallego o 20-12-1999, no BOP da Coruña o 27-12-1999 e no taboleiro de anuncios do Concello das Pontes de García Rodríguez e deuse coñecemento ós afectados mediante a oportuna notificación individual.</p>
<p>Durante o período de información pública presentáronse as seguintes alegacións:</p>
<p>1. Constantino Gago Conde solicita información relativa ós bens e dereitos afectados pola instalación do parque eólico.</p>
<p>2. Manuel Vilasusa Prada e 42 máis manifestan que na notificación individual non se define con precisión a localización nin o grao de afección dos predios incluídos na relación de bens e dereitos afectados pola instalación do parque eólico. Así mesmo, 6 deles alegan a existencia de erros na titularidade dos predios.</p>
<p>3. Elvira Gil Prada alega que a superficie afectada que se reflicte no parcelario non é a correcta.</p>
<p>4. Antonio Castro Caaveiro e Primitiva Castro Prada manifestan que o cultivo catalogado nos seus predios é incorrecto.</p>
<p>5. Mª Modesta Giz Castro, en nome propio e en representación dos herdeiros de Domingo Diz Castro, oponse ás instalacións do parque, posto que supón que unha liña eléctrica discorrerá por enriba dunha vivenda da súa propiedade.</p>
<p>6. Andrés García López, en representación da empresa García Forestal, S.L., alega que non existe fundamento para a declaración de utilidade pública das instalacións proxectadas. Ademais, manifesta que o predio nº 58 é propiedade da dita empresa e que dentro da área de afección existe un permiso de investigación de 60 cuadrículas mineiras, denominado Rego do Ouro, solicitado ante a Delegación Provincial de Industria da Coruña con data 21-7-2000.</p>
<p>7. Fóra de prazo, Mª José Castelo Gómez, Mª Remedios Caaveiro Pena e Ramón Castelo Otero, alegan erros na titularidade dos predios nº 2 e nº 9 do parcelario.</p>
<p>Terceiro.-O 2 de novembro de 2000, a Dirección Xeral de Calidade e Avaliación Ambiental resolveu aprobar a declaración de efectos ambientais do citado parque eólico.</p>
<p>Cuarto.-O 22 de decembro de 2000, a Dirección Xeral de Industria resolveu autoriza-la instalación dos equipos electromecánicos e aproba-lo corres</p>
<p>pondente proxecto de execución, coas seguintes características básicas:</p>
<p>Situación e coordenadas poligonais:</p>
<table><tbody><tr><td></td></tr>
<tr><td>NOME</td><td>MUNICIPIO</td><td>VÉRTICES</td></tr>
<tr><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>PENA DA LOBA</td><td>AS PONTES DE GARCÍA RODRÍGUEZ</td></tr>
<tr><td></td></tr>
<tr><td></td><td></td><td>0.595.600</td><td>4.823.600</td></tr>
<tr><td></td></tr>
<tr><td></td><td></td><td>0.596.500</td><td>4.824.000</td></tr>
<tr><td></td></tr>
<tr><td></td><td></td><td>0.597.400</td><td>4.823.400</td></tr>
<tr><td></td></tr>
<tr><td></td><td></td><td>0.597.000</td><td>4.823.000</td></tr>
<tr><td></td></tr>
<tr><td></td><td></td><td>0.599.000</td><td>4.822.500</td></tr>
<tr><td></td></tr>
<tr><td></td><td></td><td>0.599.000</td><td>4.822.300</td></tr>
<tr><td></td></tr>
<tr><td></td><td></td><td>0.596.900</td><td>4.822.300</td></tr>
<tr><td></td></tr>
<tr><td></td><td></td><td>0.597.000</td><td>4.821.300</td></tr>
<tr><td></td></tr>
<tr><td></td><td></td><td>0.597.300</td><td>4.821.600</td></tr>
<tr><td></td></tr>
<tr><td></td><td></td><td>0.597.600</td><td>4.821.500</td></tr>
<tr><td></td></tr>
<tr><td></td><td></td><td>0.597.400</td><td>4.820.300</td></tr>
<tr><td></td></tr>
<tr><td></td><td></td><td>0.596.800</td><td>4.820.250</td></tr>
<tr><td></td></tr>
<tr><td></td><td></td><td>0.596.010</td><td>4.819.158</td></tr>
<tr><td></td></tr>
<tr><td></td><td></td><td>0.595.410</td><td>4.819.254</td></tr>
<tr><td></td></tr>
<tr><td></td><td></td><td>0.596.200</td><td>4.821.000</td></tr>
<tr><td></td></tr>
<tr><td></td><td></td><td>0.595.000</td><td>4.821.600</td></tr>
<tr><td></td></tr>
<tr><td></td><td></td><td>0.595.400</td><td>4.822.500</td></tr>
<tr><td></td></tr>
<tr><td></td><td></td><td>0.595.600</td><td>4.822.500</td></tr>
<tr><td></td></tr>
<tr><td></td><td></td><td>0.596.000</td><td>4.823.000</td></tr>
<tr><td></td></tr>
<tr><td></td><td></td><td>0.595.600</td><td>4.823.400</td></tr>
<tr><td></td></tr></tbody></table>
<p>Características técnicas do parque.</p>
<p>Nº de aeroxeradores: 37.</p>
<p>Potencia unitaria por aeroxerador: 660 kW.</p>
<p>Xeradores: MADE AE-46/I.</p>
<p>Potencia total instalada: 24,42 MW.</p>
<p>Producción anual estimada: 66.530 MWh/ano.</p>
<p>Investimento previsto: 3.973.723.717 pesetas.</p>
<p>Características técnicas da infraestructura eléctrica de transformación e interconexión.</p>
<p>-37 centros de transformación de 700 kVA de potencia unitaria e relación de transporte de transformación 0,69/30 kV, instalados unitariamente en interior de torre de aeroxerador cos seus correspondentes aparellos de seccionamento, manobra e protección.</p>
<p>-Liñas de media tensión subterráneas para evacuación de enerxía a 30 kV, de interconexión entre centros de transformación de aeroxeradores e transformador de potencia de subestación 30/132 kV.</p>
<p>-Liñas subterráneas de comunicacións entre aeroxeradores e subestación 30/132 kV formadas por cable de comunicación con tres pares independentes.</p>
<p>-Subestación transformadora de 132/30 kV para evacuación de enerxía producida no parque eólico, composta por dous transformadores de potencia de 132/30 kV e 50 MVA de potencia unitaria e dos transformadores para servicios auxiliares 30/0,42 kV de 50 kVA de potencia nominal unitaria e aparellos de 30 kV e 132 kV con funcións de control, manobra, seccionamento, medida e protección.</p>
<p>Fundamentos de dereito.</p>
<p>Primeiro.-A Consellería de Industria e Comercio é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación coa Lei 54/1997, do 27 de novembro, do sector eléctrico e o Decreto 205/1995, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que consta no expediente, queda de manifesto que:</p>
<p>1. Non se toman en consideración as alegacións referidas á valoración da afección das citadas parcelas, por non ser obxecto desta fase do expediente, correspondendo esta valoración á fase de prezo xusto.</p>
<p>2. Con respecto a posibles erros na titularidade dos predios afectados pola instalación do proxecto, cabe dicir que será no levantamento de actas, acto que será convenientemente notificado, o momento no que pode demostra-la titularidade, achegando a documentación acreditativa necesaria.</p>
<p>3. Con respecto ás alegacións relativas á imprecisión na localización e grao de afección dos predios incluídos na relación de bens e dereitos afectados pola instalación do parque eólico, a dita información foi incluída na súa totalidade na notificación individual que recibiu cada particular afectado, ademais de encontrarse á disposición dos alegantes no Concello das Pontes de García Rodríguez e na Delegación Provincial de Industria da Coruña, para a súa consulta e exposición pública.</p>
<p>4. Non podemos acepta-la alegación presentada por Mª Modesta Giz Castro, xa que, aínda existindo afección dentro do predio da alegante, non está proxectada ningunha liña de evacuación, sendo esta ademais unha liña subterránea.</p>
<p>5. Non podemos considera-la alegación presentada por Andrés García López xa que a compatibilidade de ámbolos dous aproveitamentos non se poderá analizar ata que se presente o proxecto xeral de explotación correspondente á solicitude de concesión de explotación derivada do permiso de investigación mineira Rego do Ouro.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta consellería, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Declara-la utilidade pública, en concreto, das instalacións do parque eólico Pena da Loba, o que leva implícita a necesidade de ocupación dos bens e dereitos afectados e implica a urxente ocupación</p>
<p>para os efectos do artigo 52 da Lei de expropiación forzosa.</p>
<p>Contra a presente resolución, que é definitiva en vía administrativa, cabe interpoñer, se é o caso, recurso potestativo de reposición no prazo dun mes contado desde o día seguinte ó da súa notificación ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza na Coruña, no prazo de dous meses contados a partir da citada data.</p>
<p>Santiago de Compostela, 15 de xaneiro de 2001.</p>
<p>Juan Rodríguez Yuste</p>
<p>Conselleiro de Industria e Comercio</p>

