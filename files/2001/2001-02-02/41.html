---
date: '2001-02-02'
id: 24F6
page: 1
number: 24
agency: CONCELLO DE ORTIGUEIRA
section: VI. ANUNCIOS
title: >-
  Anuncio da aprobación definitiva das modificacións puntuais número 3 das
  normas subsidiarias de planeamento municipal.
range: Anuncio
url: 'https://www.xunta.gal/dog/Publicados/2001/20010202/Anuncio24F6_gl.html'
---
<p>O Concello Pleno, en sesión ordinaria que tivo lugar o día 22 de decembro de 2000, acordou aprobar definitivamente, por maioría absoluta do número legal de membros da Corporación, a seguinte modificación puntual número 3 das normas subsidiarias de planeamento municipal:</p>
<p>Número 3. Redefinición do ámbito do plan especial costeiro 1 no solo urbano da zona da Lagarea.</p>
<p>O que se fai público para a súa executividade, cumprindo así o disposto no artigo 48.2º da Lei 1/1997, do 24 de marzo, do solo de Galicia, sinalando que contra este acordo, que é definitivo en vía administrativa, de conformidade co disposto no artigo 6 da Lei 7/1995, do 29 de xuño, de delegación e distribución de competencias en materia de urbanismo,</p>
<p>poderá interpoñerse potestativamente recurso de reposición perante o mesmo órgano que o dictou, no prazo dun mes, contado desde o día seguinte ó da publicación deste acordo, de conformidade co disposto no artigo 116.1º da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben impugnalo directamente ante a orde xurisdiccional contencioso-administrativa.</p>
<p>Se se opta pola interposición do recurso potestativo de reposición, deberá ser resolto e notificado polo concello no prazo dun mes, segundo establece o artigo 117.2º da Lei 30/1992, do 26 de novembro. Transcorrido un mes desde a interposición do recurso de reposición sen que teña recaído resolución en prazo, entenderase desestimado e poderase interpoñer recurso contencioso-administrativo.</p>
<p>Contra a resolución expresa do recurso de reposición, ou ben directamente contra este acordo, poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, de conformidade co disposto nos artigos 10.1º a) e 46.1º da Lei 29/1998, do 13 de xullo, no prazo de dous meses contados desde o día seguinte ó da notificación da devandita resolución ou ó da publicación deste acordo; se a resolución non fose expresa, o prazo de interposición do recurso contencioso-administrativo será de seis meses e contarase a partir do día seguinte a aquel en que deba entenderse presuntamente desestimado o recurso potestativo de reposición interposto, segundo establecen os artigos 46.1º e 4º da Lei 29/1998, do 13 de xullo.</p>
<p>Advírtese que tamén se poderá interpoñer outro recurso que os interesados consideren pertinente en defensa dos seus intereses.</p>
<p>Ortigueira, 3 de xaneiro de 2001.</p>
<p>Antonio Campo Fernández</p>
<p>Alcalde</p>

