---
date: '2001-10-18'
id: 103BE
page: 13
number: 202
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (267/2001).
range: Edicto
url: 'https://www.xunta.gal/dog/Publicados/2001/20011018/Anuncio103BE_gl.html'
---
<p>Rafael González Alió, secretario do Xulgado do Social número un dos de Lugo, dou fe e testemuño de que nos autos de xuízo número 267/2001, seguidos por instancia de Eva María Evangelina González Arias, contra a empresa Alfredo Sousa e Hijos, S.L. e outro sobre despedimento, se dictou auto que no encabezamento e parte dispositiva di:</p>
<p>«Auto.</p>
<p>Na cidade de Lugo, no 11 de setembro do ano 2001.</p>
<p>Parte dispositiva.</p>
<p>Non tendo procedido a empresa Alfredo Sousas e Hijos, S.L. á readmisión da traballadora demandante, como así se acordou en sentencia da data 26 de xuño de 2001, é procedente substituí-la obriga de readmitir por indemnización e, en consecuencia, debo condenar e condeno a empresa Alfredo Sousas e Hijos, S.L. e polo dito concepto a aboar á demandante a cantidade de novecentas mil catrocentas noventa e unha pesetas (900.491 pesetas).</p>
<p>Declárase extinta a relación laboral que unía a traballadora Eva María González Arias e a empresa Alfredo Sousas e Hijos, S.L. desde a data da presente resolución.</p>
<p>Notifíquese esta resolución ás partes, coa advertencia de que contra ela cabe interpor recurso de reposición no prazo de cinco días.</p>
<p>Así, por este meu auto, acórdao, mándao e asínao Mª de los Ángeles Andrés Vega, maxistrada xuíza do Xulgado do Social número un dos de Lugo. Mª de los Ángeles Andrés Vega. Rubricado.</p>
<p>Concorda ben e fielmente co orixinal e para que sirva de notificación en forma á empresa Alfredo Sousas e Hijos, S.L., en ignorado paradoiro, expido e asino a presente para a súa inserción no Diario Oficial de Galicia, en Lugo, o 11 de setembro de 2001.</p>
<p>Rubricado</p>

