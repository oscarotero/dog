---
date: '2001-10-18'
id: '10462'
page: 13
number: 202
agency: FUNDACIÓN PARA O DESENVOLVEMENTO DA COMARCA DO EUME
section: VI. ANUNCIOS
title: Bases da convocatoria da praza de xerente da fundación.
range: Bases
url: 'https://www.xunta.gal/dog/Publicados/2001/20011018/Anuncio10462_gl.html'
---
<p>En cumprimento do establecido na Lei de Galicia 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, e de conformidade co acordo adoptado polo Padroado da Fundación para o Desenvolvemento da Comarca do Eume o día 31 de xullo de 2001, convócanse probas de selección para cubrir, baixo a</p>
<p>modalidade de contratación indefinida, unha praza de xerente para facerse cargo da xestión da dita fundación.</p>
<p>As condicións específicas do contrato de traballo, así como as funcións do xerente da fundación, estarán á disposición dos interesados na sede da Sociedade para o Desenvolvemento Comarcal de Galicia, en diante SDC, sita na estrada Santiago de Compostela-Noia km 3-A Barcia (Santiago de Compostela). Teléfono: 981 54 26 08.</p>
<p>I. Requisitos xerais:</p>
<p>-Ter nacionalidade dun país membro da Unión Europea.</p>
<p>-Ser maior de 18 anos.</p>
<p>-Acreditar titulación universitaria de grao superior.</p>
<p>-Acreditar unha formación mínima de 350 horas e/ou experiencia profesional de 1 ano en planificación e desenvolvemento local-comarcal.</p>
<p>II. Coñecementos que se requiren:</p>
<p>a) Coñecementos específicos:</p>
<p>-Teoría e práctica do desenvolvemento comarcal: o Plan de Desenvolvemento Comarcal de Galicia.</p>
<p>-Teoría e metodoloxía da planificación estratéxica.</p>
<p>-Metodoloxía dos procesos de desenvolvemento.</p>
<p>-Dinámica do desenvolvemento e fases da planificación estratéxica.</p>
<p>-Modelos aplicados de desenvolvemento territorial: análise de casos.</p>
<p>-Teoría e práctica do desenvolvemento local.</p>
<p>-Recursos e axentes para o desenvolvemento local e comarcal.</p>
<p>-Programación e organización de actividades de formación, promoción e dinamización.</p>
<p>-Actividades de promoción e desenvolvemento comarcal.</p>
<p>-A animación sociocultural. Concepto. Técnicas.</p>
<p>-Organización de actos de promoción sectorial.</p>
<p>-Organización feiral en Galicia.</p>
<p>-A Rede de Centros Comarcais de Galicia.</p>
<p>-Técnicas de programación de itinerarios turísticos.</p>
<p>-Organización e estructura do turismo rural en Galicia.</p>
<p>-Estructura económica e social da comarca do Eume.</p>
<p>-Estructura e organización territorial de Galicia.</p>
<p>-As administracións locais. O municipio. A provincia. Outras entidades locais. Especial referencia á comarca e á parroquia.</p>
<p>-Formas de intervención da Unión Europea para o desenvolvemento rexional e local.</p>
<p>-Europa: estructura territorial e organización política e administrativa.</p>
<p>-As institucións europeas e o seu funcionamento.</p>
<p>-A Acta Única Europea. O Tratado da Unión Europea.</p>
<p>-As comunidades europeas. O ordenamento xurídico comunitario. As liberdades básicas do sistema comunitario.</p>
<p>-Xestión de programas e de iniciativas comunitarias.</p>
<p>-O asociacionismo. Concepto, características e normativa que o regula. Organización. Sistema de financiamento.</p>
<p>-As regulacións e normativas legais que afectan o modelo galego de desenvolvemento comarcal.</p>
<p>-Marco legal sobre fundacións de interese galego e de institucións sen finalidade de lucro.</p>
<p>-Lei de fundacións e de incentivos fiscais á participación privada en actividades de interese xeral.</p>
<p>-Lei de actuación de entes e empresas nas que ten participación maioritaria a Xunta de Galicia en materia de retribución de persoal e contratación.</p>
<p>-Normativa reguladora das organizacións non gobernamentais.</p>
<p>-Lei de orzamentos xerais da Comunidade Autónoma.</p>
<p>-O procedemento administrativo: concepto e natureza. Iniciación, ordenación, instrucción e terminación. O silencio administrativo.</p>
<p>-O contrato de traballo. Concepto. Natureza. Suxeitos. Capacidade para contratar. Forma. Documentación e proba.</p>
<p>-O Servicio Galego de Colocación (SGC).</p>
<p>-As medidas activas de emprego vixentes na Comunidade Autónoma.</p>
<p>-A planificación contable. Plan xeral de contabilidade. Ámbito e contido do plan. Obxectivos. Criterios de valoración. O euro: a súa reconversión e regras de redondeo.</p>
<p>-O Estatuto de autonomía de Galicia. Competencias da Comunidade Autónoma. A Xunta de Galicia e o seu presidente.</p>
<p>-O Consello da Xunta de Galicia. Organización e estructura das consellerías.</p>
<p>-O Parlamento de Galicia. O Valedor do Pobo. A Administración pública da Comunidade Autónoma.</p>
<p>-O Consello de Contas. O Consello Económico e Social.</p>
<p>-O protocolo e a normativa legal que o regula. Organización e coordinación de actos.</p>
<p>-A Lei do patrimonio cultural de Galicia.</p>
<p>-A Lei do Estatuto dos traballadores.</p>
<p>b) Coñecementos complementarios:</p>
<p>-Acredita-lo coñecemento da lingua galega.</p>
<p>-Posuír e acredita-lo coñecemento de informática a nivel usuario.</p>
<p>III. Documentación que hai que presentar:</p>
<p>-Fotocopia DNI.</p>
<p>-Currículum vitae xunto coa documentación orixinal ou fotocopia compulsada que acredite a titulación requirida, os coñecementos, os méritos e a experiencia profesional.</p>
<p>-Solicitude dirixida ó presidente da fundación, segundo o modelo do anexo I.</p>
<p>IV. Lugar e prazo de presentación.</p>
<p>-As solicitudes presentaranse nas dependencias da Sociedade Anónima para o Desenvolvemento Comarcal de Galicia, situada na estrada Santiago de Compostela-Noia, km 3-A Barcia. 15896 Santiago de Compostela.</p>
<p>-O prazo de presentación será de 20 días naturais contados a partir do día seguinte ó da publicación destas bases no Diario Oficial de Galicia.</p>
<p>V. Comisión de selección:</p>
<p>A comisión de selección estará formada polos seguintes membros:</p>
<p>Presidente: titular: Andrés Precedo Ledo. Presidente do Padroado da fundación.</p>
<p>Suplente: José Antonio Sangil Noya. Delegado provincial da Consellería da Presidencia e Administración Pública na Coruña.</p>
<p>Secretario: titular: Belarmino Freire Bujía. Vicepresidente do Padroado da Fundación.</p>
<p>Suplente: Anxo López Sueiro. Secretario do Padroado da fundación.</p>
<p>Vocais:</p>
<p>José Mª Soriano Villalba. Xefe de Asuntos Económicos da SDC.</p>
<p>José Figueroa Dávila. Xefe de Acción Comarcal da SDC.</p>
<p>Rosario Álvarez Cao. Xefa de Planificación da SDC.</p>
<p>VI. Proceso de selección:</p>
<p>1. Expirado o prazo de presentación de solicitudes, a comisión de selección publicará as listas previas de admitidos e excluídos, co motivo da exclusión, se é o caso, e establécese un prazo de dez días hábiles para que, por petición do interesado, se poida</p>
<p>reparar calquera erro que sexa emendable. Esgotado este prazo, publicaranse as listas definitivas de admitidos e excluídos e fixaranse o lugar e a data de realización da proba de coñecementos. Os candidatos deberán asistir provistos do DNI. Estas listas publicaranse no taboleiro de anuncios da Sociedade Anónima para o Desenvolvemento Comarcal de Galicia.</p>
<p>2. As probas de selección consistirán en:</p>
<p>a) Proba escrita teórico-práctica de coñecementos (punto II.a) e aptitudes. A puntuación máxima que se poderá acadar nesta proba é de 10 puntos. Os candidatos que non acaden a puntuación de 5 puntos nesta proba quedarán automaticamente eliminados. Os cinco candidatos que, sendo aptos, obteñan a maior puntuación na proba escrita, serán convocados á proba oral.</p>
<p>b) Proba oral sobre experiencia profesional en desenvolvemento territorial/local e sobre coñecementos con base na temática que se recolle nos puntos II.a) e II.b) destas bases. Os candidatos convocados deberán responder, durante un máximo de 30 minutos, ás preguntas que, sobre os citados contidos, lles sexan formuladas polos membros da comisión de selección. A puntuación máxima que se poderá acadar nesta proba é de 5 puntos e é necesario acadar unha puntuación mínima de 2,5 puntos para superar esta proba.</p>
<p>Unha vez valoradas as probas anteriores, a comisión de selección publicará no taboleiro de anuncios da Sociedade para o Desenvolvemento Comarcal de Galicia os resultados definitivos, con indicación expresa do candidato seleccionado.</p>
<p>Santiago de Compostela, 9 de outubro de 2001.</p>
<p>Andrés Precedo Ledo</p>
<p>Presidente do Padroado da Fundación para o</p>
<p>Desenvolvemento da Comarca do Eume</p>
<p>ANEXO I</p>
<p>D./Dna..., con DNI..., en virtude da convocatoria da praza de xerente da Fundación para o Desenvolvemento da Comarca do Eume,</p>
<p>SOLICITA:</p>
<p>Participar no proceso selectivo para cubrir unha praza de xerente convocada pola Fundación para o Desenvolvemento da Comarca do Eume mediante anuncio público desta fundación no DOG nº..., con data do... Para tal fin achégase documentación conforme o recollido nas bases da citada convocatoria.</p>
<p>Santiago de Compostela, ... de... de 2001.</p>
<p>Asdo.:...</p>
<p>Presidente do Padroado da Fundación para o Desenvolvemento da Comarca do Eume</p>

