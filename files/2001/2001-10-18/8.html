---
date: '2001-10-18'
id: 103BA
page: 13
number: 202
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Edicto (550/2001).
range: Edicto
url: 'https://www.xunta.gal/dog/Publicados/2001/20011018/Anuncio103BA_gl.html'
---
<p>Juan Rey Pita, secretario do Xulgado do Social, número tres da Coruña, dou fe e certifico que neste xulgado se seguen autos nº 550/2001, seguidos por instancia de José A. López Pulleiro contra Aplicaciones Técnicas de Telecomunicaciones, S.L. sobre despedimento, nos que se dictou sentencia en data 14-9-2001, que, copiada nos particulares necesarios, di así:</p>
<p>«Que, estimando a demanda formulada por José Antonio López Pulleiro, declaro a improcedencia do seu despedimento e condeno a empresa Aplicaciones Técnicas de Telecomunicaciones, S.L. a que, á súa elección, que ha de efectuar no prazo de cinco días, readmita no seu posto e condicións de traballo ou o indemnice coa cantidade de 27.666 pesetas, con aboamento en todo caso dos salarios deixados de percibir desde a data do despedimento ata a da notificación desta sentencia e que ata a data ascenden á cantidade de 464.100 pesetas.</p>
<p>Notifíquese a presente resolución ás partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este Xulgado do Social, no prazo de cinco días hábiles a partir do día seguinte ó da súa notificación.</p>
<p>Prevense a empresa demandada que para recorrer deberá acreditar ter ingresado na c/c de consignacións código 5604.0000.60 550-2001 do banco BBVA desta cidade, denominada conta do Xulgado do Social número tres, o importe da condena e 25.000 pesetas en concepto de depósito, requisitos sen os cales non será admitido a trámite o recurso, quedando firme a sentencia.</p>
<p>Así mesmo, advírteselle á parte demandada que se fai uso de tal dereito, optando pola readmisión, durante a substanciación do procedemento deberá aboar á parte demandante o mesmo salario que percibiría, estando obrigada esta a presta-los seus servicios á demandada, a non ser que ela prefira facer uso de tal aboamento sen percibir ningunha compensación por parte da demandante.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mándoo e asínoo».</p>
<p>E para que conste, para os efectos da súa publicación no Diario Oficial de Galicia, co fin de que sirva de notificación en forma á empresa Aplicaciones Técnicas de Telecomunicaciones, S.L., expido e asino o presente edicto na Coruña, 14 de setembro de 2001.</p>
<p>O secretario xudicial</p>
<p>Rubricado</p>

