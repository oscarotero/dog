---
date: '2001-07-11'
id: B57A
page: 9
number: 134
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 12 de xuño 2001 sobre concesión do título licencia de axencia de
  viaxes do grupo retallista a Viaxes Pasatempos, S.L. sita na avenida Alcalde
  Portanet, número 5, de Vigo.
range: Resolución
url: 'https://www.xunta.gal/dog/Publicados/2001/20010711/AnuncioB57A_gl.html'
---
<p>Examinado o expediente instruído por instancia de Fernando García Fontán, na súa calidade de representante legal de Viaxes Pasatempos, S.L., en</p>
<p>solicitude de concesión do oportuno título-licencia da axencia de viaxes Viaxes Pasatempos, S.L., do grupo retallista co XG-197, sita na avda. Alcalde Portanet, nº 5 de Vigo.</p>
<p>Resultando que coa referida solicitude se achegou toda a documentación que se indica no artigo 5 e seguintes do Regulamento das axencias de viaxes aprobado polo Decreto 42/2001, do 1 de febreiro.</p>
<p>Considerando que na empresa solicitante concorren tódalas condicións esixidas polo Decreto 42/2001, do 1 de febreiro, para a obtención do título-licencia de axencia de viaxes do grupo retallista.</p>
<p>Considerando que na tramitación do expediente se observaron tódolos requisitos e formalidades establecidos legal e regulamentariamente.</p>
<p>Vistos a Lei 1/1983, do 22 de febreiro, reguladora da Xunta de Galicia e do seu presidente, e o Decreto 42/2001, do 1 de febreiro, polo que se aproba o Regulamento das axencias de viaxes de Galicia, e a Orde do 12 de xaneiro de 1998, da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establcementos e dependencias auxiliares das axencias de viaxes xa autorizadas, a Dirección Xeral de Turismo</p>
<p>RESOLVE:</p>
<p>Conceder título-licencia de axencia de viaxes do grupo retallista, co XG-197, a Viaxes Pasatempos, S.L., con casa central na avda. Alcalde Portanet nº 5 de Vigo, da que é titular Viaxes Pasatempos, S.L., que poderá exerce-la súa actividade mercantil a partir da data de publicación desta resolución no DOG, con suxeición ó preceptuado no Decreto 42/2001, do 1 de febreiro, polo que se aproba o Regulamento das axencias de viaxes de Galicia. A dita axencia quedará inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente poderá interpoñer recurso potestativo de reposición no prazo dun mes contado desde o día seguinte ó da publicación de presente resolución no DOG.</p>
<p>Todo iso sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 12 de xuño de 2001.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>

