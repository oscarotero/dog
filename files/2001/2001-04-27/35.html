---
date: '2001-04-27'
id: 6FFE
page: 5
number: 82
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 5 de marzo de 2001, da Delegación Provincial de Ourense, de
  notificación da incoación do procedemento sancionador en materia de defensa
  contra fraudes á calidade agroalimentaria ICA-OU-7/01-V.
range: Resolución
url: 'https://www.xunta.gal/dog/Publicados/2001/20010427/Anuncio6FFE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícaselle á persoa que no anexo se menciona a incoación do procedemento sancionador, que tamén se indica, por infracción da Lei 25/1970, do 2 de decembro, Estatuto da viña, do viño e dos alcohois, do seu regulamento aprobado polo Decreto 835/1972, do 23 de marzo, do Real decreto 1945/1983, do 22 de xuño, e demais normativa complementaria de aplicación, posto que intentada a notificación, non se puido practicar.</p>
<p>Noméase instructor a Benjamín Dorrio Villamarín, funcionario desta delegación. O réxime de recusación da persoa designada é o establecido no artigo 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O interesado dispón dun prazo de quince días, contados a partir do seguinte ó da publicación desta notificación, para examina-lo expediente nesta delegación provincial, rúa Florentino López Cuevillas,</p>
<p>4-6 baixo, Ourense, e formula-las alegacións que estime convenientes.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora aprobado polo Real decreto 1398/1993, do 4 de agosto, de non efectuar alegacións no prazo indicado, este acordo de incoación poderá ser considerado proposta de resolución.</p>
<p>Ourense, 5 de marzo de 2001.</p>
<p>José Manuel Baltar Blanco</p>
<p>Delegado provincial de Ourense</p>
<p>ANEXO</p>
<p>Expediente: ICA-OU-7/01-V.</p>
<p>Interesado: Pazo San José, S.L.</p>
<p>Último enderezo: r/ Progreso, 30-2 D, Valdepereira, Ribadavia (Ourense).</p>
<p>Data do acordo da incoación: 17-1-2001.</p>
<p>Feitos denunciados:</p>
<p>Defectos documentais: comercialización de cinco caixas de 12 botellas de 75 cl de viño de mesa tinto con mencións xeográficas e varietais non permitidas e unha razón social e rexistro de embotellador inexistentes.</p>
<p>Tipificación das infraccións:-Artigo 109 e 112 do Decreto 835/1972, do 23 de marzo.-Artigos 4.2.2, 4.2.11, 4.3.3, 4.3-7.1 e 10.1º do Real decreto 1945/1983, do 22 de xuño.</p>
<p>Sanción: multa de 1.000.000 de pesetas, do que 500.000 corresponden a sanción por clandestinidade que se aplica en grao superior por reincidente, e as 500.000 restantes por fraude.</p>

