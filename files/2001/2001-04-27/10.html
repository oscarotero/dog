---
date: '2001-04-27'
id: 6F8E
page: 5
number: 82
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 18 de abril de 2001 pola que se establecen os premios Medio Ambiente
  de Galicia 2001, modalidade de debuxo escolar.
range: Orde
url: 'https://www.xunta.gal/dog/Publicados/2001/20010427/Anuncio6F8E_gl.html'
---
<p>A Consellería de Medio Ambiente é o órgano da Administración da Comunidade Autónoma de Galicia que ten atribuídas as competencias e funcións que en materia de ambiente e conservación da natureza se establecen nos artigos 27.10º, 11º, 15º, 30º e 29.4º do Estatuto de autonomía de Galicia e demais normativa de aplicación. Ademais e de conformidade co disposto no Decreto 482/1997, do 26 de decembro, que no artigo 7, número 2.1, sinala que realizará as funcións relativas á formación dunha conciencia social para a defensa e mellora do contorno e a formación permanente en materia ambiental.</p>
<p>Estas funcións desenvólvense, mediante diversos plans de difusión, a través do Centro de Información e Tecnoloxía Ambiental cunha serie de actividades relativas ó ambiente encamiñadas á sensibilización da poboación en xeral e, neste caso en particular, dos alumnos e das alumnas en idade escolar en Galicia.</p>
<p>A expresión plástica constitúe un medio axeitado para que os escolares galegos comuniquen as súas actitudes cara ó ambiente, ó tempo que se propicia a súa relación co seu contorno; con este obxectivo e como medio de difusión dos valores ambientais polas repercusións nos medios de comunicación e sobre a opinión pública convócase un concurso de debuxo sobre temas de ambiente.</p>
<p>Para tal efecto, no uso das atribucións que me confire o artigo 34 da Lei 1/1983, do 22 de febreiro, modificada pola Lei 11/1998, do 20 de outubro, en relación cos artigos 27.11º e 30 do Estatuto de autonomía para Galicia e o Decreto 482/1997, do 26 de decembro,</p>
<p>DISPOÑO:</p>
<p>Artigo 1º.-Convocatoria.</p>
<p>Convoca-lo Premio Medio Ambiente de Galicia na modalidade de debuxo escolar, entre os estudiantes de educación infantil, de educación primaria, de educación secundaria obrigatoria, de bacharelato e de formación profesional de Galicia.</p>
<p>Artigo 2º.-Categorías.</p>
<p>Os participantes farano por unha das seguintes categorías:</p>
<p>CategoríaEtapa educativa</p>
<p>AEducación infantil</p>
<p>BEducación primaria - primeiro ciclo</p>
<p>CEducación primaria - segundo ciclo</p>
<p>DEducación primaria - terceiro ciclo</p>
<p>EEducación secundaria obrigatoria - primeiro ciclo</p>
<p>FEducación secundaria obrigatoria - segundo ciclo</p>
<p>GEducación postobrigatoria (bacharelato e ciclos</p>
<p>formativos de FP)</p>
<p>Artigo 3º.-Premios.</p>
<p>Concederanse os seguintes premios para cada unha das categorías:</p>
<p>-Primeiro premio Medio Ambiente de Galicia-modalidade de debuxo escolar- dotado con 75.000 pesetas (450,76 euros) en diñeiro e un lote de libros e material escolar, valorado en 20.000 pesetas.</p>
<p>-Segundo premio Medio Ambiente de Galicia-modalidade de debuxo escolar- dotado con 50.000 pesetas (300,51 euros) en diñeiro e un lote de libros e material escolar, valorado en 20.000 pesetas.</p>
<p>-Terceiro premio Medio Ambiente de Galicia-modalidade de debuxo escolar- dotado con 25.000 pesetas (150,25 euros) en diñeiro e un lote de libros e material escolar, valorado en 20.000 pesetas.</p>
<p>Concederase o seguinte premio único:</p>
<p>-Premio especial Medio Ambiente de Galicia-modalidade de debuxo escolar - dotado con 250.000 pesetas (1.502,53 euros) en diñeiro para a obra global, que será concedido ó centro educativo que presente o mellor conxunto.</p>
<p>Tódolos premiados recibirán diploma acreditativo.</p>
<p>O importe dos premios en metálico será aboado con cargo á aplicación orzamentaria 15.04.342A.640.1 dotada con 1.300.000 pesetas e en todo caso estarán suxeitos ás retencións fiscais correspondentes.</p>
<p>Artigo 4º.-Participación.</p>
<p>Poderán participar tódolos estudiantes de educación infantil, educación primaria, educación secundaria obrigatoria, educación secundaria postobrigatoria, formación profesional e educación especial, de centros docentes públicos e privados da Comunidade Autónoma de Galicia.</p>
<p>Os traballos serán individuais e obrigatoriamente deben ser seleccionados e remitidos polo centro docente onde curse estudios o/a participante.</p>
<p>Os traballos deberán versar sobre un tema relacionado co ambiente, a súa conservación e mellora, reflectindo e comunicando actitudes e valores positivos ou recriminando actitudes negativas na relación co noso contorno.</p>
<p>Artigo 5º.-Presentación.</p>
<p>Os traballos presentaranse en tamaño DIN-A4 e estarán realizados mediante algunha das seguintes técnicas: lapis, carbón, tinta chinesa, rotulador, acuarela ou gouache; excluiranse os traballos que non se axusten a estas características.</p>
<p>Cada traballo levará escrito, no seu reverso, o pseudónimo do autor ou da autora e a categoría na que participa. Non estarán asinados nin debe figurar nome ou dato identificador ningún.</p>
<p>Cada centro poderá participar cun máximo de 10 debuxos en cada unha das categorías nas que participe, remitindo tódolos traballos acompañados dun</p>
<p>ha listaxe, segundo o formulario do anexo II, por cada categoría, no que se recolla o pseudónimo, nome do alumno ou da alumna, curso e idade. Cada centro docente remitirá estes conxuntos, acompañados do formulario do anexo I cuberto, nun único envío por correo, sinalando expresamente no sobre o texto seguinte:</p>
<p>Consellería de Medio Ambiente:</p>
<p>Centro de Información e Tecnoloxía Ambiental.</p>
<p>Asunto: premios Medio Ambiente de Galicia modalidade de debuxo escolar.</p>
<p>Rúa Basquiños 2.</p>
<p>15771 - Santiago de Compostela (A Coruña).</p>
<p>Artigo 6º.-Prazo de presentación.</p>
<p>O prazo de presentación dos traballos remata ós 15 días naturais desde a publicación desta orden.</p>
<p>Os envíos remitiranse por correo ou polos procedementos establecidos nos artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola lei 4/1999, do 13 de xaneiro.</p>
<p>Artigo 7º.-Xurado e concesión dos premios.</p>
<p>Para a avaliación e cualificación dos traballos formarase un xurado que estará constituído polos seguintes membros:</p>
<p>Presidente: director xeral do Centro de Información e Tecnoloxía Ambiental ou persoa en que delegue.</p>
<p>Vocais: tres especialistas en artes plásticas designados polo director xeral do Centro de Información e Tecnoloxía Ambiental.</p>
<p>Secretario: un funcionario do Departamento de Educación e Información Ambiental, que terá voz e voto.</p>
<p>Os premios poderán declararse desertos e o xurado estará facultado para establecer un accésit en cada categoría para destacar adicionalmente a calidade excepcional dalgún traballo, que para o efecto recibiría un diploma acreditativo. A concesión dos premios desta orde realizarase, se é o caso, antes do 1 de outubro de 2001.</p>
<p>A Consellería de Medio Ambiente comunicaralle o acordo de concesión dos premios a cada un dos centros educativos ós que pertenzan os premiados.</p>
<p>Artigo 8º</p>
<p>Os orixinais dos traballos presentados non serán devoltos e pasarán a ser propiedade da Consellería de Medio Ambiente, formando parte do seu fondo documental, con mención expresa do autor.</p>
<p>Santiago de Compostela, 18 de abril de 2001.</p>
<p>José Carlos del Álamo Jiménez</p>
<p>Conselleiro de Medio Ambiente</p>

