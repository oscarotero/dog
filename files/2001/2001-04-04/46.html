---
date: '2001-04-04'
id: 162EE
page: 4443
number: 67
agency: 'INSTITUTO GALEGO DE MEDICINA TÉCNICA, S.A.'
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010404/Anuncio162EE_gl.html'
---
<p>O Instituto Galego de Medicina Técnica anuncia a convocatoria pública dos seguintes postos vacantes, de acordo coas seguintes bases:</p>
<p>Un consultor. Ref.: C-04.</p>
<p>Titulación: licenciado/a en farmacia, coa especialidade en análise clínica e formación posgrao en xestión de calidade.</p>
<p>Experiencia: mínima de tres anos en servicios hospitalarios de análise clínica e alomenos dun ano en empresas consultoras de xestión sanitaria, incluíndo a experiencia en xestión de compras de equipos e reactivos para análise clínica.</p>
<p>Outros requerimentos: nivel alto de inglés e coñecementos de informática, como mínimo a nivel usuario.</p>
<p>Procedemento de selección: baremo do curriculum (55%), probas psicotécnicas (25%) e entrevista persoal (20%).</p>
<p>Un consultor junior. Ref.: J-04</p>
<p>Titulación: licenciado/a en enxeñería ou ciencias físicas.</p>
<p>Nivel medio de inglés a nivel escrito.</p>
<p>Coñecementos de informática, como mínimo a nivel usuario. Deseño con programa Autocad.</p>
<p>Procedemento de selección: baremo do curriculum (55%), probas psicotécnicas (25%) e entrevista persoal (20%).</p>
<p>Un responsable de contabilidade analítica. Ref.: CA-04.</p>
<p>Titulación: licenciado en ciencias económicas ou empresariais (preferiblemente empresariais ou administración de empresas).</p>
<p>Experiencia: mínima de dous anos en tarefas de implantación e análise de custos, valorándose a experiencia no sector sanitario. Terase en conta a experiencia en control de xestión.</p>
<p>Outros requirimentos: dominio do paquete informático Microsoft Office. Valoraranse coñecementos do galego e do inglés. Dispoñibilidade para a realización de desprazamentos dentro da Comunidade Autónoma.</p>
<p>Procedemento de selección: baremo do curriculum (65%) e entrevista persoal (35%).</p>
<p>Un xefe de protección radiolóxica. Ref.: XPR-04.</p>
<p>Titulación: licenciado en ciencias físicas coa especialidade de radiofísica hospitalaria (vía FIR).</p>
<p>Formación preferente a través de organismos oficiais en materia de protección radiolóxica (por exemplo curso superior de protección radiolóxica de CIEMAT ou curso superior de instalacións de radiodiagnóstico).</p>
<p>Experiencia: valorarase experiencia en protección radiolóxica hospitalaria.</p>
<p>Procedemento de selección: aremo do curriculum (65%) e entrevista persoal (35%).</p>
<p>Presentación de solicitudes.</p>
<p>Os interesados que cumpran os requisitos esixidos deberán remiti-lo seu curriculum, sinalando a referencia que se indica, no prazo improrrogable de quince días naturais contados desde o día seguinte da súa publicación no Diario Oficial de Galicia, a: Instituto Galego de Medicina Técnica, plaza Europa, 5A, 6º B (15703 Santiago de Compostela).</p>
<p>Deberá presentarse copia compulsada dos certificados de servicios prestados, dos diplomas acreditativos de cursos e do título mínimo esixido.</p>
<p>Inicio das probas.</p>
<p>As probas non se realizarán antes dun mes desde que se publique esta convocatoria, de acordo co disposto no artigo 4 da Lei 10/1996.</p>
<p>Íñigo Álvarez Canoa</p>
<p>Director xerente do Instituto Galego</p>
<p>de Medicina Técnica, S.A.</p>

