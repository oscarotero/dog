---
date: '2001-08-01'
id: CA32
page: 10
number: 148
agency: CONCELLO DE BOIRO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010801/AnuncioCA32_gl.html'
---
<p>Aprobados inicialmente pola Comisión Municipal de Gobierno, en sesión realizada con data 17 de xullo de 2001, os pregos de cláusulas económico-administrativas particulares que rexerán o concurso aberto para adxudicar mediante concesión a xestión indirecta do servicio de vertedoiro de residuos da construcción e entullos de demolición de nova xeración sito no lugar de Runs (TM Boiro), e en cumprimento do disposto no artigo 122.1º do Real decreto lexislativo 781/1986, do 18 de abril, sométese o expediente a información pública polo prazo de 8 días hábiles contados a partir da publicación deste anuncio no BOP para os efectos de presentación de reclamacións.</p>
<p>Do mesmo xeito, a comisión municipal de Goberno, na devandita sesión do 17 de xullo de 2001, acordou inicia-lo expediente de licitación con tramitación urxente para a adxudicación da concesión do servicio de vertedoiro antes citada, coa salvidade disposta no artigo 122.2º do Real decreto lexislativo 781/1986, do 18 de abril, de que no caso de que se formulen reclamacións contra a aprobación inicial dos devanditos pregos será aprazada a presente licitación.</p>
<p>O prego de cláusulas económico-administrativas particulares que rexerá esta contratación de xeito resumido establece o seguinte:</p>
<p>1. Entidade adxudicataria: a Comisión Municipal de Goberno no uso das atribucións conferidas pola alcaldía con data 12 de xullo de 1999.</p>
<p>2. Obxecto do contrato: a xestión e explotación do servicio de vertedoiro de residuos da construcción e entullos de demolicións de nova xeración sito no lugar de Runs (TM Boiro).</p>
<p>3. Tramitación: expediente urxente, procedemento aberto, modalidade de concurso.</p>
<p>4. Prazo do contrato: catro (4) anos, prorrogable ata un máximo de dez (10) anos.</p>
<p>5. Canon da concesión: non se fixa, debendo ser proposto polos licitadores nas súas ofertas.</p>
<p>6. Garantía provisional: 250.000 pesetas (1.502,53 euros).</p>
<p>7. Garantía definitiva: 2.500.000 pesetas (15.025,30 euros).</p>
<p>8. Presentación de proposicións: no prazo de trece (13) días naturais contados a partir do seguinte ó da publicación deste anuncio no BOP ou no DOG, no rexistro xeral do concello en horario de 9 a 13 horas.</p>
<p>9. Apertura de proposicións: na casa do concello o quinto día hábil seguinte ó remate do prazo de presentación de proposicións. Se coincidira en sábado farase o seguinte día hábil.</p>
<p>10. Gastos do contrato: irán a cargo do adxudicatario.</p>
<p>11. Exame do expediente: na secretaría xeral do concello.</p>
<p>Boiro, 18 de xullo de 2001.</p>
<p>Jesús Alonso Fernández</p>
<p>Alcalde-presidente</p>

