---
date: '2001-08-01'
id: CA0A
page: 10
number: 148
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 23 de xullo de 2001, da Dirección Xeral de Industria, pola que
  se somete a información pública o proxecto sectorial liña de alta tensión a
  220 kV subestación Pazos L.A.T. Atios/Mos, declarado como de incidencia
  supramunicipal por acordo do Consello da Xunta de Galicia do 12 de xullo de
  2001.
range: Resolución
url: 'https://www.xunta.gal/dog/Publicados/2001/20010801/AnuncioCA0A_gl.html'
---
<p>O Consello da Xunta de Galicia acordou, na súa reunión do 12 de xullo de 2001, declara-lo proxecto liña de alta tensión a 220 kV subestación Pazos L.A.T. Atios/Mos, promovido pola empresa Unión Fenosa Distribución, S.A., como de incidencia supramunicipal, para os efectos previstos na Lei 10/1995 de ordenación do territorio de Galicia.</p>
<p>Polo tanto, en cumprimento do disposto no artigo 13.2º do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, segundo o cal os plans ou proxectos que o Consello da Xunta de Galicia declare como de incidencia supramunicipal se someterán por un prazo mínimo dun mes ós trámites de información pública, mediante o correspondente anuncio no Diario Oficial de Galicia y nun dos xornais de maior audiencia na Comunidade Autónoma, e de audiencia ás entidades locais sobre as que incida o plan ou proxecto.</p>
<p>RESOLVE:</p>
<p>Someter a información pública o proxecto liña de alta tensión a 220 kV subestación Pazos L.A.T. Atios/Mos, declarado como de incidencia supramunicipal por acordo do Consello da Xunta de Galicia do 12 de xullo de 2001, por un prazo dun mes contado a partir da publicación desta resolución no Diario Oficial de Galicia.</p>
<p>Os interesados dispoñerán do citado prazo dun mes para examina-lo proxecto sectorial na Dirección Xeral de Industria e na Delegación Provincial de</p>
<p>Pontevedra, e para presentar ante esta dirección xeral as alegacións que consideren pertinentes.</p>
<p>Santiago de Compostela, 23 de xullo de 2001.</p>
<p>Ramón Ordás Badía</p>
<p>Director xeral de Industria</p>

