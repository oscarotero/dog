---
date: '2001-03-30'
id: 161CE
page: 4
number: 64
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 23 de marzo de 2001 pola que se anuncia a licitación do
  concurso, polo procedemento aberto e trámite de urxencia, das asistencias
  técnicas de clave GA/01/20.0 e PO/99/2.2.
range: Resolución
url: 'https://www.xunta.gal/dog/Publicados/2001/20010330/Anuncio161CE_gl.html'
---
<p>a) Asistencias técnicas.</p>
<p>1. Asistencia técnica ós desvíos dos servicios afectados polas obras de estradas existentes de ámbito autonómico e pertencentes á Xunta de Galicia.</p>
<p>Clave: GA/01/20.0.</p>
<p>Orzamento: dezasete millóns duascentas corenta e tres mil novecentas cincuenta e sete pesetas (17.243.957), equivalentes a (103.638,27 euros).</p>
<p>Prazo de execución: 12 meses.</p>
<p>A solvencia económica e financeira acreditarase de conformidade co artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>A solvencia técnica ou profesional xustificarase de acordo co cadro de características do prego de prescricións técnicas.</p>
<p>Acreditarase conforme o disposto no artigo 19 a) e b) do texto refundido da citada lei.</p>
<p>Achegaranse copias autenticadas do persoal consultor en relación ó especificado no prego de prescricións técnicas particulares.</p>
<p>2. Asistencia técnica para realiza-los labores de control e vixilancia incluíndo os labores de seguridade e saúde da obra de reparación e ampliación da ponte na Illa da Toxa.</p>
<p>Clave: PO/99/2.2.</p>
<p>Orzamento: vintecatro millóns seiscentas trinta mil duascentas oitenta pesetas (24.630.280), equivalentes a (148.030,96 euros).</p>
<p>Prazo de execución: 18 meses.</p>
<p>A solvencia económica e financeira acreditarase de conformidade co artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>A solvencia técnica ou profesional xustificarase de acordo co cadro de características do prego de prescricións técnicas.</p>
<p>Acreditarase conforme o disposto no artigo 19 a) e b) do texto refundido da citada lei.</p>
<p>Achegaranse copias autenticadas do persoal consultor en relación ó especificado no prego de prescricións técnicas particulares.</p>
<p>(Declaradas urxentes consonte o artigo 71 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como o prego de prescricións técnicas estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela. Teléfono de información: 981 54 49 86.</p>
<p>Así mesmo, poderanse obte-los pregos de cláusulas administrativas e prescricións técnicas no seguinte enderezo da Internet: <a href="http://www.xunta.es/contrata">http://www.xunta.es/contrata</a></p>
<p>ción/. E en Copy Estudio, rúa Nova de Abaixo 19-21. Teléfono 981 59 33 85.</p>
<p>c) Garantías que se lles esixen ós licitadores.</p>
<p>Esixirase unha garantía definitiva equivalente ó 4% do orzamento de contrata.</p>
<p>A dita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán de presentarse en sobre pechado no rexistro xeral da Consellería de Política Territorial, Obras Públicas e Vivenda ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións rematará ás doce horas do décimo quinto día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola mesa de contratación ás once horas do décimo quinto día natural, que non coincida en sábado, domingo ou festivo, contado a partir do último día de presentación na sala de xuntas da Consellería de Política Territorial, Obras Públicas e Vivenda.</p>
<p>g) Outras informacións.</p>
<p>A mesa de contratación comprobará en acto previo a documenración xeral (sobre nº 1), segundo se especifica no punto 2.2.6 Constitución e funcionamento da mesa, do prego de cláusulas administrativas particulares.</p>
<p>h) Variantes.</p>
<p>Segundo o especificado no cadro de características.</p>
<p>i) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta dos adxudicatarios.</p>
<p>Santiago de Compostela, 23 de marzo de 2001.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

