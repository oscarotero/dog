---
date: '2001-03-30'
id: 1617E
page: 3
number: 64
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 23 de marzo de 2001 pola que se clasifica como benéfico-social a
  Fundación Madre Trinidad.
range: Orde
url: 'https://www.xunta.gal/dog/Publicados/2001/20010330/Anuncio1617E_gl.html'
---
<p>Visto o expediente de clasificación da Fundación Madre Trinidad, con domicilio en Ourense.</p>
<p>Supostos de feito.</p>
<p>1. A fundación formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Ourense, o día 6 de novembro de 2000, ante o notario Antonio Pol González, co número tres mil seiscentos sesenta e tres do seu protocolo, por Luis Pérez de Juan Romero, que intervén no seu propio nome e, ademais, en representación, como mandatario verbal, de Begoña Naberán Goitisolo, Pilar Burgos González e Antonio Conde Nieto; esta escritura foi emendada por outra posterior do trece de febreiro de dous mil un, outorgada en Ourense o trece de febreiro de dous mil un, ante o notario Fernando Martínez-Gil Fluxá, co número de protocolo trinta e oito.</p>
<p>3. Segundo consta no artigo 5 dos seus estatutos, o obxecto da fundación é a promoción, asistencia, atención e formación da infancia e xuventude, participando de forma activa na promoción e desenvolvemento de actividades de carácter educacional e cultural, que redunden en beneficio dos membros máis novos da sociedade. Para iso, impulsará a creación, construcción, equipamento e desenvolvemento dos instrumentos materiais e persoais para realizar estas actividades.</p>
<p>4. O padroado da fundación estará composto por Begoña Naberán Goitisolo como presidenta, Luis Pérez de Juan Romero como secretario, e Pilar Burgos González, Antonio Conde Nieto como vocais.</p>
<p>5. A comisión integrada polos secretarios de tódalas consellerías eleva ó conselleiro da Presidencia e Administración Pública proposta de clasificación como benéfico-social da Fundación Madre Trinidad, dado o seu obxecto e finalidade, polo que, véndose cumpridos os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de intese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como benéfico-social e a súa adscrición á Consellería de Familia e Promoción do Emprego, Muller e Xuventude.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, corresponde a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regu</p>
<p>lamentarias establecidas para o caso, de acordo coa proposta realizada pola Comisión de Secretarios Xerais na súa reunión do día vinte de marzo de dous mil un.</p>
<p>Vista a Consituitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como benéfico-social a Fundación Madre Trinidad adscribíndoa á Consellería de Familia e Promoción do Emprego, Muller e Xuventude, que exercerá plenamente o protectorado sobre ela.</p>
<p>Santiago de Compostela, vintetrés de decembro de dous mil un.</p>
<p>Jaime Pita Varela</p>
<p>Conselleiro da Presidencia e Administración Pública</p>

