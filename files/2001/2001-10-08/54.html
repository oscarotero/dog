---
date: '2001-10-08'
id: FDEA
page: 13
number: 195
agency: CONCELLO DE BURELA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20011008/AnuncioFDEA_gl.html'
---
<p>Aprobado polo Pleno deste concello, en sesión do 14 de setembro do ano que corre, o prego de cláusulas administrativas particulares que rexerán o concurso de recolla e transporte de residuos sólidos urbanos e limpeza viaria, anúnciase concurso público, aínda que a licitación se aprazará cando resulte necesario, no suposto de que se formulen reclamacións contra o expresado prego.</p>
<p>Cadro de características do contrato.</p>
<p>1. Obxecto do concurso. A adxudicación mediante concesión administrativa, mediante concurso con procedemento aberto, polo trámite de urxencia, para a xestión do servicio de recolla de residuos sólidos urbanos (lixo) e o seu transporte á ecoplanta de Barreiros, así como o servicio de limpeza viaria, espacios públicos (incluídas praias na tempada de verán), áreas recreativas e a xestión do punto limpo, cumprindo as directrices do anexo do convenio subscrito entre a Xunta de Galicia e este concello.</p>
<p>2. Tipo de licitación. Non se fixa.</p>
<p>3. Duración do contrato. 15 anos, que poden ser prorrogables por quinquenios sucesivos, ata o máximo que permita a lei.</p>
<p>4. Lugar de presentación de proposicións. Rexistro xeral do Concello de Burela, rúa Pardo Bazán nº 6.</p>
<p>5. Prazo de presentación de proposicións. 13 días naturais contados a partir da última publicación deste anuncio no BOP ou no DOG.</p>
<p>6. Garantías. Provisional: 2.000.000 de pesetas; definitiva: 4% do importe da adxudicación.</p>
<p>7. Criterios de selección para adxudicación do concurso. Os sinalados no prego de cláusulas administrativas.</p>
<p>8. Modelo de proposicións. O sinalado no prego de cláusulas administrativas.</p>
<p>Burela, 21 de setembro de 2001.</p>
<p>P.D.F. (Resolución Alcaldía 8-9-1999)</p>
<p>Cristóbal Edrosa Fernández</p>
<p>Segundo tenente de alcalde</p>

