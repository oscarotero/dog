---
date: '2001-10-08'
id: FDB2
page: 13
number: 195
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Acordo do 3 de setembro de 2001, da Delegación Provincial da Coruña, polo que
  se somete a información pública a solicitude de autorización administrativa,
  aprobación do proxecto de execución, estudio de impacto ambiental e a
  aprobación do proxecto sectorial de incidencia supramunicipal das instalacións
  electromecánicas que se citan. (Expediente IN661A-2/2001).
range: Acordo
url: 'https://www.xunta.gal/dog/Publicados/2001/20011008/AnuncioFDB2_gl.html'
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico e polo Real decreto 1955/2000, do 1 de decembro, sobre autorización de instalacións eléctricas, Decreto 442/1990, do 13 de setembro de avaliación do impacto ambiental para Galicia (DOG nº 188), Real decreto lei 9/2000, do 6 de outubro, de modificación do Real decreto lexislativo 1302/1986, do 28 de xuño, de avaliación de impacto ambiental (BOE nº 241), Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal (DOG nº 75) e o Decreto 205/1995, do 6 de xullo (DOG nº 136) polo que se regula o aproveitamento da enerxía eólica en Galicia, sométese a información pública a solicitude de autorización administrativa, a aprobación do proxecto de execución, o estudio de impacto ambiental e a aprobación do proxecto sectorial de incidencia supramunicipal das instalacións eléctricas que se citan:</p>
<p>Solicitante: Energía de Galicia, S.A. (Engasa).</p>
<p>Enderezo social: r/ Londres, 11-B, baixo (As Fontiñas), 15707 Santiago de Compostela.</p>
<p>Denominación: Parque Eólico de Santa Comba.</p>
<p>Municipios afectados: Santa Comba, Zas (A Coruña).</p>
<p>Potencia que se vai instalar: 23,20 MW.</p>
<p>-29 aeroxeradores de 800 kW de potencia nominal unitaria montados sobre fuste tubular metálico de 55 m de altura e rotores de 3 pas de 56 m de diámetro.</p>
<p>-29 transformadores, situados no interior dos fustes de 850 kVA e tensión de 1/20 kV.</p>
<p>-Rede eléctrica subterránea de media tensión a 20 kV para interconexión dos aeroxeradores e estos coa subestación transformadora.</p>
<p>-Subestación transformadora intemperie equipada con transformador de 25 MVA e relación de transformación 20/66 kV, celas de media tensión 20 kV, transformador de servicios auxiliares de 50 kVA e relación 20/0,4 kV, aparellaxe de medida, protección, telemando e telecontrol.</p>
<p>Todas aquelas persoas ou entidades que se consideren afectadas poderán examina-lo expediente e presenta-las súas alegacións nesta delegación provincial, sita no edificio administrativo de Monelos, s/n, 15071 A Coruña, no prazo de trinta días, a partir da última publicación.</p>
<p>O estudio de impacto ambiental correspondente as instalacións do Parque Eólico de Santa Comba poderase examinar nos concellos de Santa Comba e Zas e nas dependencias das delegacións provinciais das Consellerías de Medio Ambiente e de Industria e Comercio da Coruña.</p>
<p>Así mesmo, o proxecto sectorial do parque eólico de Santa Comba poderase examinar nos concellos de Santa Comba e Zas e nas dependencias da Delegación Provincial da Consellería de Industria e Comercio da Coruña, podendo presentarse cantas alegacións se considerasen pertinentes ante a Delegación Provincial de Industria e Comercio da Coruña, dentro do prazo sinalado anteriormente.</p>
<p>A Coruña, 3 de setembro de 2001.</p>
<p>Jesús Espada Martínez</p>
<p>Delegado provincial da Coruña</p>

