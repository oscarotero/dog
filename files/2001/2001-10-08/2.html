---
date: '2001-10-08'
id: FD12
page: 13
number: 195
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 22 de agosto de 2001, da Dirección Xeral de Industria, pola que
  se dispón a publicación do convenio de colaboración específico entre o
  Instituto para a Restauración da Minería do Carbón e Desenvolvemento
  Alternativo das Comarcas Mineiras e a Consellería de Industria e Comercio da
  Xunta de Galicia para a execución do proxecto de parque empresarial de
  Penapurreira. Etapa B.
range: Resolución
url: 'https://www.xunta.gal/dog/Publicados/2001/20011008/AnuncioFD12_gl.html'
---
<p>Subscrito o convenio de colaboración específico entre o Instituto para a Reestructuración da Minería do Carbón e Desenvolvemento Alternativo das Comarcas Mineiras e a Consellería de Industria e Comercio para a execución do proxecto do parque empresarial de Penapurreira. Etapa B procede á publicación deste, que figura como anexo desta resolución.</p>
<p>Santiago de Compostela, 22 de agosto de 2001.</p>
<p>Ramón Ordás Badía</p>
<p>Director xeral de Industria</p>
<p>Convenio de colaboración específico entre o Instituto para a Reestructuración da Minería do Carbón e Desenvolvemento Alternativo das Comarcas Mineiras e a Consellería de Industria e Comercio da Xunta de Galicia para a execución do proxecto de parque empresarial de Penapurreira. Etapa B.</p>
<p>Na cidade de Madrid, 10 de xullo de 2001.</p>
<p>Dunha parte,</p>
<p>José Folgado Blanco, secretario de Estado de Economía, de Enerxía e da Pequena e Mediana Empresa, nomeado polo Real decreto 569/2000, do 28 de abril, na súa calidade de presidente do Instituto para a Reestructuración da Minería do Carbón e Desenvolvemento Alternativo das Comarcas Mineiras, no exercicio das competencias atribuídas na disposición adicional décimo terceira da Lei 30/1992, do 26 de novembro, de réxime xurídico das administracións públicas e do procedemento administrativo común, na redacción dada a esta pola Lei 4/1999, do 13 de xaneiro.</p>
<p>Doutra,</p>
<p>Juan Rodríguez Yuste, conselleiro de Industria e Comercio da Xunta de Galicia, nomeado por Decreto 255/1999, do 24 de setembro, que en virtude do disposto no artigo 3 da orde da Consellería de Industria e Comercio do 9 de decembro de 1999, sobre delegación das competencias en materia de subscrición de convenios no secretario xeral da Consellería de Industria e Comercio (DOG nº 243, do 20 de decembro), reclama neste acto para si o exercicio da competencia delegada pola anterior orde.</p>
<p>Ámbolos dous recoñécense, na representación que presentan capacidade para formaliza-lo presente convenio de colaboración específico para a execución do proxecto o parque empresarial de Penapurreira. Etapa B e en desenvolvemento do protocolo de colaboración subscrito o día 11 de febreiro de 1998 entre o Ministerio de Industria e Enerxía e o Goberno da Comunidade Autónoma de Galicia, actualizado por Acordo Suplementario do 15 de decembro de 2000, e en virtude das competencias que ámbalas partes se recoñecen no citado protocolo, e para tal efecto,</p>
<p>EXPONEN:</p>
<p>Que o proxecto de parque empresarial de Penapurreira. Etapa B se encontra recollido, entre os que se executarán, no anexo ó protocolo de colaboración subscrito entre o Ministerio de Industria e Enerxía e o Goberno da Comunidade Autónoma de Galicia.</p>
<p>Que a cláusula quinta do protocolo de colaboración entre o Ministerio de Industria e Enerxía e o Goberno da Comunidade Autónoma de Galicia para a promoción do desenvolvemento económico alternativo das zonas mineiras de Galicia, prevía que en convenios de colaboración específicos adicionais ó citado protocolo se determinaría, entre outras, as seguintes cuestións:</p>
<p>-As actuacións que se van realizar en desenvolvemento dun proxecto de infraestructuras, en concreto, o prazo de execución, o custo e a xustificación das actuacións para a súa realización.</p>
<p>-Unha vez adxudicada a obra, os termos en que se realizarán as achegas económicas da Administración Xeral do Estado, en concreto, do Instituto para a Reestructuración da Minería do Carbón e o Desenvolvemento Alternativo das Comarcas Mineiras.</p>
<p>-Calquera outra cuestión que se estime conveniente para o mellor desenvolvemento do convenio de colaboración específico de execución do proxecto de parque empresarial de Penapurreira. Etapa B e do protocolo de referencia.</p>
<p>Que consideran conveniente proceder ó desenvolvemento do protocolo de colaboración na Comunidade Autónoma de Galicia e, en concreto, a realización do proxecto de parque empresarial de Penapurreira. Etapa B e, que para iso,</p>
<p>ACORDAN:</p>
<p>Primeiro.-Desenvolve-las actuacións necesarias en execución do proxecto de parque empresarial de</p>
<p>Penapurreira. Etapa B, sendo o custo de dous millóns trinta e sete mil douscentos cincuenta euros e setenta e tres céntimos (2.037.250,73 euros).</p>
<p>Segundo.-De acordo co previsto na cláusula terceira do protocolo de colaboración entre o Ministerio de Industria e Enerxía e o Goberno da Comunidade Autónoma de Galicia para a promoción do desenvolvemento económico alternativo das zonas mineiras do carbón, o Instituto para a Reestructuración da Minería do Carbón e Desenvolvemento Alternatiuvo das Comarcas Mineiras financiará as actuacións previstas neste convenio de colaboración específico cunha achega económica que non superará os dous millóns trinta e sete mil douscentos cincuenta euros e setenta e tres céntimos (2.037.250,73 euros).</p>
<p>A Consellería de Industria e Comercio da Xunta de Galicia dedicará os fondos transferidos a financia-los investimentos na contía de dous millóns trinta e sete mil douscentos cincuenta euros e setenta e tres céntimos (2.037.250,73 euros).</p>
<p>O instituto resérvase a facultade de non financiar aquelas actuacións do proxecto de desenvolvemento que considere non adecuadas ós fins do convenio de colaboración específico ou cando a execución posterior non sexa conforme o proxecto.</p>
<p>Terceiro.-1. As achegas realizaranse con cargo ós orzamentos do Instituto para la Reestructuración da Minería do Carbón e Desenvolvemento Alternativo das Comarcas Mineiras para o ano 2001, aplicación orzamentaria 24.101.741A.751, ou se é o caso, ós da anualidade correspondente, con suxeición á existencia de crédito e habilitación legal para iso.</p>
<p>2. O instituto transferirá os fondos á Consellería de Economía e Facenda da Xunta de Galicia do modo seguinte:</p>
<p>2.1. O 25% do importe do proxecto de parque empresarial de Penapurreira. Etapa B no ano 2001, cando se produza a adxudicación da obra obxecto do investimento.</p>
<p>2.2. O 50% do importe do citado proxecto no ano 2002, cando a execución deste se teña efectuado en igual porcentaxe, e se teñan recibido os documentos xustificativos que o acrediten ou, se é o caso, mediante certificación do órgano competente do emprego dado ós fondos.</p>
<p>2.3. O 25% restante no ano 2002, cando se teña executado a totalidade do devandito proxecto, e se teñan recibido os documentos xustificativos que o acrediten ou, se é o caso, mediante certificación do órgano competente do emprego dado ós fondos.</p>
<p>Xuntamente co anterior, será preciso presenta-la memoria de execución e o informe ós que fai referencia a cláusula quinta do protocolo de colaboración.</p>
<p>Si a Comunidade Autónoma acredita a necesidade de realizar actuacións avaliables economicamente con carácter previo á adxudicación da obra, poderase anticipar o seu custo ata un máximo do 10% do financiamento deste proxecto antes da citada adxudicación. Neste caso, aboarase a porcentaxe restante ata o 25% á adxudicación da obra.</p>
<p>3. As modificacións que superen a achega económica fixada no epigrafe 2º deste convenio de colaboración específico para financia-las actuacións previstas en execución deste formalizarase, se é o caso, mediante addenda, cumprindo os trámites legalmente esixidos e logo de informe da Comisión de Seguimento e Avaliación.</p>
<p>Cuarto.-O presente convenio ten natureza administrativa, sendo o réxime xurídico aplicable a este, o establecido no título I da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro. En materia de interpretación, modificación e resolución en xeral das cuestións non consideradas no citado protocolo, aplicaranse as normas de dereito administrativo, cando así sexa necesario.</p>
<p>Quinto.-A execución das actuacións que se recollen no epígrafe primeiro deberá ter lugar no prazo de dous anos desde a sinatura do presente convenio. A xustificación das devanditas actuacións deberá producirse dentro dos catro meses seguintes á finalización da execución. Non obstante, o devandito prazo poderá ser ampliado polas entidades asinantes, logo de petición da comisión mixta de seguimento e avaliación, cando algunha circunstancia sobrevida así o aconselle e formalizándose para tal efecto. No caso de que a devandita ampliación de prazo supuxera modificación da distribución do gasto en anualidades, será sometida ós preceptivos actos de fiscalización e aprobación.</p>
<p>E en proba de conformidade, asinan os intervenientes no lugar e data indicados no encabezamento.</p>

