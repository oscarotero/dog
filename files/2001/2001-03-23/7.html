---
date: '2001-03-23'
id: 50C6
page: 3725
number: 59
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de febreiro de 2001 pola que se lle concede autorización definitiva
  ó centro privado Santiago Apóstol de Narón (A Coruña), para impartir educación
  secundaria obrigatoria, segundo os datos do anexo.
range: Orde
url: 'https://www.xunta.gal/dog/Publicados/2001/20010323/Anuncio50C6_gl.html'
---
<p>Examinado o expediente instruído por instancia do titular do centro privado Santiago Apóstol de Narón (A Coruña), no que solicita autorización definitiva para impartir educación secundaria obrigatoria.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado Santiago Apóstol de Narón (A Coruña), para impartir educación secundaria obrigatoria, segundo se especifica no anexo desta orde.</p>
<p>Segundo.-Para as ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso</p>
<p>potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 23 de febreiro de 2001.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Narón.</p>
<p>Localidade: Gándara de Arriba.</p>
<p>Enderezo: r/ Ferrol, s/n.</p>
<p>Código do centro: 15010204.</p>
<p>Denominación: Santiago Apóstol.</p>
<p>Titular: Sociedad Docente Santiago Apóstol.</p>
<p>Composición resultante:</p>
<p>a) Centro de educación infantil: 4 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria:-8 unidades de educación secundaria obrigatoria.</p>
<p>d) Centro de formación profesional específica:-1 ciclo formativo de grao medio de xestión administrativa (1 unidade para 20 postos escolares).</p>

