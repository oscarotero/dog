---
date: '2001-05-10'
id: 7D2E
page: 6
number: 90
agency: CONCELLO DE MARÍN
section: VI. ANUNCIOS
title: Anuncio (224/2001).
range: Anuncio
url: 'https://www.xunta.gal/dog/Publicados/2001/20010510/Anuncio7D2E_gl.html'
---
<p>Este anuncio deixa sen efecto o anterior, publicado no Diario Oficial de Galicia do 19-4-2001, sobre a obra de urbanización da zona sur da barriada de San Pedro, procedéndose á convocatoria de poxa que terá o seguinte contido:</p>
<p>1. Obxecto: a adxudicación, por poxa, das obras de urbanización da zona sur da barriada de San Pedro.</p>
<p>2. Prezo do contrato: 21.720.367 pesetas (IVE incluído).</p>
<p>3. Garantía: definitiva polo 4% do importe da adxudicación.</p>
<p>4. Prazo de presentación de proposicións: as proposicións presentaranse no rexistro xeral do Concello de Marín, das 9 ás 14 horas, agás o sábado, que será das 9 ás 13 horas, durante o prazo de vinteseis días naturais (26), contados desde o día da publicación deste anuncio no BOP e no Diario Oficial de Galicia (teranse en conta para estes efectos a última publicación en calquera destes dous diarios oficiais).</p>
<p>5. A documentación necesaria e demais condicións desta poxa figuran no prego de cláusulas administrativas particulares e no proxecto redactado pola arquitecta municipal, que se atopan á disposición dos interesados na secretaría do concello para o seu exame.</p>
<p>6. Apertura de proposicións: o sobre B, que conterá a proposición económica, abrirase na sala da Comisión de Goberno do Concello de Marín, ás 11 horas do quinto día hábil seguinte a aquel no que remate o prazo de presentación de proposicións. De coincidir en sábado, terá lugar o día seguinte hábil á mesma hora.</p>
<p>Marín, 26 de abril de 2001.</p>
<p>Antonio Santiago Fernández</p>
<p>Alcalde</p>

