---
date: '2001-05-10'
id: 7CC2
page: 6
number: 90
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de maio de 2001, da Dirección Xeral de Industria, pola que se
  somete a información pública o estudio de impacto ambiental do proxecto de
  autorización de instalacións da rede de subministración a Bioetanol Galicia,
  S.A., no termo municipal de Curtis promovido pola empresa Gas Natural SDG,
  S.A. (Expediente 01/3-0-G).
range: Resolución
url: 'https://www.xunta.gal/dog/Publicados/2001/20010510/Anuncio7CC2_gl.html'
---
<p>De acordo co disposto no Decreto 442/1990, do 13 de setembro, de avaliación de impacto ambiental para Galicia e no Real decreto lei 9/2000, do 6 de outubro, polo que se modifica o Real decreto lexislativo 1302/1986, do 28 de xuño, de avaliación de impacto ambiental, sométese a información pública o estudio de impacto ambiental do proxecto de rede de subministración a Bioetanol Galicia, S.A.</p>
<p>Peticionario: Gas Natural SDG, S.A., con enderezo en avda. de América, nº 38, 28028 Madrid.</p>
<p>Características das instalacións.</p>
<p>A rede está composta por unha canalización de aceiro de 6 polgadas de diámetro e presión APB</p>
<p>(51 bar), con orixe e final no termo municipal de Curtis.</p>
<p>Parte mediante unha conexión cap da posición I-016/1 do ramal a Curtis, situada nas proximidades da estrada de acceso á estación de Curtis, discorrerá utilizando camiños existentes na medida do posible e finalizará nunha válvula de acometida situada na entrada da industria Bioetanol Galicia, S.A.</p>
<p>A lonxitude da conducción neste municipio é de 13.180 m.</p>
<p>Termos municipais afectados: Curtis.</p>
<p>Orzamento: o orzamento ascende a douscentos setenta e un millóns duascentas cincuenta e nove mil catrocentas sesenta e seis (271.259.466) pesetas.</p>
<p>O que se fai público para coñecemento xeral, para que se poida examina-lo estudio de impacto ambiental do proxecto nesta dirección xeral, edificio administrativo San Caetano, s/n, Santiago de Compostela, na Dirección Xeral de Calidade e Avaliación Ambiental, na Delegación Provincial da Consellería</p>
<p>de Medio Ambiente na Coruña, na Delegación Provincial da Consellería de Industria e Comercio na Coruña, e no concello de Curtis, e presentar por triplicado nos ditos centros as alegacións que consideren oportunas no prazo de trinta días hábiles a partir do seguinte ó da publicación deste anuncio.</p>
<p>Santiago de Compostela, 3 de maio de 2001.</p>
<p>Ramón Ordás Badía</p>
<p>Director xeral de Industria</p>

