---
date: '2001-05-14'
id: 81D2
page: 6
number: 92
agency: CONCELLO DE CERVO
section: VI. ANUNCIOS
title: >-
  Convocatoria de concurso de ideas para a construcción dunha nova casa de
  cultura en San Cibrao.
range: Convocatoria
url: 'https://www.xunta.gal/dog/Publicados/2001/20010514/Anuncio81D2_gl.html'
---
<p>Obxecto: é obxecto deste concurso a achega de ideas para a futura construcción dun edificio destinado a casa de cultura na localidade mariñá de San Cibrao (Cervo).</p>
<p>Concursantes: tódolos arquitectos superiores, individualmente ou por equipo, que se atopen colexiados en calquera dos colexios oficiais de arquitectos de España.</p>
<p>Prazo de inscrición: 20 días contados desde a publicación deste anuncio no DOG.</p>
<p>1º Premio: consistirá en lle encargar ó concursante elixido a redacción do proxecto básico e de execución, encomendándolle a dirección técnica das obras. O concello aboará os correspondentes honorarios profesionais.</p>
<p>2º Premio: consistirá no aboamento de 400.000 pesetas en metálico.</p>
<p>3º Premio: consistirá no aboamento de 300.000 pesetas en metálico.</p>
<p>Documentación: as bases reguladoras do concurso están á disposición de tódolos interesados nas dependencias administrativas do Concello de Cervo, nas delegacións do COAG de Galicia e no Consello Xeral de Arquitectos de España.</p>
<p>O que se fai público para xeral coñecemento.</p>
<p>Cervo, 6 de abril de 2001.</p>
<p>José Insua Pernas</p>
<p>Alcalde</p>

