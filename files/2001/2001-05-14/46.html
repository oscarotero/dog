---
date: '2001-05-14'
id: '8182'
page: 6
number: 92
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 3 de abril de 2001 pola que se lle outorga a Peixesport, S.L.
  permiso de actividade para a posta en funcionamento dun establecemento
  auxiliar de cultivos mariños na dársena 3 do porto de Vigo, concello de Vigo
  (Pontevedra).
range: Resolución
url: 'https://www.xunta.gal/dog/Publicados/2001/20010514/Anuncio8182_gl.html'
---
<p>Examinado o expediente instruído para efectos de outorgamento do permiso de actividade para a explotación dunha cetaria, apreciáronse os seguintes</p>
<p>Feitos:</p>
<p>Primeiro.-Mediante escrito con data do 22 de decembro de 2000, Javier Herrera Álvarez (DNI: 36120854-K), en representación de Peixesport, S.L. (CIF: B36861169), solicitou permiso de actividade para a explotación dunha cetaria, na dársena 3 do porto de Vigo, Vigo, provincia de Pontevedra.</p>
<p>Segundo.-O interesado achegou a documentación requirida para a tramitación deste tipo de establecementos.</p>
<p>Terceiro: No expediente consta que se realizaron os seguintes trámites:</p>
<p>-Anuncio de información pública.</p>
<p>-Informe técnico biolóxico.</p>
<p>-Informe urbanístico do Concello de Vigo.</p>
<p>-Informe sobre a ocupación de dominio público portuario estatal da Autoridade Portuaria de Vigo.</p>
<p>-Informe xurídico emitido polo Servicio Técnico-Xurídico.</p>
<p>Cuarto.-Con data do 4 de agosto de 2000, o Consello de Administración da Autoridade Portuaria de Vigo outorgoulle a Peixesport, S.L. a concesión para a ocupación de 292 m de dominio público portuario estatal con destino a cetaria.</p>
<p>Fundamentos de dereito:</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo do 2000, pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre (DOG nº 67).</p>
<p>Examinadas as disposicións citadas, a proposta de resolución da Dirección Xeral de Recursos Mariños, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgarlle a Peixesport, S.L. con CIF: B36861169, permiso de actividade para a posta en funcionamento</p>
<p>e explotación do establecemento auxiliar de cultivos mariños, que se indica a continuación:</p>
<p>-Tipo: cetaria.</p>
<p>-Nome: Peixesport, S.L.</p>
<p>-Actividade: estabulación.</p>
<p>-Especies: boi (Cancer pagurus), camarón (Palaemon spp.), centola (Maja squinado), lagosta (Palimurus spp.), lumbrigante (Homarus ganmarus), nécora (Macropipus puber).</p>
<p>-Localización: dársena 3 do porto de Vigo, Vigo (Pontevedra).</p>
<p>-Superficies:</p>
<p>Dominio privado: 0,00 m.</p>
<p>Dominio público: 292 m.</p>
<p>-Características das instalacións:</p>
<p>Naves: nº: 1</p>
<p>1  Superficie: 22,5x11,7 mxm</p>
<p>Piscinas: nº: 2</p>
<p>1  Rectangular  Superficie: 7,7x4,4 m</p>
<p>1  Rectangular  Superficie: 12,2x3,45 m</p>
<p>Superficie total: 75,3 m</p>
<p>Baixo as seguintes condicións:</p>
<p>Primeira.-O permiso de actividade outórgase por un prazo de dez (10) anos, que se contarán a partir do día seguinte ó da publicación da resolución no DOG. Poderá prorrogarse por períodos máximos de outros dez anos, logo de petición do interesado presentada dentro dos 60 días anteriores ó vencemento da súa vixencia.</p>
<p>A vixencia dos títulos habilitantes, permiso de actividade e concesión da ocupación do dominio público, así como das prórrogas que no seu día se puidesen outorgar, deberán ser coincidentes.</p>
<p>Segunda.-As obras e instalacións, que poderán dar comezo no momento no que o titular dispoña das autorizacións preceptivas dos distintos organismos competentes na materia, levaranse a cabo de acordo co proxecto básico Nave industrial para viveros de pescados y mariscos, subscrito en maio de 2000 polos arquitectos Antonio Hernández Crespo e Ernesto Cid Sueiro, visado polo Colexio Oficial de Arquitectos de Galicia con data do 6 de xuño de 2000, e deberán quedar totalmente rematadas no prazo de 24 meses, contados desde o día seguinte ó da publicación desta resolución.</p>
<p>Terceira.-A execución das obras e instalacións e o inicio da actividade realizaranse conforme o disposto nos artigos 5 e 6 da Orde do 27 de marzo de 2000 anteriormente citada.</p>
<p>Cuarta.-Nin o establecemento, nin o dominio público ocupado, nin as obras nel executadas poderán destinarse a usos distintos dos autorizados. Baixo ningún concepto se poderá modifica-las instalacións sen permiso expreso desta consellería.</p>
<p>Quinta.-Sen prexuízo da caducidade da concesión de ocupación do dominio público, ó abeiro do disposto na Resolución do 4 de agosto de 2000, do Consello de Administración da Autoridade Portuaria de Vigo, que será vinculante para esta consellería, o permiso de actividade ó que se refire esta resolución extinguirase polo incumprimento dalgunha das condicións dela e nos casos previstos no artigo 72 da Lei 6/1993, de pesca de Galicia, e no Decreto 193/1997, do 5 de xuño.</p>
<p>Sexta.-O outorgamento deste permiso de actividade non exime o seu titular da obtención das licencias, permisos e autorizacións legalmente procedentes.</p>
<p>Sétima.-O titular xustificará o pagamento á Facenda pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó acto do dito imposto, feita pola Delegación de Facenda ou oficina liquidadora correspondente.</p>
<p>Contra esta resolución, que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contecioso-administrativa, que se interporá no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 3 de abril de 2001.</p>
<p>P.D. (Orde 17-12-1997, DOG nº 246,</p>
<p>do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

