---
date: '2001-05-14'
id: 80EA
page: 6
number: 92
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 9 de maio de 2001 pola que se resolve a convocatoria da primeira
  edición do premio A empresa en favor da familia.
range: Orde
url: 'https://www.xunta.gal/dog/Publicados/2001/20010514/Anuncio80EA_gl.html'
---
<p>Convocada pola Orde do 8 de marzo de 2001 (DOG nº 52, do 14 de marzo) a primeira edición do premio A empresa en favor da familia, creado polo Decreto 231/2000, do 29 de setembro (DOG nº 197, do 10 de outubro), e de conformidade coa base sexta da referida orde, esta consellería</p>
<p>RESOLVE:</p>
<p>Primeiro.-Concede-lo premio A empresa en favor da familia, correspondente ó ano 2001, á empresa Limpiezas Limbes, S.L., polas accións promovidas en prol da conciliación entre a vida familiar e laboral dos seus traballadores, posibilitando a libre elección por parte dos empregados do tempo da xornada laboral, a elección dos horarios e a flexibilidade desta.</p>
<p>Segundo.-Contra esta orde, que esgota a vía administrativa, os interesados poderán interpoñer recurso potestativo de reposición perante a conselleira, no prazo dun mes contado desde o día seguinte ó da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o Tribunal Superior de Xustiza de Galicia no prazo de dous meses contados a partir da mesma data, segundo o establecido na Lei 29/1998, do 13</p>
<p>de xullo, reguladora da xurisdicción contencioso-administrativa.</p>
<p>Santiago de Compostela, 9 de maio de 2001.</p>
<p>Manuela López Besteiro</p>
<p>Conselleira de Familia e Promoción do Emprego</p>
<p>Muller e Xuventude</p>

