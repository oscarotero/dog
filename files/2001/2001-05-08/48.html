---
date: '2001-05-08'
id: 7ABE
page: 6
number: 88
agency: CONCELLO DA CORUÑA
section: VI. ANUNCIOS
title: Anuncio (3/2001).
range: Anuncio
url: 'https://www.xunta.gal/dog/Publicados/2001/20010508/Anuncio7ABE_gl.html'
---
<p>A Alcaldía-Presidencia, con data do 26 de marzo de 2001, dictou a seguinte resolución:</p>
<p>1. Aprobar inicialmente o proxecto de expropiación redactado polos servicios técnicos municipais dos terreos afectados polo Plan especial de protección e recuperación do Castro de Elviña e protección da paisaxe natural (PEXCE), que se corresponden, nunha primeira fase que agora se realiza, coa zona delimitada como Castro no Decreto 37/1999, do 11 de xaneiro, no que se declara a delimitación do contorno de protección do Castro de Elviña no concello da Coruña.</p>
<p>2. Declara-lo arquivo do proxecto de expropiación do Castro de Elviña iniciado por resolución da Alcaldía-Presidencia do 20 de agosto de 1998, dispoñendo a conservación dos actos de trámite e documentación achegada polos afectados naquel na medida da súa vixencia e a súa incorporación ó que se inicia por esta resolución.</p>
<p>3. Optar para a execución do citado proxecto polo procedemento de taxación conxunta.</p>
<p>4. Somete-lo citado proxecto ó trámite de información pública polo termo dun mes, o que se formalizará mediante a inserción dos correspondentes anuncios na prensa e diarios oficiais, así como a notificación persoal ós interesados nos termos que prevén o artigo 144.4º da Lei 1/1997, do solo de Galicia, co obxecto de formular no dito prazo cantas alegacións coiden oportunas na defensa dos seus dereitos; para ese fin poderá ser consultado nas dependencias do Servicio de Urbanismo deste concello, de luns a venres das 12 ás 14 horas.</p>
<p>O que se publica para xeral coñecemento, para os efectos sinalados no punto catro do acordo que se traslada.</p>
<p>Esta publicación producirá tamén os efectos previstos no artigo 59.4º da Lei 30/1992, do réxime xurídico das administracións públicas e do procedemento administrativo común, para aqueles supostos de interesados ós que non poida serlles practicada a notificación persoal.</p>
<p>A Coruña, 27 de marzo de 2001.</p>
<p>O alcalde</p>
<p>P.D</p>
<p>Salvador Fernández Moreda</p>

