---
date: '2001-05-08'
id: 7A16
page: 6
number: 88
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 94/2001, do 19 de abril, polo que se declara a urxente ocupación, para
  efectos de expropiación forzosa, pola Deputación Provincial de Pontevedra, dos
  bens e dereitos necesarios para a realización das obras do proxecto de rotonda
  en estrada provincial 9802 A Estrada-As Aceñas (A Illa de Arousa).
range: Decreto
url: 'https://www.xunta.gal/dog/Publicados/2001/20010508/Anuncio7A16_gl.html'
---
<p>A Deputación Provincial de Pontevedra, en sesión que tivo lugar o día 29 de setembro de 2000, aprobou o proxecto de rotonda na estrada provincial 9802 A Estrada-As Aceñas (A Illa de Arousa) e, na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da deputación foi remitida a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais do día 27 de marzo de 2001.</p>
<p>Os bens nos que se concreta a declaración de urxente expropiación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. Este informe tivo entrada no rexistro xeral da Consellería de Xustiza, Interior e Relacións Laborais o día 28 de novembro de 2000.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a deputación, a urxencia das obras vén dada pola imperiosa necesidade de dar fluidez ó elevado volume de tráfico de vehículos procedente da ponte que une Vilanova de Arousa coa Illa de Arousa que, sobre todo no verán, se dirixen ás praias da illa e provocan grandes atascos e embotellamentos de tráfico.</p>
<p>A competencia para a declaración da urxente ocupación correspóndelle ó Consello da Xunta de Galicia, segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dezanove de abril de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación pola Deputación Provincial de Pontevedra, para efectos de expropiación forzosa dos bens e dereitos concretados no expediente administrativo instruído para o efecto e necesarios para a execución das obras do proxecto de rotonda na</p>
<p>estrada provincial 9802 A Estrada-As Aceñas (A Illa de Arousa).</p>
<p>Santiago de Compostela, dezanove de abril de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

