---
date: '2001-05-08'
id: 7A0E
page: 6
number: 88
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 92/2001, do 6 de abril, polo que se declara a urxente ocupación, para
  efectos de expropiación forzosa, pola Deputación Provincial de Pontevedra, dos
  bens e dereitos necesarios para a realización das obras do proxecto de
  alargamento e mellora da estrada provincial PO-4513, tramo Portonovo-Adina
  (concello de San-
range: Decreto
url: 'https://www.xunta.gal/dog/Publicados/2001/20010508/Anuncio7A0E_gl.html'
---
<p>xenxo).</p>
<p>A Deputación Provincial de Pontevedra, en sesión celebrada o día 28 de abril de 2000, aprobou o proxecto de alargamento e mellora da estrada provincial PO-4513, tramo Portonovo-Adina (concello de Sanxenxo) e, na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Pontevedra foi remitida a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais do día 21 de marzo de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. Este informe tivo entrada no rexistro xeral da Consellería de Xustiza, Interior e Relacións Laborais o día 1 de setembro de 2000.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado porque, segundo sinala a deputación, se trata de dar unha rápida solución á grave deterioración do piso actual da estrada, o que, xunto coa súa perigosa sinuosidade e volume de tráfico, determina o elevado número de accidentes rexistrados na zona; por iso o obxectivo principal da obra é a mellora do largo da vía e a ampliación do raio das curvas existentes, coa dotación de beirarrúas nas zonas de edificación consolidada.</p>
<p>A competencia para a declaración da urxente ocupación correspóndelle ó Consello da Xunta de Galicia, segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día seis de abril de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Pontevedra, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de alargamento e mellora da estrada provincial PO-4513, tramo Portonovo-Adina (concello de Sanxenxo).</p>
<p>San Clodio (Leiro), seis de abril de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

