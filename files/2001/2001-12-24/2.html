---
date: '2001-12-24'
id: '14E46'
page: 16
number: 247
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de novembro de 2001 pola que se conceden axudas económicas para
  alumnos e profesores de centros docentes que participen en proxectos de
  mobilidade transnacional no marco do programa europeo de formación profesional
  Leonardo da Vinci durante o ano 2001.
range: Orde
url: 'https://www.xunta.gal/dog/Publicados/2001/20011224/Anuncio14E46_gl.html'
---
<p>Por orde da Consellería de Educación e Ordenación Universitaria, do 12 de xullo de 2001, convocáronse axudas económicas para alumnos e profesores de centros docentes que participen en proxectos de mobilidade transnacional no marco do programa europeo de formación profesional Leonardo da Vinci durante o ano 2001.</p>
<p>Vista a proposta da comisión de selección prevista no artigo 5 da citada orde,</p>
<p>RESOLVO:</p>
<p>Primeiro.-Conceder con cargo ó concepto orzamentario 07.04.322T.481.0, da Dirección Xeral de Ordenación Educativa e Formación Profesional, as axudas que se relacionan no anexo.</p>
<p>Segundo.-De acordo co artigo 7 as axudas serán aboadas da seguinte forma:</p>
<p>As axudas aboaranse unha vez rematada a actividade e logo da súa completa xustificación económica e entrega da memoria de actividades por parte da entidade colaboradora da xestión de axudas públicas, de acordo co establecido no artigo 15 do Decreto 287/2000, do 21 de novembro, achegando a documentación á que fai referencia o punto 2º do artigo 8, no prazo máximo dun mes contado a partir do remate das actividades.</p>
<p>Terceiro.-Obrigacións dos centros beneficiarios.</p>
<p>1. Acepta-la axuda concedida. Neste sentido, se no prazo de quince días, contados a partir da recepción da comunicación pola que se notifica a concesión da axuda, o centro beneficiario non acepta esta, entenderase que renuncia á súa percepción.</p>
<p>2. Facilita-la información requirida e someterse ás accións de comprobación ou control financeiro que poida efectua-la Consellería de Educación e Ordenación Universitaria e os organismos competentes.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>3.1. Memoria.</p>
<p>Os centros beneficiarios enviarán unha memoria das actividades realizadas, que inclúe:</p>
<p>a) Resumo do desenvolvemento da actividade realizada.</p>
<p>b) Obxectivos conseguidos.</p>
<p>c) Procedemento de avaliación utilizado, resultados obtidos e difusión que se realizou deles.</p>
<p>3.2. Xustificación de gastos efectuados.</p>
<p>No caso de centros educativos, unha certificación do consello escolar do centro aprobatoria do gasto, xuntando unha relación detallada das facturas e recibos que servirán de xustificantes do proxecto realizado.</p>
<p>No caso de centros de formación continuada do profesorado, certificación do director/a aprobatoria do gasto, xuntando unha relación detallada das facturas e recibos que servirán de xustificantes do proxecto realizado.</p>
<p>Cuarto.-Contra esta resolución os interesados poderán interpoñer recurso potestativo de reposición no prazo dun mes, contado a partir do día seguinte ó da súa publicación no DOG, segundo o disposto na Lei 4/1999 (BOE do 14 de xaneiro), ou ben directamente o recurso contencioso-administrativo, no prazo de dous meses, ante o Tribunal Superior de Xustiza de Galicia.</p>
<p>Santiago de Compostela, 28 de novembro de 2001.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<table><tbody><tr><td></td></tr>
<tr><td></td></tr>
<tr><td>CENTRO ESCOLAR</td><td>PROVINCIA</td><td>TÍTULO DO PROXECTO</td><td>AXUDA</td></tr>
<tr><td></td></tr>
</tbody></table>
<table><tbody><tr><td>IES PORTA DA AUGA</td><td>LUGO</td><td>OTTO</td><td>78.201 pesetas</td></tr>
<tr><td></td></tr>
<tr><td>IES PORTA DA AUGA</td><td>LUGO</td><td>EUROMEC, LA MECANICA EN EUROPA</td><td>114.390 pesetas</td></tr>
<tr><td></td></tr>
<tr><td>IES DE TEIS</td><td>PONTEVEDRA</td><td>SPA PLACEMENTS</td><td>232.940 pesetas</td></tr>
<tr><td></td></tr>
<tr><td>IES DE TEIS</td><td>PONTEVEDRA</td><td>HAIRDRESSING AND BEAUTY THERAPY IN EUROPE</td><td>568.375 pesetas</td></tr>
<tr><td></td></tr>
<tr><td>IES DE TEIS</td><td>PONTEVEDRA</td><td>BODYCARE IN SPAS</td><td>209.646 pesetas</td></tr>
<tr><td></td></tr>
<tr><td>IES LAMAS DE ABADE</td><td>A CORUÑA</td><td>PASTH-EUR</td><td>795.991 pesetas</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>CENTRO ESCOLAR</td><td>PROVINCIA</td><td>TÍTULO DO PROXECTO</td><td>AXUDA</td></tr>
<tr><td></td></tr>
</tbody></table>
<table><tbody><tr><td>IES PASEO DAS PONTES</td><td>A CORUÑA</td><td>CURTIDO Y ACABADO DE PIELES</td><td>62.395 pesetas</td></tr>
<tr><td></td></tr>
<tr><td>IES AS FONTIÑAS</td><td>A CORUÑA</td><td>PROBLEMAS DA XUVENTUDE NA EDUCACIÓN SECUNDARIA E PROFESIONAL</td><td>638.922 pesetas</td></tr>
<tr><td></td></tr>
<tr><td>IES MACÍAS O NAMORADO</td><td>A CORUÑA</td><td>OÍN-2001</td><td>919.978 pesetas</td></tr>
<tr><td></td></tr>
<tr><td>IES MONTE CASTELO</td><td>LUGO</td><td>PROFESIONAL EUROPEAN CONTACT FOR
VOCATIONAL HEALTH STUDENTS</td><td>709.636 pesetas</td></tr>
<tr><td></td></tr>
<tr><td>IES ESCOLAS PROVAL</td><td>PONTEVEDRA</td><td>PROVAL 2000</td><td>1.359.700 pesetas</td></tr>
<tr><td></td></tr>
<tr><td>IES RIBEIRA DO LOURO</td><td>PONTEVEDRA</td><td>ELECTRONIC COMMERCE IN EUROPE</td><td>1.043.906 pesetas</td></tr>
<tr><td></td></tr>
<tr><td>ESCOLA DE ARTES MESTRE MATEO</td><td>A CORUÑA</td><td>STONEMASONRY SKILLS IN EUROPE</td><td>896355 pesetas</td></tr>
<tr><td></td></tr>
<tr><td>TOTAL</td><td></td><td></td><td>7.630.435 pesetas</td></tr>
<tr><td></td></tr></tbody></table>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

