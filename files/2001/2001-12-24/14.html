---
date: '2001-12-24'
id: 14E7E
page: 16
number: 247
agency: XULGADO DE PRIMEIRA INSTANCIA E INSTRUCCIÓN NÚMERO UN DE NOIA
section: V. ADMINISTRACIÓN DE XUSTIZA
title: Edicto (62 bis/2001).
range: Edicto
url: 'https://www.xunta.gal/dog/Publicados/2001/20011224/Anuncio14E7E_gl.html'
---
<p>María Elena Sánchez Ranz, secretaria do Xulgado de Primeira Instancia e Instrucción número un dos de Noia e o seu partido, dou fe que neste xulgado do meu cargo e baixo o número 62 bis/2001, se segue xuízo de separación contenciosa (medidas provisionais), no cal se dictou a seguinte resolución:</p>
<p>Parte dispositiva:</p>
<p>Acordo: establece-las medidas provisionais seguintes:</p>
<p>1ª. Decreta-la separación provisional dos cónxuxes Ana Herrera Rojo e Juan Carlos Martínez Pouso, quedando revogados tódolos consentimentos e poderes que calquera dos cónxuxes lle outorgase ó outro.</p>
<p>2ª. Atribúese a garda e custodia da filla menor Ainoa Martínez Herrera á nai Ana Herrera Rojo, manténdose o resto das funcións da patria potestade en forma compartida, polo que ámbolos dous proxenitores haberán de actuar de común acordo en todas aquelas cuestións relevantes para a formación, desenvolvemento integral e prevención da saúde da súa filla, absténdose de adoptar decisións unilaterais e sometendo a decisión xudicial as controversias que poidan xurdir no exercicio da patria potestade.</p>
<p>3ª. Atribúese á esposa o uso do enxoval familiar.</p>
<p>4ª. Establécese a favor de Juan Carlos Martínez Pouso, con carácter mínimo e sen prexuízo do que poida acordarse no preito principal, o seguinte réxime de visitas: o pai poderá ter na súa compaña a filla menor Ainoa Martínez Herrero as fins de semana alternas desde as 20 horas do venres ata as 21 horas do domingo, debendo ser recollida e acompañada polo pai a filla, del e ata o domicilio en que resida coa nai; en períodos vacacionais, a metade das vacacións de Nadal, Semana Santa e verán, elixindo os respectivos períodos a nai nos anos impares e o pai nos pares, agás acordo cos cónxuxes que deberá estar necesariamente documentado e asinado por ámbolos dous.</p>
<p>5ª. Establécese pensión alimenticia a favor da filla menor Ainoa na porcentaxe mensual do 30% dos ingresos netos que por calquera concepto perciba mensualmente o pai Juan Carlos Martínez Pouso e que así resulten acreditados. A dita contribución económica deberá ser ingresada nos cinco primeiros días de cada mes na conta bancaria que Ana Herrera Rojo designe, sen que sexa admisible ningunha outra forma de pagamento. A dita contía deberá ser actualizada, sen necesidade de previo requirimento, polo obrigado ó pagamento conforme a variación que experimente o IPC.</p>
<p>6ª. Non procede fixar pensión compensatoria por non ser procedente en sede de medidas provisionais.</p>
<p>7ª. E todo iso sen facer especial pronunciamento en materia de custas.</p>
<p>Notifíqueselles esta resolución ás partes e ó Ministerio Fiscal e fágaselles saber que esta é firme e, polo tanto, contra ela non cabe recurso ningún.</p>
<p>Así, por este auto, dispóñoo, mándoo e asínoo.</p>
<p>A xuíza.</p>
<p>O inserido anteriormente concorda ben e fielmente co seu orixinal transcrito ó que me remito e para que conste, para os efectos que procedan, estendo e asino este edicto en Noia o 14 de novembro de 2001.</p>
<p>A secretaria</p>
<p>Rubricado</p>

