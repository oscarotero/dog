---
date: '2001-12-28'
id: 1510A
page: 16
number: 250
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 6 de novembro de 2001, da Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, da instalación eléctrica que se cita.
  (Expediente IN407A 01/369).
range: Resolución
url: 'https://www.xunta.gal/dog/Publicados/2001/20011228/Anuncio1510A_gl.html'
---
<p>Visto o expediente para outorgamento de autorización administrativa, aprobación do proxecto de execución e declaración de utilidade pública, en concreto, da instalación eléctrica que a continuación se cita:</p>
<p>Solicitante: Unión Fenosa Distribución, S.A.</p>
<p>Domicilio social: avenida de Arteixo, 171, 15007 A Coruña.</p>
<p>Denominación: L.M.T., C.T., R.B.T. Mallos.</p>
<p>Situación: Teo.</p>
<p>Descricións técnicas: liña eléctrica aérea de media tensión a 20 kV, de 955 m de lonxitude, en conductor</p>
<p>LA-56, que parte do apoio nº 205 da L.M.T. Pontevea-Campos e final no C.T. aéreo de Mallos, de 50 kVA e rede de baixa tensión. No termo municipal de Teo.</p>
<p>O expediente someteuse ós trámites ordenados na Lei 54/1997, do 27 de novembro (BOE nº 285), do sector eléctrico, e no título VII do Real decreto do 1 de decembro (BOE nº 310), sobre autorización de instalacións de enerxía eléctrica.</p>
<p>Na fase de información pública presentáronse as seguintes alegacións:</p>
<p>Antonio Matalobos, titular dos predios nº 2 e 3 oponse á autorización e aprobación do expediente conforme os seguintes principios:</p>
<p>1. Antieconomicidade da explotación polo que suxire que se lle expropie a totalidade deles; artigo 23 do regulamento da Lei 10/1966.</p>
<p>2. Vulneración do capital, amparado polo artigo 565 do Código civil.</p>
<p>A entidade beneficiaria rexeita a argumentación do alegante aducindo que esta non xustifica as alegacións.</p>
<p>Vistos a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial resolve:</p>
<p>Autorizar, aproba-lo proxecto e declarar de utilidade pública, en concreto, as devanditas instalacións, nas que as características se axustarán en tódalas súas partes ás que figuran no anteproxecto e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a un ano, contado a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
<p>Contra esta resolución poderá interpoñer recurso de alzada ante o conselleiro de Industria e Comercio no prazo dun mes, contado a partir do día seguinte ó da notificación desta resolución; tamén poderá interpoñer calquera outro recurso que considere pertinente ó seu dereito.</p>
<p>A Coruña, 6 de novembro de 2001.</p>
<p>Jesús Espada Martínez</p>
<p>Delegado provincial da Coruña</p>

