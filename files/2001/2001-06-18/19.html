---
date: '2001-06-18'
id: 9C9A
page: 8
number: 117
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 22 de maio de 2001 pola que se convocan probas selectivas para
  cubrir unha praza de mestre de educación infantil (grupo II), vacante no cadro
  de persoal laboral desta universidade.
range: Resolución
url: 'https://www.xunta.gal/dog/Publicados/2001/20010618/Anuncio9C9A_gl.html'
---
<p>Este rectorado, no uso das atribucións conferidas polo artigo 18 da Lei de reforma universitaria en relación co artigo 3.2º e) da mesma norma, así como nos estatutos desta universidade, resolve convocar probas selectivas para cubrir unha praza de mestre de educación infantil, do grupo II, vacante no seu cadro de persoal laboral, con suxeición ás seguintes</p>
<p>Bases da convocatoria</p>
<p>1. Normas xerais</p>
<p>1.1. Convócanse probas selectivas para cubrir con persoal laboral fixo 1 praza de mestre de educación infantil, do grupo II, do convenio colectivo do persoal laboral das universidades públicas de Galicia (DOG do 18 de outubro de 1996), polo sistema de promoción interna e polo sistema de acceso libre.</p>
<p>1.2. Os procesos de selección de promoción interna e libre realizaranse separadamente, e será en primeiro lugar o de promoción interna. De non cubrirse a vacante por promoción interna, ofertarase para ser cuberta por acceso libre.</p>
<p>1.3. Os aspirantes só poderán participar nun dos dous sistemas de acceso.</p>
<p>1.4. O procedemento de selección dos aspirantes será o de concurso-oposición. No que se refire ás probas e valoracións axustaranse ó que se especifica no anexo I desta convocatoria.</p>
<p>1.5. A adxudicación das prazas ós aspirantes que superen o proceso selectivo efectuarase de acordo coa puntuación total obtida sumando ámbalas dúas fases.</p>
<p>1.6. O programa que rexerá na fase de oposición especifícase no anexo II.</p>
<p>1.7. Estas probas selectivas axustaranse ó disposto no Real decreto 364/1995, do 10 de marzo, polo que se aproba o Regulamento xeral de ingreso de persoal ó servicio da Administración xeral do Estado e de provisión de postos de traballo e promoción profesional dos funcionarios civís da Administración xeral do Estado, ó Decreto 95/1991, do 20 de marzo, ós estatutos da Universidade de Santiago de Compostela, aprobados polo Decreto 473/1997, do 28 de novembro, da Xunta de Galicia, ó convenio colectivo do persoal laboral das universidades públicas de Galicia (DOG do 18 de outubro de 1996), á Lei 17/1993, do 23 de decembro (BOE do 24 de decembro), sobre acceso a determinados sectores da función pública dos nacionais dos demais estados membros da Unión Europea, e ás bases desta convocatoria.</p>
<p>2. Requisitos dos aspirantes.</p>
<p>2.1. Para seren admitidos á realización das probas selectivas, os aspirantes deberán reuni-los seguintes</p>
<p>requisitos na data de remate do prazo de presentación de solicitudes e mantelos ata o momento de formalización do contrato:</p>
<p>a) Seren españois ou nacionais dun estado membro da Unión Europea ou nacionais daqueles estados ós que, en virtude de tratados internacionais realizados pola Comunidade Europea e ratificados por España, lles sexa de aplicación a libre circulación de traballadores nos termos que en esta está definida no Tratado Constitutivo da Comunidade Europea. Tamén poderán participa-lo cónxuxe, descendentes e descendentes do cónxuxe, dos españois e dos nacionais doutros estados membros da Unión Europea, sempre que non estean separados de dereito, menores de vinteún anos ou maiores da dita idade que vivan ás súas expensas. Este último beneficio será igualmente de aplicación a familiares de nacionais doutros estados cando así estea previsto nos tratados internacionais realizados pola Comunidade Europea e ratificados por España.</p>
<p>b) Teren cumpridos dezaoito anos de idade.</p>
<p>c) Estaren en posesión do título de mestre, especialidade de educación infantil, ou titulación habilitante. No caso de titulacións obtidas no estranxeiro deberán posuí-la credencial que acredita a súa homologación.</p>
<p>d) Non padecer enfermidade nin estar afectado por limitación física ou psíquica que sexa incompatible co desempeño das correspondentes funcións.</p>
<p>e) Non ter sido separado de servicio de calquera das administracións públicas en virtude de expediente disciplinario, nin estar inhabilitado por sentencia firme para o exercicio da función pública.</p>
<p>2.2. Os aspirantes que concorran ás probas pola quenda de promoción interna deberán reunir, ademais, os seguintes requisitos:</p>
<p>a) Teren a condición de persoal laboral fixo de calquera das universidades públicas da Comunidade Autónoma de Galicia.</p>
<p>b) Pertenceren a distinta categoría que a das prazas convocadas nesta convocatoria.</p>
<p>c) Teren unha antigüidade mínima de 6 meses como persoal laboral fixo na categoría á que pertenzan o último día do prazo de presentación de solicitudes.</p>
<p>d) Poderán quedar exentos do requisito da titulación esixido para quenda libre, agás que na relación de postos de traballo a titulación sexa esixida preceptivamente.</p>
<p>3. Solicitudes.</p>
<p>3.1. Quen desexe tomar parte nestas probas selectivas deberá solicitalo ó rector da Universidade de Santiago de Compostela en instancia segundo o modelo que figura como anexo IV a esta convocatoria, no prazo de vinte días naturais contados a partir do seguinte ó da publicación desta convocatoria no Diario Oficial de Galicia.</p>
<p>Os aspirantes deberán facer constar na súa solicitude o sistema polo que se inscriben, libre ou de promoción interna, segundo corresponda.</p>
<p>3.2. A instancia irá xunto con fotocopia do DNI.</p>
<p>Os aspirantes que non posúan a nacionalidade española e teñan dereito a participar deberán presentar:</p>
<p>-Dúas fotocopias do documento que acredite a súa nacionalidade e, se é o caso, os documentos que acrediten o vínculo de parentesco e o feito de vivir a expensas ou estar a cargo do nacional doutro Estado co que teñan o dito vínculo.</p>
<p>-Declaración ou promesa deste de que non está separado de dereito do seu cónxuxe e, se é o caso, do feito de que o aspirante viva ás súas expensas ou está ó seu cargo.</p>
<p>-De conformidade co disposto na base 6.5. da convocatoria, os aspirantes que estean exentos da realización da proba previa de acreditación do coñecemento do castelán xuntarán para tal efecto fotocopia compulsada dos diplomas básico ou superior de español como lingua estranxeira ou do certificado de aptitude en español para estranxeiros expedido polas escolas oficiais de idiomas. De non achegaren esta certificación non poderán ser declarados exentos, polo que deberán realiza-la proba á que se refire o número 6.5. desta convocatoria.</p>
<p>3.3. Os documentos xustificativos dos méritos que se valorarán na fase de concurso serán achegados no prazo improrrogable de 10 días contados a partir do seguinte ó da publicación das cualificacións do último exercicio da fase específica polos aspirantes que o superasen, da seguinte forma:</p>
<p>3.3.1. Certificación acreditativa dos servicios prestados, expedida pola unidade de persoal da universidade pública de Galicia onde prestaron os ditos servicios, referidos á data de remate do prazo de presentación de solicitudes.</p>
<p>3.3.2. Fotocopia dos diplomas dos cursos de formación e cualificación profesional.</p>
<p>3.3.3. A experiencia profesional acreditarase mediante certificación da correspondente xerencia ou unidade de persoal da Sdministración onde prestasen servicios.</p>
<p>3.3.4. A certificación acreditativa dos extremos indicados na base 3.3.1., 3.3.2. (certificaranse os cursos que consten no expediente) e 3.3.3., expedirase de oficio para os aspirantes que presten ou prestasen os seus servicios na Universidade de Santiago de Compostela, e engadirase á solicitude do aspirante.</p>
<p>3.3.5. En calquera momento a universidade poderá requirir dos candidatos os orixinais ou copias debidamente compulsadas dos documentos que se correspondan coas copias simples presentadas.</p>
<p>3.4. A presentación de solicitudes e da documentación indicada nos parágrafos anteriores farase nos rexistros xerais da universidade, situados no Rectorado da Universidade de Santiago de Compostela (Colexio de San Xerome. Praza do Obradoiro s/n), na Vicexerencia do Campus de Lugo (avda. Bernardino Pardo Ouro s/n, polígono de Fingoi, 27002 Lugo), ou nas restantes formas previstas no artigo 38 da Lei de réxime xurídico das administracións públicas e do procedemento administrativo común.</p>
<p>As solicitudes subscritas no estranxeiro poderán cursarse a través das representacións diplomáticas e consulares españolas correspondentes.</p>
<p>3.5. Os dereitos de exame serán de 3.500 pesetas, que se ingresarán na conta de Caixa Galicia Oposicións número: 2091-0388-90-3110000646. Para realiza-lo ingreso deberá utilizarse por triplicado o modelo de solicitude que figura como anexo IV.</p>
<p>En ningún caso a presentación e o pagamento na entidade bancaria suporá a substitución do trámite de presentación, en tempo e forma, da solicitude.</p>
<p>3.5.1. Procederase á devolución dos dereitos de exame nos seguintes casos: cando non se realicen as probas selectivas ou cando os aspirantes sexan excluídos definitivamente delas, e para tal efecto o reintegro realizarase de oficio, para o que terán que facer consta-los datos bancarios no epígrafe correspondente da solicitude. De non figuraren estes datos, entenderase que renuncia á devolución dos dereitos de exame.</p>
<p>3.6. Os aspirantes con minusvalidez deberán indicalo na súa instancia e solicita-las posibles adaptacións de tempo e medios para a realización dos exercicios nos que a adaptación sexa necesaria.</p>
<p>4. Admisión de aspirantes.</p>
<p>Rematado o prazo de admisión de solicitudes, o rector da Universidade de Santiago de Compostela dictará resolución, no prazo dun mes, pola que se aproba a lista provisional de admitidos e excluídos, na que constarán as causas da exclusión e o prazo para reparalas. Esta resolución publicarase no taboleiro de anuncios do rectorado.</p>
<p>Para repara-los defectos que motivasen a exclusión ou omisión das devanditas relacións, os aspirantes disporán dun prazo de dez días contados a partir do seguinte ó da publicación da devandita resolución. Os aspirantes que, dentro do prazo sinalado, non reparasen a exclusión ou omisión, serán definitivamente excluídos da realización das probas.</p>
<p>A resolución que aprobe a lista definitiva, publicada no rectorado, esgotará a vía administrativa, e contra ela poderase interpoñer recurso perante a xurisdicción contencioso-administrativa, no prazo de dous meses contados desde o día seguinte ó da súa publicación, de conformidade co disposto na Lei 29/1998, do 13 de xullo, reguladora da xurisdicción contencioso-administrativa, ou recurso potestativo de reposición perante o rector no prazo dun mes, de acordo co previsto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>5. Tribunal.</p>
<p>5.1. O tribunal cualificador destas probas é o que figura como anexo III a esta convocatoria e terá a categoría segunda das recollidas no Real decreto 236/1988, do 4 de marzo (BOE do 19 de marzo) e no Decreto 299/1990, do 24 de maio (DOG do 1 de xuño).</p>
<p>O procedemento de actuación do tribunal axustarase en todo momento ó disposto na Lei 30/1992, do 26 de novembro, de réxime xurídico das administracións</p>
<p>públicas e do procedemento administrativo común, modificada pola Lei 4/1999, do 13 de xaneiro.</p>
<p>5.2. Os membros do tribunal deberán absterse de intervir notificándollo ó rector da universidade, cando concorran neles as circunstancias previstas no artigo 28 da Lei de réxime xurídico das administracións públicas e do procedemento administrativo común, ou se realizasen tarefas de preparación de aspirantes a probas selectivas nos cinco anos anteriores á publicación desta convocatoria.</p>
<p>O presidente poderá solicitar dos membros do tribunal declaración expresa de non se encontraren incursos nas circunstancias previstas no devandito artigo.</p>
<p>Así mesmo, os aspirantes poderán recusa-los membros do tribunal cando concorran as circunstancias antes citadas.</p>
<p>5.3. A partir da súa constitución, o tribunal, para actuar validamente, requirirá a presencia da maioría absoluta dos seus membros, titulares ou suplentes.</p>
<p>5.4. Dentro da fase de oposición o tribunal resolverá tódalas dúbidas que puidesen xurdir na aplicación destas normas así como o que se deberá facer nos casos non previstos.</p>
<p>5.5. O tribunal poderá dispo-la incorporación ós seus traballos de asesores especialistas para as probas correspondentes dos exercicios que considere pertinentes, limitándose os ditos asesores a prestaren a súa colaboración nas súas especialidades técnicas. A designación destes asesores deberá comunicárselle ó rector da universidade. O nomeamento dos asesores farase público, e seranlles de aplicación as causas de abstención e recusación igual que ós membros do tribunal.</p>
<p>5.6. O tribunal cualificador adoptará as medidas precisas naqueles casos nos que resulte necesario, de forma que os aspirantes con minusvalidez gocen de similares condicións para a realización dos exercicios có resto dos participantes. Neste sentido, estableceranse para as persoas con minusvalidez que o soliciten, na forma prevista na base 3.6, as adaptacións posibles en tempo e medios para a súa realización.</p>
<p>5.7. O tribunal adoptará as medidas oportunas para garantir que os exercicios escritos sexan corrixidos sen que se coñeza a identidade dos aspirantes. O tribunal excluirá aqueles opositores que consignen o seu nome nas follas de exame, trazos, marcas ou signos que permitan coñece-la súa identidade.</p>
<p>5.8. En ningún caso o tribunal poderá declarar que superou as probas selectivas un número superior de aspirantes có das prazas convocadas. Calquera proposta de aprobados que contraveña o establecido será nula de pleno dereito.</p>
<p>5.9. Para os efectos de comunicacións e demais incidencias, o tribunal terá a súa sede no Rectorado da Universidade de Santiago de Compostela.</p>
<p>5.10. O tribunal, de conformidade co previsto no artigo 22.2º do convenio colectivo, poderá preve-la constitución de listas de espera, segundo a orde de puntuación acadada nas probas, cos aspirantes que non as superaron, coa finalidade de atender, mediante contratacións</p>
<p>temporais, as vacantes e necesidades que poidan producirse ata a realización da próxima convocatoria.</p>
<p>6. Desenvolvemento dos exercicios.</p>
<p>6.1. A orde de actuación dos opositores iniciarase alfabeticamente polo primeiro da letra T, de conformidade co establecido na Resolución do 14 de febreiro de 2001 da Consellería da Presidencia e Administración Pública.</p>
<p>6.2. En calquera momento os aspirantes poderán ser requiridos polo tribunal para que acrediten a súa identidade.</p>
<p>6.3. Os aspirantes serán convocados para cada exercicio nun só chamamento, e serán excluídos das probas aqueles que non comparezan, agás nos casos de forza maior, debidamente xustificados, e libremente apreciados polo tribunal.</p>
<p>6.4. O día, hora e lugar de realización do primeiro exercicio faranse públicos na resolución que aprobe a relación definitiva de aspirantes admitidos e excluídos.</p>
<p>A publicación dos sucesivos anuncios de realización dos demais exercicios efectuarase nos locais onde se realizara o primeiro deles así como no rectorado da universidade, ou por calquera outro medio que se coide conveniente para asegura-la súa máxima divulgación, cunha antelación de polo menos vintecatro horas á sinalada para a súa iniciación.</p>
<p>6.5. Aspirantes de nacionalidade estranxeira.</p>
<p>6.5.1. Con carácter previo á realización dos exercicios da fase de oposición, os aspirantes que non posúan a nacionalidade española deberán acredita-lo coñecemento do castelán mediante a realización dunha proba, na que se comprobará que posúen un nivel axeitado de comprensión e expresión oral e escrita nesta lingua.</p>
<p>6.5.2. O contido desta proba axustarase ó disposto no Real decreto 826/1988, do 20 de xullo (BOE do 29 de xullo), polo que se establecen os diplomas acreditativos do coñecemento do español como lingua estranxeira. A proba cualificarase de apto ou non apto e, é necesario obte-la valoración de apto para pasar a realiza-los exercicios da fase de oposición. Quedan eximidos de realizar esta proba os aspirantes que acrediten mediante fotocopia compulsada estaren en posesión do diploma básico ou superior de español como lingua estranxeira, establecido polo Real decreto 826/1988, do 20 de xullo, modificado e completado polo Real decreto 1/1992, do 10 de xaneiro, ou do certificado de aptitude en español para estranxeiros expedido polas escolas oficiais de idiomas ou certificación académica que acredite teren superadas tódalas probas dirixidas á obtención dos mencionados diplomas. De non achegaren esta documentación non poderán ser declarados exentos, debendo, en consecuencia, realiza-la proba </p>
<p>descrita no parágrafo anterior.</p>
<p>6.6. En calquera momento do proceso selectivo, se o tribunal tivese coñecemento de que algún dos aspirantes carece dos requisitos esixidos por esta presente convocatoria, logo da audiencia ó interesado, deberá propoñe-la súa exclusión ó rector da Universidade de Santiago de Compostela, comunicándolle tamén as</p>
<p>inexactitudes e falsidades formuladas polo aspirante na súa solicitude para os efectos procedentes.</p>
<p>7. Lista de aprobados.</p>
<p>7.1. Concluído cada un dos exercicios da fase de oposición, o tribunal cualificador fará pública a relación dos aspirantes seleccionados en cada un deles, con indicación da puntuación obtida.</p>
<p>7.2. A lista coa valoración de méritos da fase de concurso farase pública unha vez realizado o derradeiro exercicio da fase de oposición.</p>
<p>7.3. A cualificación final do concurso-oposición virá determinada pola suma aritmética das puntuacións correspondentes á fase de oposición maila obtida na fase de concurso de méritos, na forma establecida no anexo I. En caso de empate, daráselle preferencia á maior puntuación obtida na fase de oposición. De persisti-lo empate, dirimirase a prol do candidato que obtivese a maior puntuación na fase de coñecementos específicos. O tribunal fará pública, para cada sistema de acceso, a lista dos aspirantes que, segundo a orde da puntuación total acadada por cada un deles, fosen seleccionados, e que en ningún caso poderá conter un número de candidatos superior ó das prazas convocadas. A devandita relación, que será elevada polo tribunal ó rector da universidade xunto coa proposta de contratación a favor dos aspirantes que figuren nela, será publicada no taboleiro de anuncios do rectorado.</p>
<p>8. Presentación de documentos.</p>
<p>8.1. No prazo de 20 días naturais a partir do día seguinte a aquel no que se fixesen públicas as relacións definitivas de aprobados no rectorado da universidade, os aspirantes que figuren nelas deberán presentar no Servicio de Planificación e Programación de PAS (Casa da Balconada, Rúa Nova, 6 de Santiago de Compostela) a seguinte documentación:</p>
<p>a) Fotocopia do DNI ou documento que acredite a súa nacionalidade.</p>
<p>b) Fotocopia compulsada do título esixido.</p>
<p>c) Declaración xurada de que non foron separados mediante expediente disciplinario de ningunha Administración pública e de non se acharen inhabilitados para o exercicio das funcións públicas, nin realizaren actividade ou actividades suxeitas a incompatibilidades. Os aspirantes de nacionalidade non española deberán acreditar que non están sometidos a sanción disciplinaria ou condena penal que impida, no seu Estado, o acceso á función pública.</p>
<p>d) Certificado médico acreditativo de non padeceren enfermidade nin defecto físico que os imposibilite para o servicio.</p>
<p>e) Os aspirantes con minusvalidez con grao de discapacidade igual ou superior ó 33% deberán acreditar tal condición, se obtivesen praza, mediante certificación dos órganos competentes da Consellería de Sanidade e Servicios Sociais e, se é o caso, da Administración correspondente.</p>
<p>8.2. Ante a imposibilidade, debidamente xustificada, de presenta-los documentos expresados na base anterior,</p>
<p>poderá acreditarse que se reúnen as condicións esixidas na convocatoria mediante calquera medio de proba admitido en dereito.</p>
<p>8.3. Quen dentro do prazo fixado, e salvo o caso de forza maior, non presentase a documentación ou do seu exame se deducise que carece dalgún dos requisitos sinalados na base 2, non poderá ser nomeado como persoal laboral fixo e quedarán anuladas as súas actuacións, sen prexuízo da responsabilidade en que incorrese por falsidade na solicitude inicial.</p>
<p>9. Disposición derradeira.</p>
<p>Contra esta resolución, que esgota a vía administrativa, poderá interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses, contados a partir do día seguinte ó da súa publicación, de conformidade cos artigos 46 e 10.1º a) da Lei da xurisdicción contencioso-administrativa, aprobada pola Lei 29/1998, do 13 de xullo.</p>
<p>Non obstante, os interesados poderán interpoñer recurso potestativo de reposición no prazo dun mes perante o órgano que o dictou. Neste caso non se poderá interpoñe-lo recurso contencioso-administrativo anteriormente indicado mentres non recaia resolución expresa ou presunta do recurso administrativo de reposición, ó abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 22 de maio de 2001</p>
<p>(P.D. 21-5-2001)</p>
<p>José Ramón Leis Fidalgo</p>
<p>Vicerrector de Investigación</p>
<p>ANEXO I</p>
<p>Denominación da praza: mestre de educación infantil</p>
<p>Procedemento de selección.</p>
<p>1. O procedemento de selección será o de concurso-oposición. Constará das seguintes fases:</p>
<p>1.1. Primeira fase, de carácter eliminatorio (para sistemas de promoción interna e acceso libre). Constará de dous exercicios:</p>
<p>* Primeiro exercicio: consistirá en contestar por escrito un cuestionario de preguntas tipo test, con tres respostas alternativas das que só unha será a correcta, propostas polo tribunal e baseadas no contido da fase de coñecementos específicos que se relaciona no anexo II.</p>
<p>O tempo máximo de duración deste exercicio será de 1 hora.</p>
<p>O tribunal determinará o número de respostas correctas necesarias para aprobar.</p>
<p>A puntuación deste exercicio será de 0 a 30 puntos. Para aprobar será necesario obter un mínimo de 15 puntos.</p>
<p>* Segundo exercicio: consistirá no desenvolvemento por escrito de 1 suposto práctico, para escoller entre</p>
<p>3 propostos polo tribunal e relativos ó contido do bloque 2 da fase de coñecementos específicos.</p>
<p>O tempo máximo de duración deste exercicio será de 1 hora.</p>
<p>A puntuación deste exercicio será de 0 a 30 puntos. Para aprobar será necesario obter un mínimo de 15 puntos.</p>
<p>1.2. Segunda fase:</p>
<p>Quenda de promoción interna.</p>
<p>Coñecementos de lingua galega. Terá carácter selectivo e non eliminatorio. Constará de dúas probas:</p>
<p>* Primeira proba:</p>
<p>a) Ós aspirantes proporcionaráselles un texto breve, sobre o cal se lles fará unha batería de preguntas tipo test de modo que se avalíe a súa capacidade de comprensión do texto.</p>
<p>b) Os aspirantes deberán redactar un texto seguindo as indicacións que para tal efecto lles proporcionará o tribunal.</p>
<p>A duración máxima desta proba será de 1 hora.</p>
<p>* Segunda proba:</p>
<p>Consistirá na lectura dun texto diante do tribunal, o cal lle formulará preguntas sobre o devandito texto.</p>
<p>A duración máxima desta proba será de 15 minutos.</p>
<p>A puntuación total das probas será de 0 a 10 puntos.</p>
<p>Quenda de acceso libre: terá carácter selectivo e non eliminatorio. Constará de dúas partes:</p>
<p>* Primeira parte: coñecementos non específicos do posto. Consistirá en contestar por escrito un cuestionario de preguntas tipo test, con 3 respostas alternativas das que só unha será a correcta, propostas polo tribunal e correspondentes á segunda fase do programa que figura no anexo II.</p>
<p>A duración desta proba non será inferior a 1 hora.</p>
<p>A puntuación desta parte será de 0 a 10 puntos.</p>
<p>* Segunda parte: coñecementos de lingua galega. Constará de dúas probas:</p>
<p>Primeira proba:</p>
<p>a) Ós aspirantes proporcionaráselles un texto breve, sobre o cal se lles fará unha batería de preguntas tipo test de modo que se avalíe a súa capacidade de comprensión do texto.</p>
<p>b) Os aspirantes deberán redactar un texto seguindo as indicacións que para tal efecto lles proporcionará o tribunal.</p>
<p>A duración máxima desta proba será de 1 hora.</p>
<p>Segunda proba:</p>
<p>Consistirá na lectura dun texto diante do tribunal, o cal lle formulará preguntas sobre o devandito texto.</p>
<p>A duración máxima desta proba será de 15 minutos.</p>
<p>A puntuación total das probas será de 0 a 10 puntos.</p>
<p>1.3. Terceira fase: concurso.</p>
<p>Quenda de promoción interna: máximo 30 puntos</p>
<p>a) Antigüidade: máximo 10 puntos. Valorarase a razón de 0,069 puntos por mes traballado.</p>
<p>b) Experiencia: máximo 15 puntos. Valorarase a razón de 0,21 puntos por mes traballado na mesma categoría en universidades públicas.</p>
<p>c) Cursos de formación e perfeccionamento, dispensados por centros ou organismos oficiais ou homologados e que estean directamente relacionados co contido da praza. Máximo 5 puntos, que se puntuarán do seguinte xeito:</p>
<p>* Cursos de formación recibidos:</p>
<p>Cursos de aptitude: 0,02 puntos/hora de duración do curso.</p>
<p>Cursos de asistencia: 0,01 puntos/hora de duración do curso</p>
<p>Curso de iniciación da lingua galega: 0,01 puntos/hora.</p>
<p>Curso de perfeccionamento da lingua galega: 0,02 puntos/hora</p>
<p>No caso de te-los cursos de iniciación e perfeccionamento de galego, só puntuará o de perfeccionamento.</p>
<p>* Cursos de formación impartidos: 0,03 puntos/hora de duración do curso.</p>
<p>Nos cursos nos que non figure o número de horas, a puntuación farase polo mínimo de 10 horas.</p>
<p>Quenda de acceso libre: máximo 15 puntos.</p>
<p>Valoraranse o seguinte:</p>
<p>a) Experiencia: máximo 11 puntos. Valorarase do seguinte xeito:</p>
<p>-Na mesma categoría en universidades públicas: 0,15 puntos por mes traballado.</p>
<p>-Na mesma categoría noutras administracións públicas: 0,076 puntos por mes traballado.</p>
<p>-Noutras categorías nas universidades públicas: 0,076 puntos por mes traballado.</p>
<p>b) Cursos: valoraranse igual que para a quenda de promoción interna, ata un máximo de 4 puntos.</p>
<p>ANEXO II</p>
<p>Denominación da praza: mestre de educación infantil</p>
<p>Programa.</p>
<p>I. Fase: coñecementos específicos:</p>
<p>Bloque 1.</p>
<p>1. Características xerais do neno e a nena desde o nacemento ata os seis anos.</p>
<p>2. O desenvolvemento psicomotor ata os seis anos.</p>
<p>3. O desenvolvemento afectivo ata os seis anos.</p>
<p>4. O desenvolvemento social ata os seis anos.</p>
<p>5. O desenvolvemento cognitivo ata os seis anos.</p>
<p>6. O desenvolvemento da linguaxe ata os seis anos.</p>
<p>7. Influencia das principais correntes psicolóxicas e pedagóxicas na educación infantil.</p>
<p>8. A familia como primeiro axente educativo.</p>
<p>9. A educación para a saúde nos primeiros anos de vida.</p>
<p>10. Alimentación, nutrición e dietética.</p>
<p>11. Lei de prevención de riscos laborais: dereitos e obrigas.</p>
<p>Bloque 2.</p>
<p>1. As finalidades educativas da etapa de educación infantil e o currículo prescrito.</p>
<p>2. A programación de actividades educativas no 1º e 2º ciclo da etapa de educación infantil.</p>
<p>3. A función do mestre ou mestra na educación infantil.</p>
<p>4. A organización dos espacios, tempos e materiais na educación infantil.</p>
<p>5. A observación e avaliación educativa na educación infantil.</p>
<p>6. A educación do coñecemento social e cultural na educación infantil.</p>
<p>7. A educación da expresión oral na educación infantil.</p>
<p>8. A literatura infantil.</p>
<p>9. A educación da expresión musical na educación infantil.</p>
<p>10. A educación da expresión plástica na educación infantil.</p>
<p>11. A educación da expresión corporal na educación infantil.</p>
<p>12. A educación do pensamento lóxico-matemático na educación infantil.</p>
<p>13. Lexislación lingüística referida á educación infantil: Estatuto de autonomía, Lei 3/1983, do 15 de xuño, de normalización lingüística, Decreto 247/1995, do 14 de setembro. Intervención educativa no caso das linguas en contacto.</p>
<p>II. Fase: coñecementos non específicos:</p>
<p>1. A Constitución de 1978: estructura e contido.</p>
<p>2. O acto administrativo: concepto, clases e elementos. Requisitos e eficacia dos actos administrativos. Motivación e notificación, nulidade e anulabilidade dos actos administrativos.</p>
<p>3. O procedemento administrativo común. Iniciación, ordenación, instrucción e terminación. A revisión dos actos en vía administrativa: revisión de oficio. O silencio administrativo.</p>
<p>4. Os recursos administrativos.</p>
<p>5. Texto refundido da Lei do Estatuto dos traballadores: dereitos e deberes laborais básicos. Clasificación profesional e promoción no traballo. Mobilidade funcional e xeográfica. Dos dereitos de representación</p>
<p>colectiva e de reunión dos traballadores na empresa. Da negociación dos convenios colectivos.</p>
<p>6. A Lei de reforma universitaria. As universidades: natureza xurídica.</p>
<p>7. A Universidade de Santiago de Compostela. Estatutos. Réxime económico e financeiro.</p>
<p>8. A Universidade de Santiago de Compostela. Estatutos. Órganos de goberno unipersoais e colexiados.</p>
<p>9. A Universidade de Santiago de Compostela. Estatutos. Clases e réxime xurídico do PAS.</p>
<p>10. III Convenio colectivo do persoal laboral das universidades públicas de Galicia.</p>
<p>ANEXO III</p>
<p>Denominación da praza: mestre de educación infantil</p>
<p>Tribunal titular.</p>
<p>Presidente: José Manuel Rivera Otero, vicerrector de Extensión Cultural e Servicios á Comunidade Universitaria da Universidade de Santiago de Compostela.</p>
<p>Vocais:</p>
<p>Representantes da universidade:</p>
<p>-Rodolfo Lois Ferradás Blanco, catedrático do departamento de Didáctica e Organización Escolar da Universidade de Santiago de Compostela.</p>
<p>-Inés Iglesias Saco, laboral do grupo II, da Universidade de Santiago de Compostela.</p>
<p>Representantes do comité de empresa:</p>
<p>-Mª Isabel Vaquero Quintela, laboral do grupo I, da Universidade de Santiago de Compostela.</p>
<p>-Mª Isabel García del Río, laboral do grupo IV, da Universidade de Santiago de Compostela.</p>
<p>Secretario: Jesús Juan Lamas Alvariño, funcionario de carreira da escala administrativa da Universidade de Santiago de Compostela, que actuará con voz pero sen voto.</p>
<p>Tribunal suplente.</p>
<p>Presidente: Gumersindo Guinarte Cabada, secretario xeral da Universidade de Santiago de Compostela.</p>
<p>Vocais:</p>
<p>Representantes da universidade:</p>
<p>-Lourdes Taboada Fernández, responsable de Formación en Educación Infantil da Consellería de Educación e Ordenación Universitaria.</p>
<p>-Honorinda Velasco Castiñeira, laboral do grupo II, da Universidade de Santiago de Compostela.</p>
<p>Representantes do comité de empresa:</p>
<p>-Mª Isabel Braña Tobío, laboral do grupo I, da Universidade de Santiago de Compostela.</p>
<p>-Aurelio Barreiro González, laboral do grupo IV, da Universidade de Santiago de Compostela.</p>
<p>Secretario: Manuel Boquete Botana, funcionario de carreira da escala administrativa da Universidade de Santiago de Compostela, que actuará con voz pero sen voto.</p>

