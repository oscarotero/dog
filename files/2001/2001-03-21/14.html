---
date: '2001-03-21'
id: '4742'
page: 3
number: 57
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de maio de 2000 pola que se aproba o plan eólico estratéxico
  presentado pola empresa Eólicos Touriñán, S.A. denominado P.E.E. Eólicos
  Touriñán.
range: Resolución
url: 'https://www.xunta.gal/dog/Publicados/2001/20010321/Anuncio4742_gl.html'
---
<p>Examinado o expediente instruído a pedimento de Eólicos Touriñán, S.A. con enderezo para efectos de notificacións na Ronda de Outeiro, 269, L.5. 15010 A Coruña, sobre aprobación do P.E.E. Eólicos Touriñán; esta consellería ten en conta os seguintes</p>
<p>Antecedentes de feito.</p>
<p>Primeiro.-O 31 de marzo de 1999, Luis Couceiro Sánchez, en nome e representación de Eólicos Touriñán, S.A., CIF A-15558240, solicitou a aprobación do plan eólico estratéxico denominado P.E.E. Eólicos Touriñán. A dita petición someteuse a información pública por Resolución do 30 de xuño de 1999, publicándose no BOE do 21 de xullo de 1999 e no Diario Oficial de Galicia do 28 de xullo do mesmo ano.</p>
<p>As características principais do P.E.E. Eólicos Touriñán que foron sometidas a información pública son:</p>
<table><tbody><tr><td></td></tr>
<tr><td>Nome</td><td>Provincia</td><td>Concellos</td><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>P.E. Touriñán I</td><td>A Coruña</td><td>Muros
Santa Comba
Mazaricos
Outes
Negreira</td><td>500.000
500.000
511.000
511.000</td><td>4.743.000
4.759.000
4.759.000
4.743.000</td></tr>
<tr><td></td></tr>
<tr><td>P.E. Touriñán II</td><td>Pontevedra</td><td>Cerdedo
Forcarei
A Estrada
Silleda</td><td>548.000
548.000
555.000
555.000</td><td>4.711.000
4.730.000
4.730.000
4.716.000</td></tr>
<tr><td></td></tr>
<tr><td>P.E. Touriñán III</td><td>Pontevedra</td><td>A Estrada
Cerdedo
Cuntis
Campo Lameiro</td><td>540.000
540.000
547.000
547.000</td><td>4.710.000
4.717.000
4.717.000
4.710.000</td></tr>
<tr><td></td></tr>
<tr><td>P.E. Touriñán IV</td><td>A Coruña</td><td>Monfero
Irixoa
Aranga</td><td>581.000
581.000
583.000
583.000</td><td>4.789.000
4.795.000
4.795.000
4.789.000</td></tr>
<tr><td></td></tr>
<tr><td>P.E. Touriñán V</td><td>A Coruña</td><td>Cee
Corcubión</td><td>475.000
479.000
485.000
485.000</td><td>4.751.000
4.761.000
4.761.000
4.751.000</td></tr>
<tr><td></td></tr>
<tr><td>P.E. Touriñán VI</td><td>A Coruña</td><td>Porto do Son</td><td>498.000
498.000
502.000
502.000
501.000
501.000</td><td>4.720.000
4.730.000
4.730.000
4.725.000
4.725.000
4.720.000</td></tr>
<tr><td></td></tr>
<tr><td>P.E Touriñán VII</td><td>A Coruña</td><td>Muxía</td><td>481.500
481.500
484.000
484.000</td><td>4.770.000
4.772.700
4.772.700
4.770.000</td></tr>
<tr><td></td></tr></tbody></table>
<p>Durante o prazo de información pública presentáronse as seguintes solicitudes en competencia formuladas por:</p>
<p>1. Fomensa Hispania, S.L.</p>
<p>2. Ercco, S.L.</p>
<p>3. Geseo, S.L.</p>
<p>Segundo.-Os servicios técnicos da Dirección Xeral de Industria emitiron informe avaliando a viabilidade do plan nas diferentes áreas de estudio soli</p>
<p>citadas, co fin de resolve-los diferentes plans estratéxicos en competencia, seguindo os seguintes criterios de avaliación:</p>
<p>-Planificación enerxética.</p>
<p>-Estudio contrastado dos datos eólicos existentes.</p>
<p>-Viabilidade económica dos plans.</p>
<p>-Achega tecnolóxica e efectos industriais dos plans.</p>
<p>-Ambientais.</p>
<p>-Desenvolvemento de infraestructuras.</p>
<p>Fundamentos de dereito.</p>
<p>Primeiro.-A Consellería de Industria e Comercio da Xunta de Galicia é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 21 de xuño, en relación coa Lei 54/1997, do 30 de decembro, do sector eléctrico, e o Decreto 205/1995, do 6 de xullo.</p>
<p>Segundo.-Ante o gran número de solicitudes presentadas, e en tramitación paralela, de aprobación do plan eólico estratéxico, os criterios seguidos en forma xeral para a adxudicación ou non das áreas asignadas foron os expostos no fundamento de feito segundo, téndose en conta a limitación existente desde o punto de vista infraestructural en canto á rede de transporte de enerxía eléctrica, o que supón que soamente se poidan satisfacer aquelas solicitudes que cumpran de forma máis completa os criterios de adxudicación planificados.</p>
<p>Terceiro.-Nalgúns casos, existen ocultacións en determinadas zonas de distintas solicitudes de plans, sen que os seus promotores concorresen en competencia. Nos ditos casos optouse por asigna-la área á solicitude que se considerou que cumpre en maior medida os criterios de asignación.</p>
<p>Cuarto.-Á vista dos plans presentados en competencia, o informe técnico realizado e do resto de documentación que consta no expediente, queda de manifesto que se deben excluír certas áreas solicitadas, debido á adxudicación de determinadas zonas a outros promotores seguindo criterios de planificación enerxética e desenvolvemento das infraestructuras enerxéticas ou debido a súa inviabilidade, tamén se toma en consideración para a autorización do plan a incidencia que ten o plan industrial da citada empresa que se detalla no anexo II, na estructura socioeconómica da Comunidade Autonómica de Galicia, sendo esta circunstancia un dos motivos prioritarios para a autorización recollidos no artigo 7 do Decreto 205/1995, do 6 de xullo.</p>
<p>Do exposto extráese como consecuencia que o plan solicitado non pode ser concedido na extensión requirida pola peticionaria, e en consecuencia, que se lle debe conceder á empresa Eólicos Touriñán, S.A. autorización para prosegui-las investigacións nas áreas relacionadas no anexo I.</p>
<p>Desta forma, o plan eólico estratéxico pasa a constar de 3 áreas, sendo a súa potencia autorizada de 55 MW.</p>
<p>Quinto.-No expediente instruído para o efecto cumpríronse os trámites regulamentarios.</p>
<p>Esta consellería, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>-Aproba-lo plan eólico estratéxico P.E.E. Eólicos Touriñán referido ás áreas recollidas no anexo I da presente resolución, coa previsión de potencia de 55 MW.</p>
<p>A presente resolución leva consigo o outorgamento do dereito de investigación nas áreas de referencia, así como o dereito preferente, nas citadas áreas, á autorización das instalacións de aproveitamento de enerxía eólica, conforme o sinalado no artigo 8 do Decreto 205/1995, do 6 de xullo.</p>
<p>A aprobación do plan eólico estratéxico vincula a Administración e Eólicos Touriñán, S.A. sen prexuízo das futuras resolucións que se adopten para o suposto de non exercita-lo dereito preferencial previsto no artigo 8 do citado Decreto 205/1995, do 6 de xullo.</p>
<p>A aprobación do plan eólico estratéxico outórgase conforme as seguintes condicións:</p>
<p>Primeira.-Eólicos Touriñán, S.A. iniciará a execución do plan industrial no prazo de seis meses a partir da aprobación deste plan estratéxico, debendo executa-lo dito planeamento nas condicións sinaladas no anexo II da presente resolución, salvo imposibilidades técnicas ou causa de forza maior debidamente xustificada.</p>
<p>En calquera momento poderá a Administración solicita-la documentación que considere pertinente en prol de verifica-lo cumprimento do establecido neste punto.</p>
<p>Segunda.-A modificación do plan eólico estratéxico ou o incumprimento das condicións impostas nesta resolución e na autorización para a montaxe das instalacións será causa de resolución da presente aprobación.</p>
<p>Sen embargo, se por alteración substancial das circunstancias ou por causas sobrevidas, non fose adecuado o mantemento dalgunha o algunhas das instalacións previstas no plan eólico estratéxico que se aproba, a empresa poderá solicitar da Consellería de Industria e Comercio da Xunta de Galicia:</p>
<p>1. Autorización para a modificación ou substitución das actuacións, sen altera-las restantes condicións do plan eólico estratéxico.</p>
<p>2. A aprobación dun novo plan eólico estratéxico para novas instalacións, si a importancia dos investimentos así o xustifican, tendo en conta sempre os dereitos que terceiros interesados poidan ter.</p>
<p>Terceira.-Eólicos Touriñán, S.A. deberalle presentar un informe trimestral á Consellería de Industria e Comercio que conterá os seguintes puntos:</p>
<p>-Datos eólicos obtidos nas áreas de investigación.</p>
<p>-Investimentos realizadas e previstas.</p>
<p>-Operacións realizadas con empresas galegas.</p>
<p>-Emprego creado.</p>
<p>-Participación de entidades galegas.</p>
<p>Cuarta.-A empresa Eólicos Touriñán, S.A., participará na execución do plan industrial que teñan aprobados os tecnólogos seleccionados. En todo caso, a porcentaxe de compoñentes fabricados en Galicia será o comprometido polos tecnólogos. A selección dos tecnólogos deberá contar coa autorización da Dirección Xeral de Industria.</p>
<p>Quinta.-Eólicos Touriñán, S.A. poderá transferir en calquera momento os dereitos dimanantes da presente aprobación previa autorización da Dirección Xeral de Industria, subrogándose o novo titular en tódalas obrigas e dereitos do transmitinte derivados do plan eólico aprobado.</p>
<p>Sexta.-O presente plan eólico apróbase sen prexuízo de terceiros, deixando a salvo os dereitos particulares e independentemente das autorizacións, licencias ou permisos de competencia municipal ou outros necesarios para a realización das obras das instalacións de aproveitamento eólico.</p>
<p>Contra esta resolución, que é definitiva en vía administrativa, poderase interpoñer, recurso potestativo de reposición ante esta consellería, no prazo dun mes contado desde o día seguinte ó da súa notificación, de acordo co establecido no artigo 116.1º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a mesma data, ó abeiro do disposto no artigo 46 da Lei 29/1998, do 13 de xullo, reguladora da xurisdicción contencioso-administrativa, sen prexuízo de que os interesados poidan interpoñer calquera outro recurso que estimen procedente.</p>
<p>Santiago de Compostela, 29 de maio de 2001.</p>
<p>Juan Rodríguez Yuste</p>
<p>Conselleiro de Industria e Comercio</p>
<p>ANEXO I</p>
<p>Relación de áreas aprobadas</p>
<p>no plan eólico estratéxico</p>
<table><tbody><tr><td></td></tr>
<tr><td>Nome</td><td>Provincia</td><td>Concellos</td><td>Potencia</td><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>P.E. Touriñán III</td><td>Pontevedra</td><td>A Estrada
Cerdedo
Cuntis
Campo Lameiro</td><td>20</td><td>540.000
540.000
547.000
547.000</td><td>4.710.000
4.717.000
4.717.000
4.710.000</td></tr>
<tr><td></td></tr>
<tr><td>P.E. Touriñán IV</td><td>A Coruña</td><td>Monfero
Irixoa
Aranga</td><td>25</td><td>581.000
581.000
583.000
583.000</td><td>4.789.000
4.795.000
4.795.000
4.789.000</td></tr>
<tr><td></td></tr>
<tr><td>P.E Touriñán VII</td><td>A Coruña</td><td>Muxía</td><td>10</td><td>481.500
481.500
484.000
484.000</td><td>4.770.000
4.772.700
4.772.700
4.770.000</td></tr>
<tr><td></td></tr></tbody></table>
<p>Potencia eólica estimada das áreas que se van estudiar: 55 MW.</p>
<p>ANEXO II</p>
<p>Documento de síntese</p>
<p>-Plan eólico estratéxico.</p>
<p>O plan eólico estratéxico terá unha duración de 5 anos e suporá un investimento global estimado de 7.425 millóns de pesetas.</p>
<p>-Plan de investigación eólica.</p>
<p>A empresa Eólicos Touriñán, S.A. realizará a investigación de 3 áreas facendo un investimento total de 60.000.000 de pesetas, acadando un investimento medio de 20.000.000 de pesetas/área.</p>
<p>Ó obxecto de coordina-los resultados da investigación co do resto de plans eólicos estratéxicos aprobados, a empresa Eólicos Touriñán, S.A. usará como entidade colaboradora para a investigación ó Instituto Enerxético Galego (Inega).</p>
<p>-Plan industrial.</p>
<p>A empresa Eólicos Touriñán, S.A. comprométese a realiza-lo 78% do investimento en empresas afincadas en Galicia, desenvolvéndose a fabricación e ensamblaxe dos aeroxeradores por medio dun convenio coa empresa Metalúrgica Gallega na súa planta situada na zona industrial da Grela, A Coruña.</p>

