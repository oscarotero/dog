---
date: '2001-12-04'
id: '13766'
page: 15
number: 234
agency: CONCELLO DE VIGO
section: VI. ANUNCIOS
title: >-
  Anuncio de aprobación inicial do proxecto de urbanización U.E. Canteira en
  Matamá (expediente 4282/401).
range: Anuncio
url: 'https://www.xunta.gal/dog/Publicados/2001/20011204/Anuncio13766_gl.html'
---
<p>O Consello da Xerencia Municipal de Urbanismo, en sesión do día 12 de xullo de 2001, acordou:</p>
<p>Primeiro.-Aprobar inicialmente o proxecto de urbanización do polígono C-SU-UA-4 Canteira (Matamá), promovido pola entidade mercantil Camiño da Balsa, S.A. e redactado polo enxeñeiro de camiños Alberto Moreno García, visado polo colexio de enxeñeiros de camiños, canles e portos, con datas 27-6- 2001, 10-5-2001 e 15-3-2001 (expte. 4282/401).</p>
<p>Segundo.-Someter este expediente ó trámite de información pública polo prazo dun mes, mediante publicación de anuncios no DOG e nun xornal dos de maior circulación da provincia, así como mediante notificación individualizada ós propietarios incluídos no ámbito do proxecto de urbanización.</p>
<p>Procédese ó trámite de información pública do expediente. O prazo entenderase aberto desde a primeira publicación ata o remate do mes, contado desde o día seguinte ó da última publicación. O expediente está á disposición do público no departamento de Información Urbanística da Xerencia de Urbanismo (planta baixa do edificio da xerencia).</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados.</p>
<p>Vigo, 11 de setembro de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal de Urbanismo</p>

