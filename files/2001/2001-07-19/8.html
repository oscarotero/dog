---
date: '2001-07-19'
id: BE86
page: 9
number: 140
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 11 de xullo de 2001 pola que se abre un novo prazo de presentación de
  solicitudes, na concesión de axudas a investimentos no ámbito da acuicultura
  en augas continentais, convocadas pola orde da Consellería de Medio Ambiente
  do 3 de abril de 2001.
range: Orde
url: 'https://www.xunta.gal/dog/Publicados/2001/20010719/AnuncioBE86_gl.html'
---
<p>Por orde da Consellería de Medio Ambiente do 3 de abril de 2001 (Diario Oficial de Galicia nº 76, do 19 de abril ) pola que se establecen as normas para a concesión de axudas a investimentos no ámbito da acuicultura en augas continentais, estableceuse no seu artigo 11, que o prazo de presentación de solicitudes e documentación sería dun mes, contado a partir do día seguinte a aquel no que tivera lugar a publicación da orde no DOG.</p>
<p>Tendo en conta a adaptación das instalacións existentes á normativa de pesca fluvial e de protección do medio ambiente actualmente vixentes require, en moitos casos, da elaboración e redacción de proxectos técnicos complexos e da tramitación de expedientes de autorización perante outros organismos.</p>
<p>Estas circunstancias particulares que concorren nos investimentos subvencionables, e coa finalidade de facilita-la presentación daqueles proxectos nos</p>
<p>que a súa complexidade técnica non posibilitou o comprimento dos prazos anteriormente establecidos, esta consellería considera oportuno abrir un novo prazo de presentación de solicitudes.</p>
<p>En consecuencia, en uso das atribucións que me confire a Lei 1/1983, do 22 de febreiro, reguladora da Xunta e do seu presidente, e do Decreto 482/1997, do 26 de decembro, polo que se establece a estructura orgánica da Consellería de Medio Ambiente,</p>
<p>DISPOÑO:</p>
<p>Artigo único.</p>
<p>1. Ábrese un novo prazo de presentación de solicitudes na concesión de axudas a investimentos no ámbito da acuicultura en augas continentais convocadas pola orde da Consellería de Medio Ambiente do 3 de abril de 2001, sen prexuízo da validez das presentadas con anterioridade ó abeiro da dita orde.</p>
<p>2. O prazo de presentación terá unha duración de vinte (20) días hábiles, e comezará a partir do día seguinte ó da publicación da presente orde no Diario Oficial de Galicia.</p>
<p>Santiago de Compostela, 11 de xullo de 2001.</p>
<p>Carlos del Álamo Jiménez</p>
<p>Conselleiro de Medio Ambiente</p>

