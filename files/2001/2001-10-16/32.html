---
date: '2001-10-16'
id: 1028E
page: 13
number: 200
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 24 de agosto de 2001, da Delegación Provincial da Coruña, de
  autorización administrativa, declaración, en concreto, de utilidade pública e
  aprobación do proxecto de execución da instalación eléctrica que se cita.
  (Expediente 119/2000).
range: Resolución
url: 'https://www.xunta.gal/dog/Publicados/2001/20011016/Anuncio1028E_gl.html'
---
<p>Vista a solicitude para a autorización administrativa, recoñecemento de utilidade pública, coa relación concreta e individualizada dos bens e dereitos afectados pola expropiación, así como para a aprobación do proxecto de execución que se cita:</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, 15007 A Coruña.</p>
<p>Denominación: L.M.T., C.T., R.B.T. Latoal (Valdoviño e San Sadurniño).</p>
<p>Liña eléctrica aérea de media tensión a 20 kV sobre apoios de formigón e con conductor LA-56, de 1.243 m de lonxitude, con orixe na liña Carballeiro-Somoza e final no C.T. Latoal, que se vai instalar. Centro de transformación tipo intemperie, sobre apoios de formigón, de 50 kVA e tensións de 20/0,380-0,220 kV en Latoal, do que parte rede de baixa tensión, sobre apoios de formigón e conductor R.Z. de 698 m de lonxitude. Nos termos municipais de Valdoviño e San Sadurniño.</p>
<p>A petición someteuse a información pública, coa relación de propietarios, bens e dereitos afectados,</p>
<p>e publicouse no DOG do 17 de xullo, no BOP do 4, no xornal La Voz de Galicia do día 22 de xuño de 2000 e nos taboleiros de anuncios das casas dos concellos de Valdoviño e San Sadurniño. Tamén foron notificados individualmente os interesados que figuran na devandita relación.</p>
<p>Comprobouse igualmente que as alegacións efectuadas polos interesados en canto á modificación do trazado da liña eléctrica non poden ser tidas en conta por non se daren as condicións previstas no artigo 57.B da devandita lei e no artigo 26 do mencionado decreto.</p>
<p>Vista a Lei 54/1997, do 27 de novembro, do sector eléctrico, os decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, e cumpridos os trámites regulamentarios establecidos, esta delegación provincial resolveu:</p>
<p>Autorizar e aproba-lo proxecto das citadas instalacións e declarar, en concreto, a súa utilidade pública, o que leva implícita a necesidade de ocupa-los bens ou de adquiri-los dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra esta resolución pódese interpor recurso de alzada ante o conselleiro de Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente.</p>
<p>A Coruña, 24 de agosto de 2001.</p>
<p>Manuel Estévez Mengotti</p>
<p>Delegado provincial da Coruña en funcións</p>

