---
date: '2001-10-16'
id: 102F2
page: 13
number: 200
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 1 de outubro de 2001 polo que se convocan bolsas para a concesión
  de axudas económicas dirixidas a licenciados universitarios que obteñan ó
  longo de 2002 unha estadía non remunerada nalgunha das institucións
  comunitarias.
range: Anuncio
url: 'https://www.xunta.gal/dog/Publicados/2001/20011016/Anuncio102F2_gl.html'
---
<p>A Fundación Galicia Europa convoca oito bolsas para financia-la estadía non remunerada en institucións comunitarias ó longo do ano 2002 de licenciados ou titulados superiores que realizasen os seus estudios nalgunha das universidades galegas.</p>
<p>1. Requisitos:</p>
<p>1. Posuí-lo compromiso escrito da correspondente institución no que se acepte a solicitude do candidato para a realización dunha estadía non remunerada.</p>
<p>2. Contar cun expediente académico universitario con, alomenos, media de notable.</p>
<p>3. Acredita-lo coñecemento dunha lingua comunitaria de traballo, ademais do castelán e do galego.</p>
<p>4. Ser menor de 30 anos.</p>
<p>5. Posuír veciñanza civil galega no momento da publicación deste anuncio.</p>
<p>6. Posuí-la nacionalidade dalgún dos estados membros da Unión Europea.</p>
<p>2. Selección:</p>
<p>A Fundación Galicia Europa efectuará a selección dos peticionarios, en función dos méritos acreditados entre aqueles que sexan admitidos polas correspondentes institucións.</p>
<p>Entre eses méritos serán de especial consideración a realización en Galicia de estudios universitarios oficiais de postgrao sobre asuntos de integración europea axeitados á realidade galega e doutros equivalentes en centros europeos de referencia.</p>
<p>A resolución destas bolsas realizararase de xeito inmediato segundo a orde de recepción das solicitudes ata esgota-lo crédito orzamentado.</p>
<p>3. Duración:</p>
<p>O financiamento da bolsa será ata un máximo de cinco meses de duración por estadía.</p>
<p>4. Contía:</p>
<p>A contía da bolsa será de 902 A por mes (150.080 pesetas/mes) para aloxamento e manutención. Os gastos de transporte e seguros serán por conta dos candidatos.</p>
<p>Os remanentes que puidesen restar despois da adxudicación das bolsas convocadas poderán ser aplicados ata esgota-lo crédito orzamentario mediante a aprobación de mensualidades adicionais ou soltas.</p>
<p>No suposto de non concederse tódalas axudas, o remanente orzamentario existente podería ser incorporado a calquera das modalidades do programa de actuacións que, con carácter xeral, convoca a Fundación Galicia Europa.</p>
<p>5. Prazo e forma de presentación de solicitudes:</p>
<p>O prazo de presentación de solicitudes rematará o día 30 de outubro de 2002.</p>
<p>Xunto coa solicitude de bolsa, segundo o modelo do anexo I, deberá presentarse currículum vitae e copias do expediente académico e da restante documentación acreditativa do cumprimento dos requisitos esixidos.</p>
<p>As solicitudes deberán presentarse ou dirixirse por correo certificado con xustificante de recepción á Fundación Galicia Europa, rúa Os Feáns, 5-b baixo, 15706 Santiago de Compostela.</p>
<p>Poderase solicitar información adicional de luns a venres, de 9 a 14 horas, polos seguintes medios:</p>
<p>-Teléfono: 981 54 10 12.</p>
<p>-Fax: 981 54 10 13.</p>
<p>-Correo electrónico: santiago*fundaciongaliciaeuropa.org.</p>
<p>-Página web: <a href="http://www.fundaciongaliciaeuropa.org.">http://www.fundaciongaliciaeuropa.org.</a></p>
<p>Santiago de Compostela, 1 de outubro de 2001.</p>
<p>Jaime Pita Varela</p>
<p>Secretario xeral da Fundación Galicia Europa</p>

