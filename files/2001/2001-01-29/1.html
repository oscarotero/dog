---
date: '2001-01-29'
id: 1B8A
page: 1
number: 20
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 18 de xaneiro de 2001 pola que se clasifican postos de traballo
  reservados a funcionarios/as de Administración local con habilitación de
  carácter nacional da Deputación Provincial de Ourense.
range: Orde
url: 'https://www.xunta.gal/dog/Publicados/2001/20010129/Anuncio1B8A_gl.html'
---
<p>A Deputación Provincial de Ourense, en sesión ordinaria do Pleno provincial celebrada o día 27 de outubro de 2000, adoptou o acordo relativo á creación do posto de colaboración de vicesecretario/a, reservado a funcionarios/as de Administración local con habilitación de carácter nacional, propoñendo a súa clasificación en clase primeira.</p>
<p>O artigo 2.g) do citado Real decreto 1732/1994, do 29 de xullo, establece que os postos de colaboración poden ser creados discrecionalmente polas corporacións locais e serán clasificados por proposta daquelas administracións polo órgano competente da Comunidade Autónoma.</p>
<p>Por todo isto, en aplicación do establecido nos artigos 2.g) e 9 do Real decreto 1732/1994, do 29 de xullo, e no uso da atribución do artigo 13.2º 17 da Lei 4/1988, do 26 de maio, da función pública de Galicia, esta consellería</p>
<p>DISPÓN:</p>
<p>O posto de traballo de vicesecretario/a da Deputación Provincial de Ourense, clasifícase en clase primeira (1ª), reservándose a funcionarios/as de Administración local con habilitación de carácter nacional da subescala de secretaría, categoría superior.</p>
<p>Contra a presente orde que pon fin á vía administrativa, poderase interpoñer recurso potestativo de reposición perante esta consellería, no prazo dun mes a contar desde o día seguinte ó da súa publicación no Diario Oficial de Galicia, de conformidade co establecido na Lei 30/1992, de 26 de novembro, ou poderase impugnar directamente perante a Sala do Contencioso-Administrativo do Tribunal Superior de Xustiza de Galicia no prazo de dous meses a contar desde a mesma data, segundo a Lei 29/1998, de 13 de xullo.</p>
<p>Santiago de Compostela, 18 de xaneiro de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>

