---
date: '2001-12-20'
id: 14C9E
page: 16
number: 245
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Anuncio do 4 de decembro de 2001 polo que se procede a darlles publicidade ás
  listas provisionais derivadas da nova baremación do epígrafe de formación
  continuada na categoría de médicos de familia para selección temporal nas
  II.SS. do Servicio Galego de Saúde.
range: Anuncio
url: 'https://www.xunta.gal/dog/Publicados/2001/20011220/Anuncio14C9E_gl.html'
---
<p>En cumprimento da medida cautelar adoptada pola Sala do Contencioso-Administrativo do Tribunal Superior de Xustiza de Galicia, relativa á modificación do baremo na categoría de médicos de familia, a División de Recursos Humanos do Servicio Galego de Saúde, con data do 17 de novembro de 2001 (DOG número 229, do 27 de novembro), dictou resolución acordando a revisión da puntuación outorgada ós cursos dos aspirantes inscritos na citada categoría na convocatoria do ano 2000.</p>
<p>Unha vez efectuada a revisión da baremación, as listaxes provisionais publicaranse de xeito simultáneo nos taboleiros de anuncios das direccións provinciais do Sergas e dos centros asistenciais dependentes o día da publicación deste anuncio. Nas listaxes incluirase a nova relación de aspirantes coas puntuacións obtidas logo da modificación da baremación e a orde de prelación derivada desta.</p>
<p>Os interesados poderán formular reclamación contra as listaxes provisionais ante a dirección provincial do Sergas que corresponda, no prazo máximo de dez días hábiles, contados a partir do seguinte ó da data de publicación.</p>
<p>Santiago de Compostela, 4 de decembro de 2001.</p>
<p>Valeriano Martínez García</p>
<p>Director xeral da División de Recursos Humanos</p>

