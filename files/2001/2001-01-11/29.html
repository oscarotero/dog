---
date: '2001-01-11'
id: 107E
page: 447
number: 8
agency: INSTITUTO GALEGO DE CONSUMO
section: VI. ANUNCIOS
title: >-
  Cédula do 12 de decembro de 2000, da Delegación Provincial da Coruña, de
  notificación da resolución do recurso ordinario correspondente ó expediente
  sancionador 15-C-018/1998, en materia de defensa do consumidor.
range: Cédula
url: 'https://www.xunta.gal/dog/Publicados/2001/20010111/Anuncio107E_gl.html'
---
<p>De conformidade co disposto no artigo 59.4º da Lei 30/1992, de réxime xurídico das administracións públicas e do procedemento administrativo común, do 26 de novembro (BOE do 27 de novembro), notifícaselles ás persoas mencionadas a continuación (que non puideron ser notificadas no último domicilio coñecido que así mesmo se indica) a resolución do recurso ordinario do expediente 15-C-018/1998, por infracción en materia de defensa do consumidor.</p>
<p>Contra a dita resolución, que é definitiva en vía administrativa, poderase interpoñer recurso contencioso-administrativo ante o xulgado do contencioso-administrativo da circunscrición onde teña vostede o seu domicilio ou teña a sede o órgano autor do acto orixinario, á súa elección, de acordo co disposto no artigo 8.2º b) 4 en relación co 14.1º segunda da Lei 29/1988, do 13 de xullo, reguladora da xurisdicción contencioso-administrativa, no prazo de dous meses contados desde o día seguinte ó da súa notificación, sen prexuízo de que os interesados poidan exercitar calquera outro que estimen oportuno.</p>
<p>Se non fose recorrida no devandito prazo, a sanción devirá firme e executiva, e poderá facerse efectiva en período voluntario, en calquera entidade financeira, na conta nº 3110001136 de Caixa Galicia (2091)-Oficina de Relación con Organismos (0388)-Santiago de Compostela, no seguinte prazo:</p>
<p>a) As débedas notificadas entre os días un e quince de cada mes, desde a data de notificación ata o día cinco do mes seguinte ou o inmediatamente hábil e posterior.</p>
<p>b) As débedas notificadas entre os días dezaseis e o último de cada mes, desde a data de notificación</p>
<p>ata o día vinte do mes seguinte ou o inmediatamente hábil e posterior.</p>
<p>Expediente: 15-C-018/1998.</p>
<p>Denunciado: Antonio Fandiño Carro.</p>
<p>Domicilio: r/ Xeneral Sanjurjo, nº 185 (A Coruña).</p>
<p>Sanción e motivos: 25.000 ptas. (vintecinco mil pesetas), por irregularidades en prezos en época de rebaixas.</p>
<p>Data da resolución: 24-10-2000.</p>
<p>A Coruña, 12 de decembro de 2000.</p>
<p>Jesús Espada Martínez</p>
<p>Delegado provincial da Coruña</p>

