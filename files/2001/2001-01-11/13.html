---
date: '2001-01-11'
id: 103E
page: 438
number: 8
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 7 de decembro de 2000, da Secretaría Xeral e do Patrimonio da
  Consellería de Economía e Facenda, pola que se fan públicas as razóns que
  xustifican a utilización do procedemento de contratación directa na
  adquisición a título oneroso duns inmobles, As Searas, situados no lugar da
  Ponte-San Clodio, concello de Leiro (Ourense).
range: Resolución
url: 'https://www.xunta.gal/dog/Publicados/2001/20010111/Anuncio103E_gl.html'
---
<p>En cumprimento do disposto no artigo 18.2º da Lei 3/1985, do 12 de abril, do patrimonio da Comunidade Autónoma de Galicia, e 46.2º do seu regulamento, e á vista das competencias que teño atribuídas conforme o disposto no Decreto 13/1997, do 23 de xaneiro, polo que se fixa a estructura orgánica da Consellería de Economía e Facenda,</p>
<p>RESOLVO:</p>
<p>Facer público, logo da fiscalización da Intervención Delegada da Consellería de Economía e Facenda e por proposta da Consellería de Agricultura, Gandería e Política Agroalimentaria, a utilización do procedemento de contratación directa, por razón das peculiaridades requiridas para os bens, as necesidades inherentes ó servicio que se vai prestar e as limitacións do mercado inmobiliario da zona, na adquisición de tres inmobles As Searas, na Ponte San Clodio, termo municipal de Leiro (Ourense), para completa-la explotación da Estación de Viticultura e Enoloxía de Galicia (Evega), na medida que os mencionados inmobles son estremeiros coa estación, o que permite a ampliación das súas necesidades infraestructurais e a mellora no desenvolvemento das súas actividades.</p>
<p>Santiago de Compostela, 7 de decembro de 2000.</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>

