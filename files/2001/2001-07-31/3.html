---
date: '2001-07-31'
id: C8C6
page: 10
number: 147
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 18 de xullo de 2001 pola que se autoriza a apertura e funcionamento do
  centro privado System de Lugo, para imparti-los ciclos formativos de grao
  superior de Administración de sistemas informáticos e desenvolvemento de
  aplicacións informáticas.
range: Orde
url: 'https://www.xunta.gal/dog/Publicados/2001/20010731/AnuncioC8C6_gl.html'
---
<p>Examinado o expediente instruído por instancia de José Carlos Figueroa Dorrego, no que se solicita autorización para a apertura e funcionamento do centro privado System de Lugo, para imparti-lo ciclo formativo de grao superior de Administración de sistemas informáticos en quenda de mañá e o ciclo formativo de grao superior de desenvolvemento de aplicacións informáticas en quenda de tarde-noite.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Lugo, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4 de outubro), de ordenación xeral do sistema educativo; Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo, Orde do 21 de decembro de 1999 (DOG do 31-</p>
<p>1-2000) pola que se regulan determinados aspectos</p>
<p>relativos a autorización de centros privados exclu-</p>
<p>sivos de formación profesional específica na Comuni-</p>
<p>dade Autónoma de Galicia; Decreto 133/1995,</p>
<p>do 10 de maio (DOG do 22 de maio), sobre autoriza-</p>
<p>ción de centros docentes privados para impartir ensi-</p>
<p>nanzas de réxime xeral non universitarias e a Or-</p>
<p>de do 20 de setembro de 1995 (DOG do 15 de de-</p>
<p>cembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento do centro privado System de Lugo, para imparti-los ciclos formativos de grao superior de Administración de sistemas informáticos e desenvolvemento de aplicacións informáticas, segundo se especifica no anexo desta orde.</p>
<p>Segundo.-Para as ensinanzas que se autorizan, a Delegación Provincial de Lugo da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro, así como o equipamento adecuado para imparti-las ditas ensinanzas.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revi-</p>
<p>sión cando teña que modificarse calquera dos datos que sinala esta orde.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 18 de xullo de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Lugo.</p>
<p>Concello: Lugo.</p>
<p>Localidade: Lugo.</p>
<p>Enderezo: r/ Rafael de Vega, nº 12-baixo.</p>
<p>Código do centro: 27020665.</p>
<p>Denominación: centro privado System.</p>
<p>Titular: F y Q Asociados, C.B.</p>
<p>Ensinanzas que se autorizan:</p>
<p>Familia profesional: informática.-Quenda de mañá: 1 ciclo formativo de grao superior de administración de sistemas informáticos (2 unidades, 20 postos escolares/unidade).-Quenda de tarde-noite: 1 ciclo formativo de grao superior de desenvolvemento de aplicacións informáticas (2 unidades, 20 alumnos/unidade).</p>

