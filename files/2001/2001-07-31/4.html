---
date: '2001-07-31'
id: C8CA
page: 10
number: 147
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 23 de xullo de 2001 pola que se establece que permanecen en funcións
  os membros de consellos reguladores de productos agroalimentarios con
  indicativo de calidade.
range: Orde
url: 'https://www.xunta.gal/dog/Publicados/2001/20010731/AnuncioC8CA_gl.html'
---
<p>O Decreto 835/1972, do 23 de marzo, polo que se aproba o regulamento da Lei 25/1970, estatuto da viña, do viño e dos alcohois, regula no capítulo segundo do título III os consellos reguladores.</p>
<p>Posteriormente, o Real decreto 2004/1979, do 13 de xullo, estableceu normas sobre a constitución dos consellos reguladores, adaptando a normativa na materia á nova situación xurdida despois da aprobación da Constitución española de 1978.</p>
<p>A normativa anteriormente citada establece que os cargos de vocais, presidente e vicepresidente destes órganos deben renovarse cada catro anos. Sen embargo</p>
<p>causas diversas, basicamente relacionadas coa actualización e informatización de censos e a aprobación de reformas normativas en marcha, atrasaron a convocatoria de eleccións nalgúns consellos reguladores, polo que na actualidade estes superaron o período de tempo de mandato.</p>
<p>Polo tanto, de conformidade co artigo 30.I.3 e 4 do Estatuto de autonomía de Galicia e co Real decreto 4189/1982, do 29 de setembro, sobre o traspaso de funcións e servicios da Administración do Estado á Comunidade Autónoma de Galicia en materia de agricultura e pesca, polo que se asumen competencias sobre denominacións de orixe, e en uso das competencias que me confire a Lei 1/1983, do 23 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º.-Os vocais dos consellos reguladores das denominacións de orixe Ribeiro e Valdeorras e daqueles outros para os que finalice o seu mandato antes da súa renovación mediante o correspondente proceso electoral, continuarán en funcións ata que se produza a dita renovación, que será, en todo caso, antes dun ano desde a entrada en vigor desta orde.</p>
<p>Artigo 2º.-Así mesmo, continuarán en funcións os presidentes e vicepresidentes dos consellos reguladores ós que se refire o artigo anterior, coas responsabilidades inherentes a estes cargos, ata o momento da toma de posesión dos que resulten designados con posterioridade ó proceso electoral ó que se fai referencia no artigo anterior.</p>
<p>Disposición derradeira</p>
<p>Única.-Esta orde entrará en vigor o día seguinte ó da súa publicación no DOG.</p>
<p>Santiago de Compostela, 23 de xullo de 2001.</p>
<p>Juan Miguel Diz Guedes</p>
<p>Conselleiro de Agricultura, Gandería</p>
<p>e Política Agroalimentaria</p>

