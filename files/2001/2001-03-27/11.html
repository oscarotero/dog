---
date: '2001-03-27'
id: 52D6
page: 3
number: 61
agency: CONSELLO DE UNIVERSIDADES
section: IV. OPOSICIÓNS E CONCURSOS
title: >-
  Resolución do 12 de marzo de 2001, da Secretaría Xeral do Consello de
  Universidades, pola que se anuncia a data na que se celebrarán os sorteos para
  a designación dos vocais que integran a comisión que xulgará o concurso para a
  provisión da vacante do corpo docente universitario que se cita.
range: Resolución
url: 'https://www.xunta.gal/dog/Publicados/2001/20010327/Anuncio52D6_gl.html'
---
<p>Convocadas a provisión as prazas dos corpos docentes universitarios que se relacionan no anexo e dándolle cumprimento ó disposto no artigo 6 do Real decreto 1888/1984, do 26 de setembro (BOE do 26 de outubro), no artigo 1 do Real decreto 1427/1986, do 13 de xuño (BOE do 11 de xullo) e no artigo 17, e) do Real decreto 552/1985, do 2 de abril (BOE do 27 de abril).</p>
<p>Esta secretaría xeral resolveu sinala-la celebración dos sorteos correspondentes ás prazas sinaladas no citado anexo, co fin de designa-los membros das comisións que deben ser elixidos por este procedemento, para o día 4 de abril de 2001, ás 10 horas. Os sorteos realizaranse polo sistema informático aprobado pola Comisión Académica do Consello de Universidades na súa sesión do 14 de xullo de 1995, de modo secuencial, segundo a orde en que figuran relacionados no anexo citado.</p>
<p>Os ditos sorteos celebraranse na sede do Consello de Universidades (Cidade Universitaria, sen número, 28040 Madrid).</p>
<p>Para os efectos previstos no artigo 1 do Real decreto 1888/1984, do 26 de setembro, a partir da data da presente resolución faranse públicas as relacións dos profesores que participarán nos sorteos no Consello de Universidades.</p>
<p>Das citadas relacións e no momento do sorteo serán excluídos aqueles profesores que:</p>
<p>-Pertenzan á mesma universidade á que corresponda a praza.</p>
<p>-Fosen designados para formar parte da comisión titular pola universidade á que corresponda a praza.</p>
<p>-Sexan aspirantes e pertenzan á mesma área de coñecemento á que corresponda a praza.</p>
<p>As reclamacións contra as referidas relacións formularanse antes do día 30 de marzo de 2001, dirixidas á Secretaría Xeral do Consello de Universidades (Cidade Universitaria, sen número, 28040 Madrid).</p>
<p>Nos concursos nos que non existan profesores abondos do corpo e área de coñecemento a que corresponda a praza, aplicarase o disposto no artigo 1 do Real decreto 1427/1986, do 13 de xuño, que modifica o artigo 6.9º do Real decreto 1888/1984, do 26 de setembro.</p>
<p>O que lle comunico a V.I. para o seu coñecemento e efectos.</p>
<p>Madrid, 12 de marzo de 2001.</p>
<p>Vicente Ortega Castro</p>
<p>Secretario xeral do Consello de Universidades</p>
<p>Vicesecretario xeral do Consello de Universidades</p>
<p>ANEXO</p>
<p>UNIVERSIDADE DA CORUÑA</p>
<p>* Concursos convocados por resolución da universidade do 11-7-2000 (BOE do 1 de agosto).</p>
<p>Concurso nº: 34.</p>
<p>Nº sorteo: 42.817.</p>
<p>Corpo: catedráticos de universidade.</p>
<p>Área de coñecemento: filosofía do dereito.</p>
<p>Presidente titular: Andrés Ollero Tassara.</p>
<p>Vocal secretario titular: Manuel Alberto Montoro Ballestero.</p>

