---
date: '2001-12-05'
id: 1380A
page: 15
number: 235
agency: CONSELLERÍA DE MEDIO AMBIENTE
section: VI. ANUNCIOS
title: >-
  Acordo do 11 de outubro de 2001, do Xurado Provincial de Montes Veciñais en
  Man Común de Pontevedra, polo que se amplía o prazo de audiencia no expediente
  de clasificación co carácter de veciñal en man común dos montes da parroquia
  de San Martiño do concello do Grove.
range: Acordo
url: 'https://www.xunta.gal/dog/Publicados/2001/20011205/Anuncio1380A_gl.html'
---
<p>Vista a solicitude formulada por Belén Raposo Pérez en representación do Concello do Grove, inte</p>
<p>resando ampliación do prazo dun mes aberto para formular alegacións no expediente de clasificación co carácter de veciñais en man común dos montes Riba da Vellas e outros da parroquia de San Martiño do concello do Grove, e tendo en conta que o artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, determina que a Administración, salvo precepto en contrario, poderá conceder de oficio ou a petición dos interesados, unha ampliación dos prazos establecidos, que non exceda da metade deles, se as circunstancias o aconsellan e con iso non se prexudican dereitos de terceiro.</p>
<p>Con base no anteriormente exposto, e de conformidade co establecido no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>ACORDO:</p>
<p>Amplia-lo prazo de alegacións do procedemento para a clasificación como veciñais en man común dos montes Riba das Vellas e outros da parroquia de San Martiño do concello do Grove, por un período de 15 días contados a partir do remate do prazo dun mes inicialmente aberto, acordo que se notifica a tódolos interesados no citado procedemento significándose que non é susceptible de recurso.</p>
<p>Pontevedra, 22 de outubro de 2001.</p>
<p>José Luis Díez Yáñez</p>
<p>Presidente do Xurado Provincial de Montes</p>
<p>Veciñais en Man Común de Pontevedra</p>

