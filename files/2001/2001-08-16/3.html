---
date: '2001-08-16'
id: D736
page: 10
number: 158
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 190/2001, do 19 de xullo, polo que se declara a urxente ocupación,
  para efectos de expropiación forzosa, pola Deputación Provincial da Coruña,
  dos bens e dereitos necesarios para a realización das obras do proxecto de
  alargamento e mellora da estrada provincial número 1201 de Rodiño a Codeso por
  Boqueixón (Programa Operativo Local Adicional II de 1998) (concello de
  Boqueixón).
range: Decreto
url: 'https://www.xunta.gal/dog/Publicados/2001/20010816/AnuncioD736_gl.html'
---
<p>A Deputación Provincial da Coruña, en sesión do o día 26 de setembro de 1997, aprobou o proxecto de alargamento e mellora da estrada provincial nº 1201, de Rodiño a Codeso por Boqueixón (Programa Operativo Local Adicional II de 1998), e na sesión do día 29 de decembro de 2000, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa, ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial da Coruña foi remitida a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais o día 9 de xullo de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. Este informe tivo entrada no rexistro xeral da Consellería de Xustiza, Interior e Relacións Laborais o día 26 de abril de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a deputación, existen razóns que fan necesaria a execución urxente da citada obra pola existencia de numerosas curvas perigosas de pequeno radio, edificacións e vivendas no bordo da estrada, deficiente estado do firme cun largo da calzada inferior ó das necesidades dos vehículos e unha intensidade do tráfico superior á normal; por todo isto é polo que se fan tan necesarias as obras co fin de evita-lo elevado risco de accidentes con perigo para a vida das persoas.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dezanove de xullo de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a</p>
<p>urxente ocupación, pola Deputación Provincial da Coruña para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de alargamento e mellora da estrada provincial nº 1201 de Rodiño a Codeso por Boqueixón (Programa Operativo Local Adicional II de 1998).</p>
<p>Santiago de Compostela, dezanove de xullo de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

