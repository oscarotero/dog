---
date: '2001-07-05'
id: AE0E
page: 9
number: 130
agency: CONCELLO DE CARBALLO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010705/AnuncioAE0E_gl.html'
---
<p>Por decreto da Alcaldía, do día 27-6-2001, aprobouse o prego de cláusulas administrativas particulares para a contratación, mediante concurso con procedemento aberto urxente, para a obra de acondicionamento do adro e local social da igrexa de Lema, o cal se expón ó público polo prazo de oito días contados a partir do seguinte ó da inserción do último anuncio no DOG, no BOP ou prensa, para que poidan presentarse reclamacións.</p>
<p>Simultaneamente, anúnciase concurso público, aínda que a licitación se aprazará, cando resulte necesario, no suposto de que se formulen reclamacións contra o prego de condicións.</p>
<p>Tipo de licitación: 6.795.766 pesetas equivalentes a 40.843,38 euros.</p>
<p>Prazo da obra: seis meses (6).</p>
<p>Fianza provisional: non se esixe.</p>
<p>Fianza definitiva: 4% do orzamento do contrato.</p>
<p>Apertura de plicas: a apertura de plicas terá lugar na casa do concello ás 12 horas do terceiro día seguinte hábil a aquel en que remate o prazo de presentación de propostas, salvo se é sábado, caso no que se trasladará ó luns seguinte.</p>
<p>Proposicións.</p>
<p>Lugar e prazo de presentación: presentaranse no rexistro xeral da corporación, das 9 ás 14 horas, dentro do prazo dos trece (13) días naturais contados desde o día seguinte ó da última publicación.</p>
<p>Documentación: presentarase en 2 sobres pechados conforme se indica no prego de condicións que se encontra exposto na secretaría do concello.</p>
<p>Tódolos anuncios serán por conta do adxudicatario.</p>
<p>Carballo, 28 de xuño de 2001.</p>
<p>Manuel Varela Rey</p>
<p>Alcalde</p>

