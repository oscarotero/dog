---
date: '2001-07-05'
id: ADFA
page: 9
number: 130
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 20 de xuño de 2001 pola que se anuncia a apertura dunha
  convocatoria para a presentación de solicitudes de outorgamento de concesións
  administrativas de ocupación e utilización exclusiva de prazas de amarre nas
  instalacións para a naútica recreativa do porto de Meloxo.
range: Resolución
url: 'https://www.xunta.gal/dog/Publicados/2001/20010705/AnuncioADFA_gl.html'
---
<p>De conformidade co establecido na lexislación vixente en materia de portos, e en virtude das facultades conferidas pola Orde de 29 de xaneiro de 1996 (DOG nº 28, do 8 de febreiro), sobre delegación de competencias no presidente de Portos de Galicia, anúnciase a apertura dunha convocatoria pública para a presentación de solicitudes de outorgamento de concesións administrativas para ocupación e utilización exclusiva de prazas de atracada nas instalacións para a náutica recreativa no porto de Meloxo, que se rexerá polo prego de bases e de condicións aprobados para os efectos, que estarán á disposición dos interesados na sede central do</p>
<p>ente público Portos de Galicia, sita na praza de Europa, 5-A, 6º, 15707 Santiago de Compostela, e na sede da zona sur deste ente público, sita na rúa Benito Corbal, 37-3º, 36001 Pontevedra.</p>
<p>O prazo de presentación de solicitudes é de vinte (20) días hábiles e iniciarase o día seguinte ó da publicación desta resolución no Diario Oficial de Galicia.</p>
<p>As solicitudes presentaranse no rexistro xeral de Portos de Galicia, na sede central deste ente público, no enderezo antes mencionado.</p>
<p>Ábrese, así mesmo, un prazo de vinte (20) días hábiles, contados a partir do seguinte ó de publicación deste anuncio no Diario Oficial de Galicia, para que as persoas e entidades interesadas poidan presentar por escrito na devandita sede central de Portos de Galicia as alegacións que consideren oportuno, relativas a esta convocatoria.</p>
<p>Santiago de Compostela, 20 de xuño de 2001.</p>
<p>Emilio García Gallego</p>
<p>Presidente do ente público Portos de Galicia</p>

