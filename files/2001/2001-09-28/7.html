---
date: '2001-09-28'
id: F6DE
page: 12
number: 189
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 21 de setembro de 2001 pola que se dispón que o delegado provincial da
  Consellería de Cultura, Comunicación Social e Turismo en Ourense se encargue
  do despacho dos asuntos da Delegación Provincial da Consellería de Cultura,
  Comunicación Social e Turismo en Pontevedra.
range: Orde
url: 'https://www.xunta.gal/dog/Publicados/2001/20010928/AnuncioF6DE_gl.html'
---
<p>Producido o cesamento do titular da Delegación Provincial da Consellería de Cultura, Comunicación Social e Turismo en Pontevedra, cómpre adopta-las medidas inmediatas para que, sen prexuízo do posterior nomeamento do novo titular do centro directivo, se asegure o correcto funcionamento do servicio e a resolución, se é o caso, dos asuntos encomendados á devandita delegación provincial,</p>
<p>DISPOÑO:</p>
<p>Artigo único.-O desenvolvemento das accións e o exercicio das competencias propias da Delegación Provincial da Consellería de Cultura, Comunicación Social e Turismo en Pontevedra que figuran no Decreto 8/1998, do 8 de xaneiro, e outras que lle fosen expresamente delegadas, quédanlle encomendadas temporalmente e ata que se produza o nomeamento do seu titular ó delegado provincial da Consellería de Cultura, Comunicación Social e Turismo en Ourense.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 21 de setembro de 2001.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

