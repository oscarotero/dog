---
date: '2001-03-08'
id: '16436'
page: 2
number: 48
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 19 de febreiro de 2001 pola que se emprazan as persoas
  interesadas no recurso contencioso-administrativo, procedemento ordinario
  147/2000 4, interposto por Prudencio Moure López, C.B.
range: Resolución
url: 'https://www.xunta.gal/dog/Publicados/2001/20010308/Anuncio16436_gl.html'
---
<p>O Instituto Galego de Promoción Económica (Igape) recibiu do Xulgado do Contencioso-Administrativo número catro da Coruña, oficio no que se lle comunicaba a admisión a trámite do recurso contencioso-administrativo tramitado como procedemento ordinario 147/2000 4, interposto por Prudencio Moure López, contra denegación de subvención consistente en subsidiación ó tipo de xuro solicitada ó abeiro da resolución do Igape do 27 de maio de 1997 (DOG nº 113, do 15 de xuño) pola que se fai público o convenio de apoio financeiro ós investimentos das Pemes financiado mediante contratos de arrendamento financeiro subscrito entre o Igape e as entidades de crédito.</p>
<p>En consecuencia, esta dirección xeral acordou nesta data e de conformidade co disposto nos artigos 48 e 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo ó referido xulgado, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos no Xulgado do Contencioso-Administrativo número catro da Coruña no prazo de 9 días contados desde o seguinte ó da publicación da presente no Diario Oficial de Galicia.</p>
<p>Santiago de Compostela, 19 de febreiro de 2001.</p>
<p>Margarita Rodríguez Rama</p>
<p>Directora xeral do Instituto Galego de Promoción</p>
<p>Económica</p>

