---
date: '2001-03-08'
id: 1646A
page: 2
number: 48
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 1 de marzo de 2001 pola que se anuncia a licitación do concurso,
  polo procedemento aberto e trámite de urxencia, das obras de clave PO/99/2.2 e
  dúas máis.
range: Resolución
url: 'https://www.xunta.gal/dog/Publicados/2001/20010308/Anuncio1646A_gl.html'
---
<p>a) Obra.</p>
<p>1. Reparación e ampliación da ponte na illa da Toxa.</p>
<p>Clave: PO/99/2.2.</p>
<p>Orzamento: seiscentos noventa e seis millóns duascentas unha mil cincocentas cincuenta e cinco pesetas (696.201.555), equivalentes a (4.184.255,62 euros).</p>
<p>Prazo de execución: 18 meses.</p>
<p>Clasificación: grupo K, subgrupo 7, categoría f.</p>
<p>Garantía provisional: non se esixe.</p>
<p>2. Acondicionamento da estrada LU-133 Vilamar-Reme. Treito: Vilamartín Grande-Covelas.</p>
<p>Clave: LU/98/149.1.</p>
<p>Orzamento: douscentos noventa e cinco millóns oitocentas sesenta e nove mil trescentas sesenta e cinco pesetas (295.869.365), equivalentes a (1.778.210,70 euros).</p>
<p>Prazo de execución: 18 meses.</p>
<p>Clasificación: grupo G, subgrupo 6, categoría e.</p>
<p>Garantía provisional: non se esixe.</p>
<p>3. Acondicionamento da estrada OU-310 de Verín a Vilardevós. Treito: Verín-enlace coa autovía Rías Baixas.</p>
<p>Clave: OU/98/145.1.</p>
<p>Orzamento: douscentos oitenta e seis millóns sesenta mil novecentas vintedúas (286.060.922) pesetas, equivalentes a 1.719.260,77 euros.</p>
<p>Prazo de execución: 18 meses.</p>
<p>Clasificación: grupo A, subgrupo 2, categoría d.</p>
<p>Grupo G, subgrupo 4, categoría d.</p>
<p>Garantía provisional: non se esixe.</p>
<p>(Declaradas urxentes consonte o establecido no artigo 71 do Real decreto lexislativo 2/2000 do 16 de xuño polo que se aproba o texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como os proxectos, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda; edificios administrativos de San Caetano, Santiago de Compostela. Teléfono de información 981 54 49 86</p>
<p>Así mesmo, tamén se poderá obte-lo prego de cláusulas administrativas particulares relativo a esta contratación no seguinte enderezo da Internet: <a href="http://www.xunta.es/contratación/">http://www.xunta.es/contratación/</a></p>
<p>c) Garantías que se lles esixen ós licitadores.</p>
<p>Esixirase a garantía provisional indicada na letra a) anterior, agás nos casos establecidos no artigo 35 do Real decreto lexislativo 2/2000, do 16</p>
<p>de xuño polo que se aproba o texto refundido da Lei de contratos das administracións públicas, e unha garantía definitiva equivalente ó 4% do orzamento de contrata.</p>
<p>A devandita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán de presentarse en sobre pechado no rexistro xeral da Consellería de Política Territorial, Obras Públicas e Vivenda, ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimo quinto día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola mesa de contratación ás once horas do décimo quinto día natural, que non coincida en sábado, domingo ou festivo, contado a partir do último día de presentación de proposicións, na sala de xuntas da Consellería de Política Territorial, Obras Públicas e Vivenda.</p>
<p>g) Outras informacións.</p>
<p>A mesa de contratación comprobará en acto previo a documentación xeral (sobre 1), segundo se especifica no punto 2.2.6 constitución e funcionamento da mesa, do prego de cláusulas administrativas particulares.</p>
<p>h) Variantes.</p>
<p>Segundo o especificado no parágrafo F, do cadro de características.</p>
<p>i) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe deste anuncio será por conta dos adxudicatarios.</p>
<p>Santiago de Compostela, 1 de marzo de 2001.</p>
<p>P.D.(Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política Territorial, Obras Públicas e Vivenda</p>

