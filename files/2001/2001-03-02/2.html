---
date: '2001-03-02'
id: 38DA
page: 2
number: 44
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 12 de febreiro de 2001 pola que se aproban os temarios que rexerán nos
  procesos selectivos para o ingreso en diversas escalas dos corpos de
  Administración especial da Xunta de Galicia.
range: Orde
url: 'https://www.xunta.gal/dog/Publicados/2001/20010302/Anuncio38DA_gl.html'
---
<p>A Lei 4/1988, do 26 de maio, da función pública de Galicia, establece no seu artigo 32.1º que as probas selectivas de funcionarios serán teóricas e prácticas e deberán adecuarse ós postos de traballo que se vaian ocupar.</p>
<p>Así mesmo, na alínea 3 do artigo 35 da Lei 4/1988 establece que: «Os programas das probas de selección e, se é o caso, dos cursos de formación deberán procurar especialmente que as materias esixidas se correspondan co desenvolvemento posterior das tarefas que se van cumprir».</p>
<p>De conformidade co dito precepto, esta consellería resolve aproba-los temarios que rexerán nos procesos selectivos para o ingreso nas diversas escalas dos corpos de Administración especial da Xunta de Galicia creados polo artigo 19 da Lei 4/1988, do 26 de maio, da función pública de Galicia, e que se publican como anexo a esta orde.</p>
<p>Santiago de Compostela, 12 de febreiro de 2001.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>
<p>Corpo facultativo de grao medio da Xunta</p>
<p>de Galicia (grupo B)</p>
<p>Parte común a tódalas escalas.</p>
<p>1. O concepto de constitución. A constitución como norma xurídica. A Constitución española de 1978, principios informadores. Estructura.</p>
<p>2. A Coroa: funcións constitucionais. As Cortes Xerais. O Congreso dos Deputados e o Senado. Composición e funcións. Aprobación das leis.</p>
<p>3. O Goberno. A súa composición e funcións. Relación entre o Goberno e as Cortes. A Administración do Estado. Órganos centrais. Órganos periféricos.</p>
<p>4. O Estatuto de autonomía de Galicia. Competencias da Comunidade Autónoma. A Xunta de Galicia e o seu presidente.</p>
<p>5. O Parlamento de Galicia. A Administración pública da Comunidade Autónoma. O Consello da Xunta. Organización e estructura das consellerías.</p>
<p>6. O persoal ó servicio da Administración da Comunidade Autónoma. Persoal funcionario e persoal laboral. Réxime xurídico da función pública galega.</p>
<p>7. As comunidades europeas: institucións comunitarias. A Acta Única Europea. Tratado da Unión Europea. Tratado de Amsterdam.</p>
<p>8. O procedemento administrativo: concepto e natureza. A Lei de réxime xurídico das administracións públicas e do procedemento administrativo común: ámbito de aplicación e principios informadores. O procedemento administrativo: iniciación, ordenación, instrucción e terminación. Os recursos administrativos: concepto e clases, requisitos xerais.</p>
<p>9. Os contratos administrativos: natureza, caracteres e clases. Elementos: suxeitos, obxecto, causa e forma. Formas de contratación. Contido e efectos dos contratos. Resolución, recisión e renuncia.</p>
<p>10. A xestión económico-financeira pública de Galicia. A facenda e o patrimonio da Comunidade Autónoma. Os orzamentos da Comunidade Autónoma. O control orzamentario. O Consello de Contas.</p>
<p>Temas específicos da especialidade de arquitectos técnicos.</p>
<p>1. Normas básicas da edificación (NBE) e normas tecnolóxicas da edificación (NTE): obrigatoriedade; normas básicas en vigor, contido; normas tecnolóxicas, clasificacións e especificacións.</p>
<p>2. Contratación de obras: lexislación vixente. Actuacións preparatorias: proxecto, supervisión e replanteo. Efectos do contrato de obras. Execución do contrato de obras. Recepción e liquidación das obras.</p>
<p>3. Prego de cláusulas administrativas xerais para a contratación das obras do Estado.</p>
<p>4. Accións na edificación. Normativa básica vixente: clasificación das accións; tipo de sobrecargas; clasificación dos terreos de cimentación.</p>
<p>5. Movementos de terras: replanteos; esteamentos e drenaxes; medidas de seguridade.</p>
<p>6. Cimentacións: replanteo, sistemas de cimentación, seguimento, control e inspección.</p>
<p>7. Formigóns: normativa; consideracións xerais; compoñentes básicos; execución; control de calidade; tipos de formigóns.</p>
<p>8. Estructura de aceiro: normativa; control da execucións; protección contra a corrosión e o lume.</p>
<p>9. Albanelería: fábrica de ladrillo, bloques e outros materiais; normativa; muros de carga; materiais e condicións de execución.</p>
<p>10. Cubertas: normativa; materiais de cubrición.</p>
<p>11. Carpintería de taller: normativa; materiais e tipos de carpintería; control de calidade e condicións de execución.</p>
<p>12. Revestimentos de chans: normativa; materiais e condicións de execución.</p>
<p>13. Revestimentos de paredes e teitos: normativa; materiais e condicións de execución.</p>
<p>14. Instalacións de electricidade: normativa, subministracións en baixa tensión; previsión de cargas; instalacións de enlace; esquemas; acometidas; protección; posta a terra.</p>
<p>15. Distribución de auga fría: normativa; esquemas de trazado da instalación e compoñentes dela.</p>
<p>16. Producción e distribución de auga quente sanitaria: normativa; clasificación dos sistemas de producción; esquemas e compoñentes da instalación.</p>
<p>17. Evacuación e saneamento: normativa; clasificación das redes de evacuación; esquemas e compoñentes.</p>
<p>18. Instalacións de calefacción e climatización: normativa; clasificación dos sistemas de calefacción; esquemas e compoñentes deles.</p>
<p>19. Instalacións de gases combustibles; normativa; clasificación dos gases combustibles; descrición da instalación.</p>
<p>20. Aparellos elevadores: normativa; xeneralidades; esquemas.</p>
<p>21. Instalacións de telecomunicacións: normativa; xeneralidades; esquemas.</p>
<p>22. Protección contra incendios nos edificios: normativa; instalacións de protección; condicións xerais de evacuación dos edificios.</p>
<p>23. Condicións térmicas nos edificios: normativa; proceso de cálculo do kg dos edificios; condensacións; control, recepción e ensaios de materiais illantes.</p>
<p>24. Condicións acústicas nos edificios: normativa; condicións esixibles ós elementos constructivos; control, recepción e ensaios de materiais. Lei e regulamento de protección contra a contaminación acústica.</p>
<p>25. Iluminación: iluminación interior; iluminación exterior; niveis de iluminación; tipo de lámpadas; magnitudes e unidades de medida.</p>
<p>26. Control de calidade: normativa técnica; control de calidade no proceso constructivo (control de materiais e de execución da obra).</p>
<p>27. Organización de obra: planning de traballos; tipos e importancia; PERT, GANTT.</p>
<p>28. Seguridade e saúde nas obras de construcción: normativa; estudio e plan de seguridade e saúde.</p>
<p>29. Medición e valoración: criterios de medición das unidades de obra; prezos unitarios, auxiliares e descompostos. Valoración de obras en execución e rematadas. Orzamento de execución material e de contrata.</p>
<p>30. Accesibilidade e supresión de barreiras arquitectónicas na Comunidade Autónoma de Galicia: normativa.</p>
<p>31. Lei de ordenación da edificación.</p>
<p>32. Principios xerais do urbanismo: os plans e as súas determinacións básicas. As licencias urbanísticas. A inspección urbanística. Inspección de construccións e levantamento de actas e informes.</p>
<p>Proposta de modificación. Temas específicos da especialidade de enxeñeiro técnico topógrafo.</p>
<p>1. Teoría de erros: clasificación de erros, sistemáticos e accidentais. Medidas directas: concepto de media; a media aritmética e as súas propiedades; concepto de precisión e exactitude. O límite de percepción visual e a escala. Tipos de erros.</p>
<p>2. Medidas indirectas: observacións indirectas relacionadas e non relacionadas por ecuacións lineais. Curva de distribución de erros: relación entre erros definidos; composición ou transmisión de erros: media ponderada (peso).</p>
<p>3. Compensación por mínimos cadrados: ecuacións de condición e de relacións de observación.</p>
<p>4. Instrumentos topográficos: fundamentos da medición óptica de ángulos; fundamento dos distanciómetros electrónicos por ondas. GPS: tipos máis usuais no mercado; antenas; constelacións; métodos usuais de traballo con GPS de dobre frecuencia.</p>
<p>5. Comprobación e corrección de erros dos instrumentos topográficos. Erros sistemáticos dos instrumentos topográficos.</p>
<p>6. Niveis de liña automáticos: descrición, comprobación e correccións; causas de erros nos niveis.</p>
<p>7. Nivelación trigonométrica ou por pendentes. Nivelación xeométrica; métodos do punto medio e punto extremo: cálculo do erro de peche, tolerancia e compensación; cálculo do erro quilométrico; nivel máis axeitado para cada traballo.</p>
<p>8. Radiación; método de radiación; radiación gráfica e numérica; elipses de tolerancia e comparación entre a radiación gráfica e a numérica.</p>
<p>9. Itinerarios; método itinerario ou poligonal; diversos tipos de itinerario; influencia dos erros angulares nos itinerarios; erro lineal; erro total.</p>
<p>10. Acimutes nos itinerarios; cálculo de acimutes; referencia de acimutes á orixe; tolerancia e compensación do erro acimutal; determinación do erro acimutal previo ó cálculo de acimutes; tolerancias e compensación dos erros de peche en coordenadas; elipse de tolerancia dun itinerario.</p>
<p>11. Interseccións; intersección directa; erro máximo e lonxitudes máximas das visuais; intersección inversa; erro máximo da intersección inversa; selección das mellores interseccións.</p>
<p>12. Redes dos levantamentos topográficos; anteproxecto e proxecto dunha rede principal; sinais permanentes nos vértices dunha rede principal; métodos e instrumentos máis usuais na observación dunha rede principal.</p>
<p>13. Rede topográfica intermedia, a súa finalidade e métodos máis usuais; traballos de gabinete; compensación conxunta de redes. Rede de detalle ou recheo, a súa finalidade, métodos de traballo; rexistros, esbozo e toponimia; traballos de gabinete.</p>
<p>14. Orzamentos e organización dos traballos de levantamento topográfico; dificultades do cálculo do orzamento en Galicia; traballos e rendementos nas diversas redes; orzamentos e organización dos traballos de campo e gabinete.</p>
<p>15. Fundamentos da fotogrametría; puntos de control; aerotriangulación e aeropoligonación; orientación interna e externa; restitución.</p>
<p>16. Cámaras métricas; peculiaridades, descrición e calibración das cámaras aéreas; toma de fotogramas e proxecto dun voo fotogramétrico; restitución dixital.</p>
<p>17. Definición e obxectivos da teledetección; ecuacións de Maxwell; propagación das ondas electromagnéticas na atmosfera; espectro electromagnético subdivisión da rexión óptica, cualidades topográficas das ondas RADAR; orixe da radiación electromagnética e a súa interacción coa materia; principais termos radiométricos; relación entre reflectancia, transmitancia e absorbencia.</p>
<p>18. Interacción da radiación electromagnética coa atmosfera; constituíntes atmosféricos; dispersión atmosférica; absorción atmosférica molecular; transferencia da radiación na atmosfera; correccións atmosféricas.</p>
<p>19. Características espectrais dos solos; propiedades físicas; influencia da constitución e do estado superficial do solo na reflectancia.</p>
<p>20. Características espectrais da vexetación; influencia das compoñentes da cuberta vexetal; reflectancia da cuberta vexetal; influencia do sol e doutros factores; índice de vexetación.</p>
<p>21. Realce de imaxes; principais filtros espaciais, transformación a compoñentes principais; clasificación de imaxes con adestramento supervisado e non supervisado; erros na clasificación.</p>
<p>22. Orixe dos sismos; tipo de ondas sísmicas e as súa propagación; fundamentos dos sismógrafos; sismogramas; determinación da magnitude e das coordenadas focais dun terremoto; perfís sísmicos.</p>
<p>23. Trazados de obras lineais; sección tipo; curvas de transición (clotoide); acordo vertical (parábola); o peralte e a súa transición; sobreanchos; cálculo de volumes de movementos de terras e firmes; bases de replanteo, nivelación de firmes.</p>
<p>24. Control da calidade xeométrica dunha obra; control xeométrico de movementos de terras; control xeométrico de estructuras; control xeométrico de trazado e afirmado; fases nas que se deben realizar os controis.</p>
<p>25. Transformación de Heltmert; aplicación para un control métrico dun levantamento topográfico parcelario de gran extensión superficial.</p>
<p>26. Proxecto de execución dun levantamento topográfico parcelario na Galicia rural con voo fotogramétrico a escala 1:1.000; fases do traballo; métodos que hai que empregar; calidades; estructura dos datos gráficos nun programa de CAD e bases de datos numéricas e alfanuméricas; rendementos dos traballos de campo e de gabinete; observacións e comentarios.</p>
<p>27. Figura da Terra; xeoide e elipsoide; ecuación e puntos Laplace; liñas xeodésicas; reducción dunha base medida directamente ó elipsoide; corrección de acimut por altitude ó punto visado.</p>
<p>28. Proxeccións cartográficas; sistemas gnomónica, estereográfica e ortográfica; a proxección UTM.</p>
<p>29. Cartografía; o mapa como sistema de comunicación; signos convencionais; a cor en cartografía; toponimia en Galicia; normas xerais sobre topónimos; xeralización; mapas temáticos; tratamentos dos datos que hai que representar.</p>
<p>30. Cartografía asistida por ordenador; bases cartográficas dixitais.</p>
<p>31. Sistemas de información xeográfica como almacenamento dos datos dun territorio; SIX vectorial e ráster; estructura dos SIX; bases de datos; topoloxía; introducción de datos nun SIX vectorial e presentación de resultados.</p>
<p>Temas específicos da escala de axentes de extensión pesqueira.</p>
<p>1. Competencias da Comunidade Autónoma en materia de pesca, marisqueo e acuicultura. A Consellería de Pesca, Marisqueo e Acuicultura. O servicio de extensión.</p>
<p>2. O sector pesqueiro en Galicia. Consideracións dos distintos subsectores. Poboación activa no sector da pesca. Producción final pesqueira: importancia e composición. Evolución e perspectivas.</p>
<p>3. O sector pesqueiro en Galicia: importancia no contexto español e na CE. Evolución e perspectivas. A política pesqueira comunitaria. Axudas comunitarias ó sector.</p>
<p>4. Aproveitamento dos recursos pesqueiros en Galicia. A flota pesqueira de baixura. Modalidades. Especies. Artes e aparellos. Regulamentación.</p>
<p>5. O marisqueo en Galicia: historia e evolución. Características sociais e económicas. As artes de marisqueo e a súa regulamentación.</p>
<p>6. A acuicultura en Galicia. Importancia económica e social. Principais especies cultivadas. Sistemas. Evolución e perspectivas.</p>
<p>7. Industrias pesqueiras: tipos. Importancia e distribución en Galicia. Infraestructura do sector. Producción. Evolución e perspectivas.</p>
<p>8. A investigación pesqueira en Galicia. Liñas principais de actuación. Ensinanzas náutico-pesqueiras: titulacións menores. Carnés de acreditación en técnicas de cultivos mariños.</p>
<p>9. As confrarías de pescadores. Evolución histórica. Estructura e funcións. A Lei de confrarías de 1993. Outras asociacións no ámbito pesqueiro e marisqueiro de Galicia: cooperativas do mar e organizacións de productores.</p>
<p>10. A Lei de pesca 6/1993. Lexislación complementaria.</p>
<p>11. A Lei 6/1991, de infraccións en materia de protección de recursos marítimo-pesqueiros.</p>
<p>12. O medio mariño: características físicas e químicas da auga do mar.</p>
<p>13. A producción primaria: factores limitantes. Redes tróficas.</p>
<p>14. O plancto: o seu papel nos ecosistemas mariños. Distribución especial. Distribución temporal: ciclo anual do fitoplancto.</p>
<p>15. Dinámica mariña. Ondas, correntes e mareas. Topografía, batimetría e xeoloxía submarinas. Os afloramentos.</p>
<p>16. Características xeográficas das rías galegas. A súa dinámica mariña: circulación estuárica e producción.</p>
<p>17. O marisqueo: concepto do marisco. Especies principais: moluscos, crustáceos e equinodermos. Características biolóxicas.</p>
<p>18. Explotación racional dos recursos marisqueiros: técnicas de cultivo extensivo. Labores de semicultivo.</p>
<p>19. Ordenación dos recursos pesqueiros e marisqueiros: os plans de pesca. Permisos de explotación. Lexislación.</p>
<p>20. Cultivo de moluscos bivalvos en Galicia. Especies principais. Metodoloxía e instalacións.</p>
<p>21. O cultivo do mexillón en Galicia. Técnicas de cultivo. Distribución por rías. Importancia e evolución.</p>
<p>22. As mareas vermellas: descrición do fenómeno. Metodoloxía e control. Control de calidade da auga para cultivo de moluscos. Clasificación das zonas de producción</p>
<p>23. Transformación e comercialización dos productos marisqueiros. Control sanitario dos moluscos bivalvos. Depuración.</p>
<p>24. A piscicultura. Cultivos auxiliares: fitoplancto e zooplancto. O cultivo de peixes en Galicia, especies principais e producción.</p>
<p>25. As algas macrofitas de interese industrial en España. Aplicacións das algas e dos seus derivados. Cultivo de algas. A recolección: regulamentación.</p>
<p>26. A conservación do medio e dos recursos mariños. A contaminación mariña. Diferentes fontes de contaminación.</p>
<p>27. O coñecemento da realidade. Tipos de coñecemento e teorías explicativas. Análise do comportamento. Rol e status.</p>
<p>28. Cultura e cambio de actitude. Dinámica de grupos. A integración no medio do axente de extensión. O axente de extensión como axente de cambio. O papel de líder.</p>
<p>29. O proceso da comunicación oral e escrita aplicado ós métodos de masas. Factores psicolóxicos. Factores sociais. As barreiras: no emisor, na mensaxe, no receptor. Condicionamentos psico e sociolingüísticos.</p>
<p>30. Recursos didácticos audiovisuais: o vídeo, a proxección fixa, o encerado eléctrico, o franelograma.</p>
<p>Parte xeral común a tódalas escalas (grupo C)</p>
<p>1. A Constitución española de 1978: estructura e contido. A Coroa. Funcións constitucionais do Rei. O Tribunal Constitucional</p>
<p>2. As Cortes Xerais: composición, atribucións e funcionamento.</p>
<p>3. O Goberno: composición e funcións. O presidente do Goberno. Os ministros.</p>
<p>4. A Comunidade Autónoma de Galicia. O Estatuto de autonomía. As competencias da Comunidade. O parlamento. A Xunta de Galicia e o seu presidente. A Administración autonómica. Organización e estructura das consellerías.</p>
<p>5. O procedemento administrativo como garantía. A Lei de réxime xurídico das administracións públi</p>
<p>cas e do procedemento administrativo común: contido e ámbito de aplicación. Idea xeral da iniciación, ordenación, instrucción e terminación do procedemento administrativo. Os recursos administrativos: concepto e clases.</p>
<p>6. Os contratos administrativos: concepto e clases. Estudio dos elementos. O seu cumprimento. Alteracións contractuais. Incumprimento dos contratos administrativos.</p>
<p>7. O persoal ó servicio da Administración da Comunidade Autónoma. Persoal funcionario e persoal laboral. Réxime xurídico da función pública galega.</p>
<p>Temas específicos da escala de titulados náutico-pesqueiros de vixilancia pesqueira. Especialidade de mariñeiros especializados. Clase Mecamares.</p>
<p>1. Motores diesel: descrición dos elementos constitutivos.</p>
<p>2. Motores diesel: principio de funcionamento. Ciclos de funcionamento nos distintos motores (4 e 2 tempos).</p>
<p>3. Instalación dos motores. Propulsores a bordo: características. Reductor/Inversor. Bucina e hélices.</p>
<p>4. Sistemas de arranque nos motores diesel: arrancada por inercia. Arrancada electrónica. Cambios de marcha, mecánicos: inversor de dobre cono. Preparación para a arrancada do motor: fallos e causas.</p>
<p>5. Combustión: elementos que interveñen na combustión.</p>
<p>6. Combustibles: xeneralidades. Combustibles utilizados nos motores de combustión interna: características principais dos combustibles.</p>
<p>7. Lubricación: xeneralidades. Lubricantes utilizados nos motores de combustión interna. Coidados prestados ós lubricantes.</p>
<p>8. Potencias dos motores: consumo por CV/hora. Variación coa potencia desenvolvida. Cálculo do combustible necesario para unha travesía.</p>
<p>9. Instalación propulsora dun buque de pesca: circuítos de combustible, lubricación e refrixeración: elementos.</p>
<p>10. Motores de explosión: principios de funcionamento. Ciclo de traballo dun motor de explosión de catro tempos. Descrición dos elementos fixos móbiles que constitúen un motor diesel de catro tempos.</p>
<p>11. Motores de explosión: acendido eléctrico por batería e delco. Conservación: carburador elemental. Inxección do combustible. Idea xeral do funcionamento dunha bomba de combustible.</p>
<p>12. Revisións e coidados durante a marcha, manobras e cambios de réxime: importancia das instruccións do constructor: información e rexistro. Funcionamento de emerxencia.</p>
<p>13. Revisións e coidados durante a marcha, manobras e cambios de réxime: anomalías de funcionamento: causas. Precaucións na parada do motor. Preparación para unha parada prolongada.</p>
<p>14. Baterías: principios de funcionamento. Capacidade de carga e descarga. Mantemento dun grupo de baterías. Verificación do electrólito. Limpeza de bornes.</p>
<p>15. Xeradores de corrente eléctrica a bordo: dínamos e alternadores: descrición e características.</p>
<p>16. Motores eléctricos: construcción. Principios de funcionamento. Normas xerais de conservación. Partes de revisións periódicas. Funcionamento defectuoso.</p>
<p>17. Motores e bombas hidráulicas: estructuras dunha instalación hidráulica. Compoñentes básicos e características principais dunha instalación hidráulica. Mantemento dunha instalación hidráulica e posibles causas de anomalías.</p>
<p>18. Sistemas auxiliares e de goberno: sistemas de goberno e de achique. Funcionamento e instalación. Haladores de pesca e poleas motrices: tipos, manexo e funcionamento.</p>
<p>19. Contaminación: medidas de prevención no mar. Contaminación do combustible por auga: medidas que se deben tomar.</p>
<p>20. Seguridade a bordo: achiques e baldeos. Aprovisionamento de combustibles e aceites: precaucións e medidas. Incendios. Contraincendios. Medidas de prevención na cámara de máquinas. Primeiros auxilios. Dispositivos de seguridade a bordo. Supervivencia no mar. Normativa autonómica.</p>

