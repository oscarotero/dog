---
date: '2001-03-02'
id: 38D2
page: 2
number: 44
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Resolución do 5 de febreiro de 2001, da Delegación Provincial de Ourense, pola
  que se substitúe un vocal do Consello Provincial de Servicios Sociais de
  Ourense.
range: Resolución
url: 'https://www.xunta.gal/dog/Publicados/2001/20010302/Anuncio38D2_gl.html'
---
<p>O punto 1º do artigo 5 do Decreto 336/1994, do 27 de outubro, polo que se desenvolve a Lei 4/1993, do 14 de abril, de servicios sociais, no relativo ós consellos de servicios sociais, establece que a duración do mandato dos vocais representativos será de catro anos, sen prexuízo da súa reelección e da posibilidade de substitución dos titulares e dos suplentes durante o dito período, por proposta da institución, asociación ou entidade.</p>
<p>Así mesmo, o artigo 15 establece que os consellos provinciais teñen iguais funcións e funcionamento que o Consello Galego de Servicios Sociais e, en concordancia co punto 3º do artigo 5, establece que os vocais do Consello Galego de Servicios Sociais serán nomeados polo presidente do consello e o nomeamento deberá publicarse no Diario Oficial de Galicia.</p>
<p>Por resolución do 14 de de agosto de 2000, da Delegación Provincial de Ourense, noméanse os vocais titulares e suplentes do Consello Provincial de Servicios Sociais de Ourense.</p>
<p>Recibiuse comunicación da Confederación Empresarial de Ourense con data do 23 de xaneiro de 2001, de acordo co punto 4º do artigo 5 do mencionado Decreto 336/1994, do 27 de outubro, na que se propón a substitución dun dos seus representantes titulares.</p>
<p>Por todo o anterior, en aplicación do disposto no artigo 5 e concordantes do Decreto 336/1994, do 27 de outubro, por proposta da Confederación Empresarial de Ourense</p>
<p>RESOLVO:</p>
<p>Substituír a Julia Leal Sánchez e nomear no seu posto de vocal titular a Mª Pilar Gil Carballo en representación da Confederación Empresarial de Ourense.</p>
<p>Contra esta resolución, que pon fin á vía administrativa, de acordo co artigo 109 da Lei 30/1992, do 26 de novembro, do réxime xurídico das administracións públicas e o procedemento administrativo común, poderá interporse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, segundo o disposto no artigo 10 da Lei 29/1988, do 13 de xullo, reguladora da xurisdicción contencioso-administrativa e no artigo 74 da Lei 6/1985, do 1 de xullo, do poder xudicial, no prazo de dous meses desde o día seguinte ó da súa publica-</p>
<p>ción, de conformidade co artigo 46 da referida Lei 29/1988.</p>
<p>Ourense 5 de febreiro de 2001.</p>
<p>Armando González López</p>
<p>Delegado provincial de Ourense</p>

