---
date: '2001-03-02'
id: 392A
page: 2
number: 44
agency: CONSELLERÍA DE MEDIO AMBIENTE
section: VI. ANUNCIOS
title: >-
  Cédula do 29 de xaneiro de 2001, da Delegación Provincial de Pontevedra, de
  notificación da proposta de resolución formulada polo instructor do expediente
  85.1/1999, por presunta infracción da lexislación de costas.
range: Cédula
url: 'https://www.xunta.gal/dog/Publicados/2001/20010302/Anuncio392A_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, e da Lei 4/1999, que modifica parcialmente a citada Lei 30/1992, notifícaselle á persoa que se relaciona no anexo, na súa condición de interesado, a proposta de resolución que formula o instructor, polos feitos sinalados, presumiblemente constitutivos dunha infracción a Lei 22/1988, do 28 de xullo, de costas (no sucesivo LC), e do seu regulamento (en diante RC).</p>
<p>O que se lle comunica ó interesado, de conformidade cos artigos 19.1º do R.D. 1398/1993 e 194.10º do Regulamento de costas, para que no prazo de quince (15) días, a partir da publicación deste anuncio no Diario Oficial de Galicia, poida obte-las copias dos documentos que constan no expediente que estime oportunos e formula-las alegacións e presenta-los documentos que crea pertinentes, perante o instructor do procedemento.</p>
<p>Pontevedra, 29 de xaneiro de 2001.</p>
<p>José Luis Díez Yáñez</p>
<p>Delegado provincial de Pontevedra</p>
<p>ANEXO</p>
<p>Expediente número: 85.1/1999.</p>
<p>Interesados: José Luis Pérez Rodríguez e Mª Pilar Outeiriño Aguiar.</p>
<p>Condición: propietarios actuais.</p>
<p>Último enderezo coñecido: r/ Mestre Monte, nº 6, 3º D, Vigo.</p>
<p>Data da proposta: 23-11-2000.</p>
<p>Feitos: instalación dunha casa prefabricada e peche de parcela.</p>
<p>Lugar: As Aceñas.</p>
<p>Concello: A Illa de Arousa.</p>
<p>Proposta: en aplicación dos artigos 95.1º e 97.1º da LC e artigos 179.1º e 180 b) do RC, proponse a imposición a José Pérez Fernández, na súa condición de promotor, dunha multa de seiscentas dezanove mil setecentas dez pesetas (619.710 pesetas), que deberá aboar ingresando na conta nº 2091-0388-90-3110001181 da oficina de Caixa Galicia en Pontevedra, a citada cantidade, desde que sexa definitiva en vía administrativa a resolución que recaia e que se lle ordene volve-los terreos nos que se executou a obra obxecto deste expediente ó seu primitivo estado, debendo realizalo no prazo dun mes, desde que sexa definitiva en vía administrativa a resolución que sobre o particular recaia. Transcorrido o prazo sen que se cumprise o ordenado, imporáselle unha multa coercitiva por importe de sesenta e unha mil novecentas setenta e unha pesetas mensuais (61.971 pesetas) ata a súa total execución,</p>
<p>procedéndose á súa execución subsidiaria por conta do infractor e á súa custa, no caso de que este non o leve a cabo.</p>

