---
date: '2001-11-19'
id: 11F72
page: 14
number: 223
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 24 de setembro de 2001, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da corrección de erros do convenio colectivo da empresa Peugeot
  Citroën Automóviles España, S.A.
range: Resolución
url: 'https://www.xunta.gal/dog/Publicados/2001/20011119/Anuncio11F72_gl.html'
---
<p>Visto o escrito da empresa Peugeot Citroën Automóviles España, S.A., que tivo entrada nesta delegación provincial o día 24 de setembro de 2001, no que manifestan que houbo un erro na resolución pola que se acordaba a inscrición, depósito e publicación do convenio colectivo do seu centro de traballo en Vigo (publicado no DOG nº 106, do 1-6-2001), concretado na manifestación de que pola parte social o dito convenio foi subscrito polo comité de empresa e as centrais sindicais, cando debería dicir polos sindicatos, Sindicato Independente de Traballadores en Citroën en Pontevedra (SITC), Unión Xeral de Traballadores (UGT), e Confederación Intersindical Galega (CIG), tal como aparece reflectido no artigo 1 do seu texto.</p>
<p>Que ó abeiro do disposto no artigo 105.2º da Lei 30/1992, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), as administracións públicas poderán, así mesmo, rectificar en calquera momento, de oficio ou por instancia dos interesados, os erros materiais, de feito</p>
<p>ou aritméticos existentes nos seus actos, esta delegación provincial</p>
<p>ACORDA:</p>
<p>Primeiro.-Rectifica-lo erro material producido na resolución desta delegación provincial do 23 de abril de 2001, pola que se acorda a inscrición, depósito e publicación do devandito convenio, na forma explicitada.</p>
<p>Segundo.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Terceiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Cuarto.-Dispoñe-la súa publicación no Diario Oficial de Galicia.</p>
<p>Vigo, 24 de setembro de 2001.</p>
<p>Antonio Coello Bufill</p>
<p>Delegado provincial de Pontevedra</p>

