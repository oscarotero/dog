---
date: '2001-11-19'
id: 11FFE
page: 14
number: 223
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 16 de outubro de 2001, da Área Provincial de Pontevedra, pola que se
  notifica resolución de contrato por renuncia de Revertina Giráldez Paredes.
range: Cédula
url: 'https://www.xunta.gal/dog/Publicados/2001/20011119/Anuncio11FFE_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificado por Lei 4/1999, do 13 de xaneiro, notifícaselle ós herdeiros de Revertina Giráldez Paredes, resolución de contrato, dictada polo delegado provincial da Consellería de Política Territorial, Obras Públicas e Vivenda, con data</p>
<p>do 3 de outubro de 2001, ó abeiro do disposto no Decreto 70/1997, do 14 de marzo, de estructura orgánica do IGVS (modificado polo Decreto 258/1999, do 17 de setembro), que literalmente dí:</p>
<p>«Vistas as actuacións practicadas en relación coa adxudicataria, en réxime de compravenda, dona Revertina Giráldez Paredes, tendo en conta os seguintes</p>
<p>Feitos.</p>
<p>1º Que segundo carta de adxudicación do día 21 de novembro de 1985, a Comisión Provincial de Vivenda adxudicoulle, en réxime de compravenda, a Revertina Giráldez Paredes, a vivenda de promoción pública, situada no polígono de Torneiros, 3ª fase, bloque 23, portal 2, piso 1º B, no concello do Porriño, do expediente PO-83/490, conta 88.</p>
<p>2º Con data do 23-6-1998, presentouse nesta área provincial, a nome de Antonio Crespo Pereira, solicitude de regularización de ocupantes, ó abeiro do Decreto 123/98, do 16 de abril.</p>
<p>3º Con data do día 16 de maio de 1986, Revertina Giráldez Paredes presentou a súa renuncia á devandita vivenda, por motivos de saúde.</p>
<p>Fundamentos de dereito.</p>
<p>1. É competente para resolve-lo presente procedemento o delegado provincial da Consellería de Política Territorial, Obras Públicas e Vivenda, en virtude do disposto no Decreto 70/1997, do 14 de marzo, de estructura orgnánica do IGVS (modificado por Decreto 258/1999, do 17 de setembro).</p>
<p>2. Os feitos expostos constitúen causa legal suficiente para a resolución, por extinción do contrato de compravenda, de acordo co artigo 16 da Lei 29/1994, do 24 de novembro, de arrendamentos urbanos e o artigo 59 do Decreto 4104/1964, polo que se aproba o texto refundido da Lei de arrendamentos urbanos.</p>
<p>3. Na tramitación deste expediente observáronse as normas vixentes contidas no Decreto 2114/1968, do 24 de xullo, polo que se aproba o Regulamento de vivendas de protección oficial e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vistos os preceptos legais citados e demais de xeral e pertinente aplicación, esta delegación provincial</p>
<p>RESOLVE:</p>
<p>Declara-la extinción do contrato de compravenda, por renuncia da súa titular, sen prexuízo da liquidación que proceda, coa recuperación da posesión da vivenda.</p>
<p>Contra a presente resolución, que non é definitiva en vía administrativa, poderá interpoñer recurso de alzada ante o conselleiro de Política Territorial, Obras Públicas e Vivenda, no prazo dun mes, de conformidade co previsto no artigo 114 da Lei</p>
<p>30/1992, do 26 de novembro e modificacións introducidas pola Lei 4/1999, do 13 de xaneiro, de réxime xurídico das administracións públicas e do procedemento administrativo común.</p>
<p>Pontevedra, 3 de outubro de 2001. José Manuel Iglesias Carrera. Delegado provincial de Pontevedra.».</p>
<p>Expido, asino e sello esta cédula en Pontevedra o 16 de outubro de 2001.</p>
<p>Andrés Iglesias López</p>
<p>Xefe de Área Provincial de Pontevedra</p>
<p>ANEXO</p>
<p>Expediente administrativo: PO-83/490.</p>
<p>Nome: Revertina Giráldez Paredes.</p>
<p>Enderezo: Torneiros, 3ª fase, bloque 23, portal 2, piso 1º B.</p>
<p>Concello: O Porriño.</p>

