---
date: '2001-12-18'
id: 142BA
page: 16
number: 243
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Decreto 309/2001, do 17 de decembro, polo que se determinan os centros
  directivos dependentes da Presidencia da Xunta de Galicia.
range: Decreto
url: 'https://www.xunta.gal/dog/Publicados/2001/20011218/Anuncio142BA_gl.html'
---
<p>Tendo en conta o tempo transcorrido desde a entrada en vigor do Decreto 261/1994, do 29 de xullo, os criterios de eficacia, economía e organización antes aludidos, requiriron a modificación das estructuras dalgúns dos órganos xa existentes e a incor</p>
<p>poración doutros de nova creación, o que fai necesaria unha reestructuración normativa que permita o coñecemento de tódos e cada un dos centros directivos dependentes da Presidencia da Xunta de Galicia co manexo dunha única norma.</p>
<p>Por outra banda, a adaptación ás novas circunstancias que derivan do funcionamento dos órganos xa existentes, esixe a creación dun novo centro directivo, o Departamento de Protocolo e Relacións Públicas, así como do Gabinete de Apoio, o titular do cal terá rango de director xeral, e que contribuirán, cada un no ámbito para o que son creados, a un mellor cumprimento dos obxectivos que se pretendan acadar desde a Presidencia da Xunta de Galicia. O primeiro deles como unidade capaz de levar a cabo os labores de xestión necesarias para unha correcta actuación institucional protocolaria e representativa na crecente actividade interna e externa da nosa comunidade autónoma, e a segunda delas como órgano de apoio directo ó presidente.</p>
<p>Na súa virtude, segundo o disposto no artigo 4 da Lei de Galicia 1/1983, do 22 de febreiro, reguladora da Xunta e do seu presidente, modificada pola Lei de Galicia 11/1988, do 20 de outubro, e tendo en conta os criterios de economía e eficacia que deben inspira-la actuación e organización administrativa e as áreas de competencias que, pola súa importancia e natureza, convén que queden adscritas á Presidencia da Xunta de Galicia, por proposta do conselleiro da Presidencia, Relacións Institucionais e Administración Pública e logo de deliberación do Consello da Xunta de Galicia, na súa reunión do día dezasete de decembro de dous mil un,</p>
<p>DISPOÑO:</p>
<p>Artigo único.-Dependerán funcionalmente da Presidencia da Xunta de Galicia e organicamente da Consellería da Presidencia, Relacións Institucionais e Administración Pública os seguintes órganos superiores:</p>
<p>1. Secretaría Xeral da Presidencia, á que estarán adscritos os seguintes órganos:</p>
<p>1.1. Departamento de Protocolo e Relacións Públicas, con nivel de dirección xeral.</p>
<p>1.2. Gabinete de Apoio, o titular do cal terá rango de director xeral.</p>
<p>2. Asesoría Xurídica Xeral da Xunta de Galicia.</p>
<p>3. Secretaría Xeral para o Deporte.</p>
<p>4. Secretaría Xeral de Relacións coa Unión Europea e Acción Exterior.</p>
<p>5. Secretaría Xeral de Planificación e Desenvolvemento Comarcal.</p>
<p>6. Secretaría Xeral de Investigación e Desenvolvemento.</p>
<p>7. Secretaría Xeral para as Relacións cos Medios Informativos.</p>
<p>Disposición derrogatoria</p>
<p>Quedan derrogadas cantas disposicións de igual ou inferior categoría se opoñan ó disposto neste decreto.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, dezasete de decembro de dous mil un.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

