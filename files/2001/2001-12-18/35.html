---
date: '2001-12-18'
id: '14352'
page: 16
number: 243
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 14 de novembro de 2001 pola que se lle outorga a Dolores Otero
  Chouza, S.L. permiso de actividade para a posta en funcionamento dun
  establecemento auxiliar de cultivos mariños en Santiago de Compostela (A
  Coruña).
range: Resolución
url: 'https://www.xunta.gal/dog/Publicados/2001/20011218/Anuncio14352_gl.html'
---
<p>Examinado o expediente instruído para efectos de outorgamento do permiso de actividade para a explotación dunha estación depuradora, centro de expedición e cetaria, apreciáronse os seguintes</p>
<p>A) Feitos:</p>
<p>Primeiro.-Mediante escrito do 19 de setembro de 2000, Dolores Otero Chouza (DNI 33031653-L), en representación de Dolores Otero Chouza, S.L. (CIF: B15292303), solicitou permiso de actividade para a explotación dunha estación depuradora, centro de expedición e cetaria, na rúa República de El Salvador, 34, Santiago de Compostela (A Coruña).</p>
<p>Segundo.-A interesada achegou a documentación requirida para a tramitación deste tipo de establecementos.</p>
<p>Terceiro.-No expediente consta a seguinte documentación, referida ó resultado da información pública e oficial:</p>
<p>-Anuncio de información pública, publicado no Diario Oficial de Galicia.</p>
<p>-Informe técnico biolóxico.</p>
<p>-Informe urbanístico, do Concello de Santiago de Compostela.</p>
<p>-Informe xurídico do Servicio Técnico-Xurídico.</p>
<p>B) Fundamentos de dereito:</p>
<p>Este órgano é competente para resolve-lo expediente, de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo de 2000 (DOG do 5 de abril), pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre.</p>
<p>Examinadas as disposicións citadas, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgarlle a Dolores Otero Chouza, S.L. co CIF nº B15292303, permiso de actividade para a posta en funcionamento e explotación do establecemento auxiliar de cultivos mariños que se indica a continuación:</p>
<p>-Nome: Dolores Otero Chouza, S.L.-Tipo: estación depuradora.-Actividade: eliminación de xermes patóxenos.-Especies: moluscos.-Tipo: centro de expedición.-Actividade: clasificación e envasado.-Especies: moluscos.-Tipo: cetaria.-Actividade: mantemento de crustáceos vivos.-Especies: lumbrigante (Homarus gammarus); lagosta (Palinurus elephas); boi (Cancer pagurus); centola (Maja squinado); nécora (Necora púber) e camarón (Palaemon serratus).-Situación: r/ República de El Salvador nº 34-Santiago de Compostela (A Coruña).-Características das instalacións:</p>
<p>Naves: nº: 1.</p>
<p>Superficie:</p>
<p>Dominio privado: 748 m.</p>
<p>Dominio público: non ocupa.-Estación depuradora:</p>
<p>Piscinas nº: 2.</p>
<p>Superficie total: 7,20 m.-Centro de expedición:</p>
<p>Local nº: 1.</p>
<p>Superficie total: 55,60 m.-Cetaria:</p>
<p>Piscinas nº: 9.</p>
<p>Superficie total: 35,60 m.</p>
<p>Baixo as seguintes condicións:</p>
<p>Primeira.-O permiso de actividade outórgase por un prazo de dez (10) anos, que se contarán a partir do día seguinte ó da publicación da resolución no Diario Oficial de Galicia. Poderá prorrogarse por períodos máximos doutros dez anos, logo de petición do interesado dentro dos 60 días anteriores ó vencemento da súa vixencia.</p>
<p>Segunda.-As obras e instalacións que poderán dar comezo no momento no que o titular dispoña das autorizacións preceptivas dos distintos organismos competentes na materia, levaranse a cabo conforme o proxecto de: reforma-ampliación de instalación existentes da cetaria de crustáceos, situada na r/ República de El Salvador, nº 31 de Santiago de Compostela, subscrito en xaneiro de 2000 polo enxeñeiro técnico industrial Manuel López García, e deberán quedar totalmente rematadas no prazo de 12 meses, contado desde a día seguinte ó da publicación da presente resolución.</p>
<p>Terceira.-A execución das obras e instalacións e o inicio da actividade realizaranse de acordo co disposto nos artigos 5 e 6 da devandita Orde do 27 de marzo de 2000.</p>
<p>Cuarta.-O establecemento non poderá destinarse a usos distintos dos autorizados. Baixo ningún concepto se poderán modifica-las instalacións sen permiso expreso desta consellería.</p>
<p>Quinta.-Os permisos de actividade ós que se refire esta resolución extinguiranse polo incumprimento dalgunha das condicións dela; nos casos previstos no artigo 72, da Lei 6/1993, de pesca de Galicia, e no Decreto 193/1997, do 5 de xuño, ou polo remate do contrato de arrendamento dos locais onde se instala o establecemento.</p>
<p>Sexta.-O outorgamento deste permiso de actividade non exime o seu titular da obtención das licencias, permisos e autorizacións legalmente procedentes.</p>
<p>Sétima.-O titular xustificará o pagamento á Facenda Pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó acto do dito imposto, feita pola Delegación de Facenda ou oficina liquidadora correspondente.</p>
<p>Contra esta resolución, que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contenciosa-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 14 de noviembre de 2001.</p>
<p>Enrique César López Veiga</p>
<p>Conselleiro de Pesca, Marisqueo e Acuicultura</p>

