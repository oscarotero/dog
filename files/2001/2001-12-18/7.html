---
date: '2001-12-18'
id: 142D2
page: 16
number: 243
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: II. AUTORIDADES E PERSOAL
title: >-
  Orde do 14 de decembro de 2001 pola que se dispón o nomeamento do presidente
  do Consello Regulador Provisional da denominación específica Mel de Galicia.
range: Orde
url: 'https://www.xunta.gal/dog/Publicados/2001/20011218/Anuncio142D2_gl.html'
---
<p>A Orde do 1 de outubro de 1997 desta consellería recoñece a denominación específica Mel de Galicia para os meles producidos e envasados en Galicia no xeito e condicións que determine o seu regulamento particular, e nomea o seu consello regulador provisional.</p>
<p>A Orde do 22 de xaneiro de 1999, da Consellería de Agricultura, Gandería e Política Agroalimentaria, modificou a composición deste consello regulador; na actualidade atópase vacante o cargo de presidente.</p>
<p>A competencia para efectuar nomeamentos e cesamentos dos presidentes dos consellos reguladores das denominacións de orixe e específicas correspóndelle, de conformidade co artigo 89 e concordantes da Lei 25/1970, do 2 de decembro, ó conselleiro de Agricultura, Gandería e Política Agroalimentaria, unha vez asumidas as funcións na materia, de acordo coa competencia recollida no artigo 30.I.3 e 4 do Estatuto de autonomía de Galicia.</p>
<p>Por todo iso, de conformidade co previsto e no uso das atribucións que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.-Noméase presidente do Consello Regulador provisional da denominación específica Mel de Galicia a Manuel Lovelle Dasilva.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 14 de decembro de 2001.</p>
<p>Juan Miguel Díz Guedes</p>
<p>Conselleiro de Agricultura, Gandería</p>
<p>e Política Agroalimentaria</p>

