---
date: '2001-08-17'
id: D65A
page: 11
number: 159
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2001/20010817/AnuncioD65A_gl.html'
---
<p>O Pleno do Concello, na sesión do día 28 de xuño de 2001, aprobou inicialmente a modificación do Plan Xeral de Ordenación Urbana (PXOU) no ámbito do solo urbanizable non programado número 17 (SUNP-17) do Restollal, segundo o proxecto formulado polos servicios técnicos municipais en maio de 2001.</p>
<p>O obxectivo principal desta modificación diríxese a altera-la proporción dos distintos usos autorizados no sector, sen varia-la edificabilidade total permitida, incrementando as posibilidades de uso residencial e comercial, e reducindo as de hoteleiro e oficinas.</p>
<p>En cumprimento do que dispón o artigo 42.1º da Lei 1/1997, do solo de Galicia (LSG), o expediente sométese a información pública durante o prazo dun mes, contado a partir do día seguinte ó da publicación deste anuncio no Diario Oficial de Galicia e nun xornal de circulación na provincia. Durante este prazo, os interesados poderán consulta-lo expediente na sección de Planeamento e Xestión e formular por escrito as alegacións que xulguen oportunas.</p>
<p>A aprobación inicial da modificación determina automáticamente, por aplicación do disposto no artigo 34.2º da LSG, a suspensión do outorgamento de licencias no ámbito obxecto de ordenación para tódolos usos e obras que resulten incompatibles coa nova ordenación, sen prexuízo da concesión daquelas que, baseadas no réxime vixente, respecten así mesmo as determinacións do novo planeamento, segundo permite o artigo 120.1º do Regulamento de planeamento.</p>
<p>Santiago de Compostela, 2 de agosto de 2001.</p>
<p>José a. Sánchez Bugallo</p>
<p>Alcalde</p>

