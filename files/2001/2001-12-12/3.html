---
date: '2001-12-12'
id: 13B66
page: 15
number: 239
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 12 de decembro de 2001 pola que se ordena a publicación do
  acordo do Consello da Xunta de Galicia do 11 de decembro de 2001, polo que se
  modifica a relación de postos de traballo da Consellería de Sanidade e
  Servicios Sociais e do Servicio Galego de Saúde referente ó persoal dos corpos
  e escalas da Lei 17/1989, do 23 de outubro.
range: Resolución
url: 'https://www.xunta.gal/dog/Publicados/2001/20011212/Anuncio13B66_gl.html'
---
<p>Polo Decreto 38/2001, do 1 de febreiro (DOG nº 35, do 19 de febreiro) e 69/2001, do 22 de marzo (DOG nº 68, do 5 de abril) modifícase a estructura orgánica dos servicios centrais do Servicio Galego de Saúde e da Consellería de Sanidade e Servicios Sociais respectivamente, establecida polos decretos 48 e 49/1998, do 5 de febreiro.</p>
<p>Todo isto, así como a necesidade de adecua-lo cadro de persoal das distintas unidades administrativas afectadas pola asunción de novos programas e funcións desde as transferencias sanitarias do Insalud, fai necesario modifica-la vixente relación de postos de traballo da Consellería de Sanidade e Servicios Sociais e do Sergas, referente ó persoal da Lei 17/1989, do 23 de outubro.</p>
<p>En consecuencia, por proposta da devandita consellería, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do día 11 de decembro de 2001,</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería de Sanidade e Servicios Sociais e do Servicio Galego de Saúde (Sergas), referente ó persoal dos corpos e escalas da Lei 17/1989, do 23 de outubro, nos termos que se sinalan no anexo a este acordo.</p>
<p>Segundo.-Ordena-la publicación de dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do 11 de decembro de 2001, relativo á modificación da relación de postos de traballo da Consellería de Sanidade e Servicios Sociais e Servicio Galego de Saúde (Sergas) referente ó persoal dos corpos e escalas da Lei 17/1989, do 23 de outubro, coa finalidade de cumpli-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 12 de decembro de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>

