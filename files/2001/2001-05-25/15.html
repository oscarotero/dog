---
date: '2001-05-25'
id: 8BCA
page: 7
number: 100
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 27 de abril de 2001, da Dirección Xeral de Tributos, pola que se
  acorda o sinalamento para a realización da poxa de dereitos.
range: Resolución
url: 'https://www.xunta.gal/dog/Publicados/2001/20010525/Anuncio8BCA_gl.html'
---
<p>Autorizado por acordo desta dirección xeral, con data do 23 de novembro de 2000, o alleamento en pública poxa dos dereitos embargados no procedemento de constrinximento pola Zona de Recadación da Coruña como da propiedade do debedor Loureiro Fuentes, Manuel, NIF: 76.277.840-L, que a seguir se describe:</p>
<p>Lote 1:</p>
<p>Dereito de elevación sobre o edificio denominado Horta da Capela, portais 1º, 2º e 3º dos que consta a urbanización Villa de Finisterre, na estrada da Coruña a Fisterra, na localidade de Fisterra, no camiño cara ó faro.</p>
<p>O inmoble está inscrito no Rexistro da Propiedade de Corcubión, libro 55, folio 90, predio nº 6242.</p>
<p>Tipo: 500.000 pesetas.</p>
<p>Cargas: non constan.</p>
<p>E, de conformidade coa competencia atribuída polo artigo 7.1º f) do Decreto 51/2000, do 25 de febreiro, polo que se establece a organización recadatoria da Xunta de Galicia e o Estatuto dos recadadores de zona.</p>
<p>DISPOÑO:</p>
<p>Que o día 12 de xuño de 2001, ás 10 horas, no salón de actos da Delegación Territorial da Consellería de Economía e Facenda na Coruña, praza de Pontevedra nº 22, baixo a presidencia do delegado territorial da Consellería de Economía e Facenda da Coruña, se realice a dita poxa.</p>
<p>Así mesmo, e en cumprimento do disposto no artigo 146 do Regulamento xeral de recadación, faise consta-lo seguinte:</p>
<p>1. Que consta en poder da Zona de Recadación da Coruña o expediente de constrinximento no que consta a titularidade dos dereitos poxados e o estado das súas cargas e gravames, onde poden ser examinados, debendo conformarse con eles, sen ter dereito a esixir outros, e que as cargas e gravames preferentes, se os houbese, ó crédito dos executantes, continuarán subsistentes, entendéndose que o rematante os acepta e queda subrogado nas súas responsabilidades, sen destinarse á súa extinción o prezo do remate.</p>
<p>2. Que a poxa se suspenderá en calquera momento anterior á adxudicación de dereitos, se se fai o pagamento da débeda, xuros e custas do procedemento.</p>
<p>3. Os licitadores poderán enviar ou presenta-las súas ofertas en sobre pechado desde o anuncio de poxa ata unha hora antes do comezo desta, sen prexuízo de que poidan participar persoalmente na licitación con ofertas superiores á do sobre. As ditas ofertas, que terán o carácter de máximas, serán rexistradas no rexistro da Delegación Territorial da Con</p>
<p>sellería de Economía e Facenda da Coruña, e deberán ir xunto co cheque conformado, estendido a favor do Tesouro da Facenda Pública de Galicia, polo importe do depósito.</p>
<p>4. Que todo licitador deberá constituír ante a mesa de poxa o preceptivo depósito de garantía, que será polo menos do 20 por 100 do tipo daquela, coa advertencia de que o dito depósito se ingresará en firme no Tesouro se os adxudicatarios non satisfán o prezo do remate, sen prexuízo das responsabilidades en que incorrerán polos maiores prexuízos que sobre o importe orixine a inefectividade da adxudicación.</p>
<p>5. No caso de que non resulten adxudicados os dereitos nunha primeira licitación, a mesa de poxa poderá realizar unha segunda licitación, se o xulga procedente, fixando o novo tipo de poxa no 75% do importe da primeira licitación, ou ben anunciará a iniciación do trámite de adxudicación directa, que se levará a cabo de acordo co artigo 150 do Regulamento xeral de recadación.</p>
<p>6. Que o rematante ten a obriga de entregar no acto da adxudicación, ou dentro dos cinco días seguintes, a diferencia entre o depósito constituído e o prezo de adxudicación.</p>
<p>7. Se quedasen dereitos sen adxudicar, iniciarase o trámite de adxudicación directa, por un prazo máximo de seis meses, podéndose presentar ofertas en sobre pechado, a partir dese momento, á mesa de poxa.</p>
<p>A mesa de poxa abrirá as ofertas presentadas ó remate do prazo do mes desde o seu inicio, podendo proceder á adxudicación dos dereitos se algunha delas se considera suficiente nese momento. En caso contrario, anunciarase a extensión dun mes máis para a presentación de novas ofertas ou mellora das xa existentes, sen prexuízo da validez das ofertas presentadas ata ese momento, e así sucesivamente co límite total de seis meses.</p>
<p>O prezo mínimo de adxudicación directa será o tipo de poxa en primeira licitación cando non se considerase procedente realizar unha segunda licitación; se existise segunda licitación non haberá prezo mínimo.</p>
<p>8. A Consellería de Economía e Facenda reserva para si o dereito de pedi-la adxudicación para a Comunidade Autónoma de Galicia do dereito que non fose obxecto de venda, conforme o establecido no artigo 158 do Regulamento xeral de recadación.</p>
<p>9. O procedemento de constrinximento soamente se suspenderá nos termos e condicións sinalados nos artigos 135 e 136 da Lei xeral tributaria e 101 do Regulamento xeral de recadación.</p>
<p>En todo o non previsto neste anuncio haberá que aterse ó preceptuado nas disposicións legais que regulen o acto.</p>
<p>Santiago de Compostela, 27 de abril de 2001.</p>
<p>María Casais Mira</p>
<p>Directora xeral de Tributos</p>

