---
date: '2001-10-09'
id: FEB2
page: 13
number: 196
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de agosto de 2001, da Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, das instalacións eléctricas que se citan.
  (Expediente IN407A 84/2001).
range: Resolución
url: 'https://www.xunta.gal/dog/Publicados/2001/20011009/AnuncioFEB2_gl.html'
---
<p>Visto o expediente para outorgamento de autorización administrativa, aprobación do proxecto de execución e declaración de utilidade pública, en concreto, das instalacións eléctricas que a continuación se detallan:</p>
<p>-Solicitante: Unión Fenosa Distribución, S.A.</p>
<p>-Enderezo social: avda. de Arteixo, 171, 15007 A Coruña.</p>
<p>-Denominación: L.M.T., C.T.I., R.B.T. Añón.</p>
<p>-Situación: Carballo.</p>
<p>-Características técnicas:</p>
<p>Liña eléctrica aérea de media tensión, a 15/20 kV, sobre apoios de formigón e con conductor LA-56, de 385 m de lonxitude, con orixe na liña que alimenta o C.T. Añón e final no C.T. intemperie Añón, que se vai instalar. Centro de transformación, tipo intemperie, de 50 kVA e tensións de 15/0,380-0,220 kV en Añón, do que parte rede de baixa tensión, sobre apoios de formigón e conductor R.Z. de 340 m que se conecta á rede existente, no termo municipal de Carballo.</p>
<p>O expediente someteuse ós trámites ordenados na Lei 54/1997, do 27 de novembro (BOE nº 285), do sector eléctrico, e no título VII do Real decreto do 1 de decembro (BOE nº 310), sobre autorización de instalacións de enerxía eléctrica.</p>
<p>Na fase de información pública presentáronse as seguintes alegacións.</p>
<p>Manuel Peregil Cambón, con domicilio na praza de Vigo, nº 1, 3º C, 15706-Santiago de Compostela, predio nº 2, en escrito de data 30 de abril de 2001, solicita que se precise o predio afectado e que se lle produza o menor dano posible.</p>
<p>A entidade beneficiaria, en escrito de data 11 de maio de 2001, manifesta que a liña discorre na súa maior parte polo lindeiro entre o predio nº 2 e o predio nº 1, colocándose dous apoios no dito lindeiro, co que se intenta minimiza-la afección que se lle orixine.</p>
<p>María del Carmen Facal Ponte e irmáns, con domicilio e r/ Desiderio Varela 20, 2º esquerda, 15101-Carballo, en escrito de data 4 de abril de 2001, predio nº 1, négase á ocupación sen antes chegar a un acordo coa empresa beneficiaria.</p>
<p>A entidade beneficiaria, en escrito de data 21 de xuño de 2001, manifesta que, de acordo co plano de planta e perfil desta instalación eléctrica, o trazado axústase ó lindeiro da parcela nº 1, discorrendo entre este predio e o predio nº 2.</p>
<p>Considerando que en ningún dos predios afectados pola expropiación se dan as limitacións á constitución da servidume de paso, que prevé o artigo 161, apartado 1 do Real decreto 1955/2000, do 1 de decembro.</p>
<p>Vista a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial</p>
<p>RESOLVE:</p>
<p>Autorizar, aproba-lo proxecto e declarar de utilidade pública, en concreto, as devanditas instalacións, nas que as características sse axustarán en tódalas súas partes ás que figuran no anteproxecto e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a un ano, contado a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra a presente resolución poderá interpoñer recurso de alzada ante o conselleiro de Industria e Comercio no prazo dun mes contado a partir de día seguinte ó da notificación desta resolución; tamén poderá interpoñer calquera outro recurso que estime pertinente ó seu dereito.</p>
<p>A Coruña, 30 de agosto de 2001.</p>
<p>Manuel Estévez Mengotti</p>
<p>Delegado provincial da Coruña en funcións</p>

