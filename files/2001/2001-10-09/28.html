---
date: '2001-10-09'
id: FE9A
page: 13
number: 196
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 24 de agosto de 2001, da Delegación Provincial da Coruña, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 37/2000).
range: Resolución
url: 'https://www.xunta.gal/dog/Publicados/2001/20011009/AnuncioFE9A_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita.</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, 15007 A Coruña.</p>
<p>Denominación: L.M.T.S. Mina do Barro, Río do Porto, Muros.</p>
<p>Situación: Noia.</p>
<p>Descricións técnicas: liñas eléctricas subterráneas de media tensión a 20 kV baixo tubo e con conductor R.H.V. 12/20 kV de 3x(1x240) mm Al de 1,355 m de lonxitude coa orixe no C.T. estr. de Muros e que percorrendo toda a rúa Castelao, unha remata no C.T. Río do Porto e outra no C.T. Mina do Barro, percorrendo as rúas próximas, no concello de Noia.</p>
<p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII capítulo II do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, esta delegación provincial resolve:</p>
<p>Autorizar e aproba-lo proxecto de execución das devanditas instalacións, nas que as características axustaranse en tódalas súas partes ás que figuran no proxecto e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a seis meses, contados a partir da data desta resolución.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que estime pertinente ó seu dereito.</p>
<p>A Coruña, 24 de agosto de 2001.</p>
<p>Manuel Estévez Mengotti</p>
<p>Delegado provincial da Coruña en funcións</p>

