---
date: '2001-10-09'
id: FE56
page: 13
number: 196
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: IV. OPOSICIÓNS E CONCURSOS
title: >-
  Orde do 13 de setembro de 2001 pola que se anuncia convocatoria pública para a
  provisión, polo sistema de libre designación, de dous postos de traballo
  vacantes na Consellería de Xustiza, Interior e Relacións Laborais.
range: Orde
url: 'https://www.xunta.gal/dog/Publicados/2001/20011009/AnuncioFE56_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, reformada polas leis 4/1991, do 8 de marzo, e 3/1995, do 10 de abril, e nos artigos 16 e 17 do Decreto 93/1991, do 20 de marzo, e en uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, dous postos de traballo que se indican no anexo I desta orde.</p>
<p>Segundo.-Poderán concorrer a ela os/as funcionarios/as de carreira que reúnan as condicións que para o posto de traballo se sinalan no anexo I.</p>
<p>Terceiro.-As solicitudes para participar na presente convocatoria presentaranse no rexistro xeral da Consellería de Xustiza, Interior e Relacións Laborais (edificio administrativo de San Caetano, bloque 5, 3ª planta, 15711 Santiago de Compostela), nas súas delegacións provinciais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días contados a partir do seguinte ó da publicación desta orde no Diario Oficial de Galicia, segundo o modelo que se inclúe como anexo II.</p>
<p>Cuarto.-Os/as aspirantes deberán unirlle á petición un currículum vitae xustificando documentalmente os méritos que aleguen.</p>
<p>Os méritos alegados e non probados da maneria sinalada no parágrafo anterior non se terán en conta.</p>
<p>Quinto.-No caso de que resulte seleccionado/a para ocupa-lo posto de traballo que se relaciona no anexo I desta orde, nu/ha funcionario/a con destino noutras administracións, requirirase o informe favorable do departamento onde preste servicios, considerándose favorable de non emitirse no prazo de quince días, segundo o preceptuado no artigo 67 do Real decreto 364/1995, do 10 de marzo. Unha</p>
<p>vez tramitado o seu traslado a esta Comunidade Autónoma, procederase a adxudicarlle o posto para o que foi seleccionado. Se no prazo de dous meses a partir da publicación no DOG, o/a funcionario/a seleccionado/a non se puidese incorporar á Comunidade Autónoma, considerarase deserto o posto e poderase proceder de novo á súa provisión.</p>
<p>Sexto.-A resolución desta convocatoria farase pública no DOG e poderá, de considerarse oportuno, declararse deserto o posto de traballo.</p>
<p>Sétimo.-O prazo de toma de posesión será de tres día hábiles se o destino anterior radica na mesma localidad do novo, e dun mes se radica en localidade distinta ou comporta o reingreso ó servicio activo.</p>
<p>O prazo de toma de posesión empezarase a contar a partir do día seguinte ó do cesamento, que se deberá producir dentro dos tres días hábiles seguintes ó da publicación da resolución no DOG, agás no caso de procedencia doutras administracións, que deberá efectuarse dentro dos tres día hábiles seguintes ó da resolución de traslado á Comunidade Autónoma, co límite dos dous meses a que se fai referencia no epígrafe quinto desta orde. Se a resolución comporta o reingreso ó servicio activo, o prazo de toma de posesión deberá computarse desde o día seguinte ó da publicación da resolución no DOG.</p>
<p>Oitavo.-Contra esta orde, que pon fin á vía administrativa, os interesados poderán interponer recurso contencioso-administrativo perante o Xulgado do Contencioso-Administrativo competente no prazo de dous meses contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 13 de setembro de 2001.</p>
<p>Antonio Pillado Montero</p>
<p>Conselleiro de Xustiza, Interior e Relacións</p>
<p>Laborais</p>
<p>ANEXO I</p>
<p>Código do posto: XUC030000115770001.</p>
<p>Denominación do posto: Subdirección Xeral de Relacións coa Administración de Xustiza.</p>
<p>Grupo: A.</p>
<p>Nivel: 30.</p>
<p>C. específico: 2410548.</p>
<p>Corpo ou escala: xeral/secretario xudicial.</p>
<p>Formación específica: 523.</p>
<p>Dependencia: Dirección Xeral de Xustiza.</p>
<p>Localidade: Santiago de Compostela.</p>
<p>Código do posto: XUC030000215770001.</p>
<p>Denominación do posto: Subdirección Xeral de Recursos Humanos, Materiais e Informáticos da Administración de Xustiza.</p>
<p>Grupo: A.</p>
<p>Nivel: 30.</p>
<p>C. específico: 2410548.</p>
<p>Corpo ou escala: xeral/secretario xudicial.</p>
<p>Formación específica: 523.</p>
<p>Dependencia: Dirección Xeral de Xustiza.</p>
<p>Localidade: Santiago de Compostela.</p>

