---
date: '2001-11-28'
id: 12EE2
page: 15
number: 230
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 295/2001, do 8 de novembro, polo que se desafecta do dominio público
  un inmoble, caseta de legoeiros, no p.k. 23,595 da estrada C-543, no termo
  municipal de Noia (A Coruña).
range: Decreto
url: 'https://www.xunta.gal/dog/Publicados/2001/20011128/Anuncio12EE2_gl.html'
---
<p>A Comunidade Autónoma de Galicia, en virtude do Real decreto 3317/1982 (BOE nº 291, do 4 de decembro), modificado polo Real decreto 2708/1983, sobre transferencias de funcións e servicios da Administración do Estado á Comunidade Autónoma de Galicia en materia de estradas (BOE nº 255, do 25 de outubro), integrou no seu patrimonio as casetas de legoeiros.</p>
<p>O artigo 10.1º da Lei 3/1985, do 12 de abril, do patrimonio da Comunidade Autónoma de Galicia, sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza demanial e adquirirán a condición de patrimoniais, sen prexuízo, de se-lo caso, do dereito de reversión nos termos</p>
<p>da lexislación de expropiación forzosa respecto daqueles bens adquiridos por este título. Neste sentido, a Consellería de Política Territorial, Obras Públicas e Vivenda, que ten adscrito o ben, emitiu informe favorable da súa desafectación, por non resultar necesario ó trasladarse o servicio a outras instalacións. Segundo o anterior, foi tramitado pola Consellería de Economía e Facenda o expediente de desafectación do dominio público do ben de referencia.</p>
<p>Por todo isto, de conformidade coa proposta do conselleiro de Economía e Facenda e logo de deliberación do Consello da Xunta de Galicia na súa reunión do día oito de novembro de dous mil un,</p>
<p>DISPOÑO:</p>
<p>Artigo 1º</p>
<p>Desaféctase do dominio público o ben descrito a continuación:</p>
<p>Terreo con casa e patio (caseta de legoeiros), situada no punto quilométrico 23,595 da estrada C-543, lugar de Ousoño, municipio de Noia (A Coruña), dunha superficie aproximada de 300 m, na actualidade 236,9 m, que estrema: norte, con José Liso Dorado, hoxe Ramona Barreiro Alonso; sur, estrada C-543 Santiago de Compostela-Noia; leste, José Liso Dorado, hoxe Ramona Barreiro Alonso; oeste, José Ventura Blanco Vidal, hoxe Manuel Caldas Blanco.</p>
<p>Inscrito no Rexistro da Propiedade de Noia no tomo 1037, libro 215, folio 29, predio nº 16.200, inscrición 1ª.</p>
<p>Artigo 2º</p>
<p>O inmoble anteriormente descrito adquire natureza patrimonial.</p>
<p>Santiago de Compostela, oito de novembro de dous mil un.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

