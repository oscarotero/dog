---
date: '2001-02-16'
id: 2FEA
page: 2
number: 34
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 5 de febreiro de 2001 pola que se resolve convocatoria pública para a
  provisión, polo sistema de libre designación, dun posto de traballo vacante na
  Consellería da Presidencia e Administración Pública.
range: Orde
url: 'https://www.xunta.gal/dog/Publicados/2001/20010216/Anuncio2FEA_gl.html'
---
<p>Convocada a provisión, polo sistema de libre designación, dun posto de traballo vacante na Consellería da Presidencia e Administración Pública, por Orde do 18 de decembro de 2000 (DOG nº 5, do 8 de xaneiro de 2001), en uso das facultades e atribucións conferidas no artigo 15.4º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e de conformidade co disposto no artigo 27.2º da referida lei, esta consellería dispón resolve-la citada convocatoria de acordo cos seguintes apartados:</p>
<p>Primeiro.-Adxudicarlle destino no posto de traballo que se indica ó funcionario que se relaciona no anexo I da presente orde.</p>
<p>Segundo.-O cesamento no destino actual do funcionario que obtivo praza producirase no prazo de tres días, contados a partir do seguinte ó da data de publicación desta orde no Diario Oficial de Galicia.</p>
<p>O prazo para a toma de posesión do novo destino será de tres días a partir do seguinte ó do cesamento de tratarse da mesma localidad onde actualmente o funcionario preste servicios, ou de un mes se radica en distinta localidad, de conformidad co establecido no artigo 14 do Decreto 93/1991, do 20 de marzo, e co disposto na base sétima da convocatoria.</p>
<p>Terceiro.-A xefatura do centro no que cause baixa o funcionario, así como daquel no que obteña praza consignará no título administrativo, dentro do prazo sinalado no apartado anterior, as correspondentes dilixencias de cesamento e toma de posesión das</p>
<p>que se lle dará traslado, mediante copia, á Dirección Xeral da Función Pública.</p>
<p>Cuarto.-Contra a presente orde, que esgota a vía administrativa, os interesados poderán interpoñer potestativamente recurso de reposición ante este mesmo órgano no prazo dun mes, contado a partir do día seguinte ó da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderán interpoñer recurso contencioso-administrativo ante o xulgado do contencioso-administrativo competente no prazo de dous meses contados a partir do día seguinte ó da súa publicación.</p>
<p>Santiago de Compostela, 5 de febreiro de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>ANEXO I</p>
<p>NRP: 76.813.389.24 A2059.</p>
<p>Grupo: D.</p>
<p>Apelidos e nome: Abal Nartallo, José Antonio.</p>
<p>Posto de traballo: secretario/a.</p>
<p>Nivel: 18.</p>
<p>Código do posto: PR.C03.00.000.15770.001.</p>
<p>Centro directivo: Dirección Xeral da Función Pública.</p>
<p>Localidade: Santiago de Compostela.</p>

