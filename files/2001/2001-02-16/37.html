---
date: '2001-02-16'
id: 305E
page: 2
number: 34
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de febreiro de 2001, da Delegación Provincial de Lugo, pola
  que se anuncia o levantamento das actas previas á ocupación dos predios
  afectados polo proxecto de execución do parque eólico de Pena Grande.
  (Expediente 030-EOL).
range: Resolución
url: 'https://www.xunta.gal/dog/Publicados/2001/20010216/Anuncio305E_gl.html'
---
<p>Por Resolución do 7 de xuño de 2000, da Dirección Xeral de Industria da Consellería de Industria e Comercio, autorizáronse as instalacións electromecánicas e aprobouse o proxecto de execución do parque eólico de Pena Grande, sendo declarada a utilidade pública, en concreto, das instalacións do devandito parque eólico por Resolución do 27 de outubro de 2000, do conselleiro de Industria e Comercio.</p>
<p>Esta declaración de utilidade pública, de conformidade co disposto no artigo 54 da Lei 54/1997, do sector eléctrico, leva implícita en todo caso a necesidade de ocupación dos bens ou de adquisición dos dereitos afectados, e implica a urxente ocupación para os efectos do artigo 52 da Lei de expropiación forzosa.</p>
<p>Na súa virtude, esta delegación provincial, en cumprimento do disposto no devandito artigo 52 da Lei de expropiación forzosa, resolveu convoca-los titulares de bens e dereitos afectados, cos que non se chegou a un acordo e que se relacionan no anexo, para que comparezan no Concello de Muras (Lugo), como punto de reunión para, de conformidade co procedemento que establece o citado artigo, levar a cabo o levantamento de actas previas á ocupación. As afeccións designadas na relación de bens e dereitos implican a expropiación do pleno dominio dos terreos sobre os que se van construí-las instalacións.</p>
<p>Tódolos interesados, así como as persoas que sexan titulares de calquera clase de dereitos ou intereses sobre os bens afectados, deberán acudir persoalmente ou representados pola persoa debidamente autorizada e achega-los documentos acreditativos da súa titularidade e o último recibo da contribución, podéndose acompañar dos seus peritos e dun notario, se o consideran oportuno, cos gastos pola súa conta.</p>
<p>Así mesmo, advírteselles a tódolos interesados afectados que poderán formular alegacións por escrito nesta delegación provincial ata o momento do levantamento das actas previas, para os únicos efectos de emendar posibles erros na relación de bens e dereitos afectados.</p>
<p>Desta convocatoria darase traslado a cada interesado mediante a oportuna cédula de citación individual, na que se sinalará o día e a hora para o levantamento de actas.</p>
<p>Esta publicación realízase igualmente para os efectos que determina o artigo 59.4º da Lei 30/1992, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación.</p>
<p>No expediente expropiatorio asumirá a condición de beneficiaria a empresa Endesa Cogeneración y Renovables.</p>
<p>Lugo, 7 de febreiro de 2001.</p>
<p>Jesús Bendaña Suárez</p>
<p>Delegado provincial de Lugo</p>
<p>ANEXO</p>
<p>Relación de propietarios de predios</p>
<p>que se van expropiar</p>
<p>Parque eólico de Pena Grande.</p>
<p>Concello: Muras.</p>
<p>Nº de predio: 101.</p>
<p>Propietario: monte dos veciños de Silán. Pte.: Francisco Canto Durán.</p>
<p>Enderezo: Vilariño-Silán, 27836 Muras (Lugo).</p>
<p>Termo municipal do predio: Muras.</p>
<p>Superficie en ha: 10,0967.</p>
<p>Clasificación: monte baixo.</p>
<p>Lugar: Monte Silán.</p>
<p>Lindeiros:</p>
<p>N: resto do predio.</p>
<p>S: resto do predio.</p>
<p>L: resto do predio.</p>
<p>O: Oliveiro Vigo Chao.</p>

