---
date: '2001-02-16'
id: '3086'
page: 2
number: 34
agency: AUGAS DE GALICIA
section: VI. ANUNCIOS
title: >-
  Resolución do 9 de febreiro de 2001 pola que se anuncia a licitación, polo
  sistema de concurso con procedemento aberto e trámite de urxencia, das obras
  que se citan. (Clave OH.336.450 e catro máis).
range: Resolución
url: 'https://www.xunta.gal/dog/Publicados/2001/20010216/Anuncio3086_gl.html'
---
<p>a)Obra.</p>
<p>1. Rede de sumidoiros nos núcleos de Ribadelouro, Rebordáns, Guillarei, Baldráns, Paramos e Caldelas de Tui (rede secundaria)-primeira fase (Tui-Pontevedra).</p>
<p>Clave: OH.336.450</p>
<p>Orzamento: trescentos un millóns seis mil trescentas corenta pesetas (301.006.340 ptas., equivalente a 1.809.084,538 euros).</p>
<p>Prazo de execución: 36 meses.</p>
<p>Clasificación: grupo E, subgrupo 1, categoría d.</p>
<p>Fianza provisional: non se esixe.</p>
<p>2. Abastecemento e saneamento en Lobios (Lobios-Ourense).</p>
<p>Clave: OH.532.380.</p>
<p>Orzamento: cento oitenta e nove millóns cincocentas mil pesetas (189.500.000 ptas., equivalente a 1.138.917,938 euros).</p>
<p>Prazo de execución: 20 meses.</p>
<p>Clasificación: grupo E, subgrupo 1, categoría d, grupo K, subgrupo 8, categoría d.</p>
<p>Fianza provisional: non se esixe.</p>
<p>3. Abastecemento á parroquia de Tella (Ponteceso-A Coruña).</p>
<p>Clave: OH.215.476.</p>
<p>Orzamento: setenta e dous millóns catrocentas sesenta e cinco mil cincuenta e catro pesetas (72.465.054 pesetas, equivalente a 435.523,746 euros).</p>
<p>Prazo de execución: 20 meses.</p>
<p>Clasificación: grupo E, subgrupo 1, categoría c.</p>
<p>Fianza provisional: non se esixe.</p>
<p>4. Separata do proxecto de abastecemento de auga a Lamaigrexa, Castroncelos, A Estación, Abrence, Cereixa, A Pobra do Brollón e Salcedo (A Pobra do Brollón-Lugo).</p>
<p>Clave: OH.227.316.</p>
<p>Orzamento: sesenta e un millóns novecentas noventa e oito mil seiscentas dezaseis pesetas (61.998.616 pesetas, equivalente a 372.619,187 euros).</p>
<p>Prazo de execución: 17 meses.</p>
<p>Clasificación: grupo E, subgrupo 1, categoría c.</p>
<p>Fianza provisional: non se esixe.</p>
<p>5. Traída de augas a Puga e Feá desde o depósito de Toén (Toén-Ourense).</p>
<p>Clave: OH.232.384.</p>
<p>Orzamento: corenta e tres millóns de pesetas (43.000.000 de pesetas, equivalente a 258.435,205 euros).</p>
<p>Prazo de execución: 5 meses.</p>
<p>Clasificación: grupo E, subgrupo 1, categoría d.</p>
<p>Fianza provisional: non se esixe.</p>
<p>(Declaradas urxentes conforme o establecido no artigo 71 do texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como os proxectos estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, no organismo autónomo Augas de Galicia, Consellería de Política Territorial, Obras Públicas e Vivenda, praza Camilo Díaz Valiño s/n, Santiago de Compostela.</p>
<p>c) Garantías que se lles esixen ós licitadores.</p>
<p>Esixirase a fianza provisional indicada no punto a) anterior e unha fianza definitiva equivalente ó 4% do orzamento da licitación, para cada unha das obras indicadas no dito punto.</p>
<p>As devanditas fianzas poderán ser presentadas na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán presentarse en sobre pechado no rexistro de Augas de Galicia, ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións rematará ás doce horas do día oito (8) de marzo de 2001.</p>
<p>f) Admisión de variantes.</p>
<p>Admítese a presentación dunha variante para cada unha das obras indicadas na letra a) deste anuncio, de acordo co indicado no prego de cláusulas administrativas particulares (punto 2.1.1. do dito prego).</p>
<p>g) Apertura das proposicións.</p>
<p>A apertura das proposicións será realizada pola mesa de contratación, na sala de xuntas de Augas de Galicia, ás dez horas do día vinteún (21) de marzo de 2001.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 2.2.6. Constitución e funcionamento da mesa, do prego de cláusulas administrativas particulares.</p>
<p>h) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe deste anuncio será por conta dos adxudicatarios.</p>
<p>Santiago de Compostela, 9 de febreiro de 2001.</p>
<p>Agustín Hernández Fernández de Rojas</p>
<p>Presidente do organismo autónomo Augas de Galicia</p>

