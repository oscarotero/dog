---
date: '2001-09-24'
id: F302
page: 12
number: 185
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 10 de xullo de 2001, da Delegación Provincial de Lugo, de
  notificación de incoación do expediente sancionador en materia de pesca
  fluvial P-51/2001, devolto polo servicio de correos.
range: Resolución
url: 'https://www.xunta.gal/dog/Publicados/2001/20010924/AnuncioF302_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27 de novembro), de réxime xurídico das administracións públicas e do procedemento administrativo común, e no Decreto 482/1997, do 30 de decembro (DOG 8-1-1998), polo que se establece a estructura orgánica da Consellería de Medio Ambiente, notifícaselles ás persoas que no anexo se mencionan, que con esta data resolvín publica-lo acordo de iniciación do procedemento sancionador por infracción da Lei 7/1992, do 24 de xullo, de pesca fluvial de Galicia (DOG nº 151, do 5 de agosto), por non ser posible a notificación a través do servicio de correos.</p>
<p>Noméase instructora deste procedemento a Paloma Quiroga López e secretaria a Marta Joaquín Tersado, funcionarias desta delegación provincial, podendo ser recusados en calquera momento da tramitación do expediente de concorre-los supostos legais.</p>
<p>Os interesados disporán dun prazo de quince días (15), contados a partir do seguinte ó da publicación desta notificación, para presentar, por escrito, cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta Delegación Provincial de Lugo, sita na Ronda da Muralla, nº 70-1ª planta.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobada polo Real decreto 1398/1993, do 4 de agosto (BOE nº 189, do 9 de agosto).</p>
<p>Lugo, 10 de xullo de 2001.</p>
<p>Antonio García Fernández</p>
<p>Delegado provincial de Lugo en funcións</p>
<p>ANEXO</p>
<p>Expediente nº: P-51/2001.</p>
<p>Denunciado: Alejandro Borrajo Comesaña.</p>
<p>DNI: 36121239-S.</p>
<p>Último enderezo coñecido: r/ Poeta Añón, nº 61. Vigo. Pontevedra.</p>
<p>Feitos imputados: empregar para a pesca unha embarcación non estando provista da preceptiva licencia ou matrícula expedida pola Consellería de Medio Ambiente. Feitos constatados o día 18-3-2001, ás 9.3 5 h no río Miño-encoro de Belesar-Friamonde. Taboada. Lugo.</p>
<p>Precepto sancionador: 34.2º da Lei 7/1992, de pesca fluvial de Galicia.</p>
<p>Cualificación infracción: menos grave.</p>
<p>Sanción: 50.001 pesetas de multa.</p>
<p>Inhabilitación para obte-la licencia de pesca e para a práctica desta actividade por un período dun ano.</p>

