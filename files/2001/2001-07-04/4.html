---
date: '2001-07-04'
id: AC7E
page: 9
number: 129
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 23 de maio de 2001, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, do
  convenio colectivo do sector de pastelería, confeitería, repostería e pratos
  precociñados na provincial de Ourense.
range: Resolución
url: 'https://www.xunta.gal/dog/Publicados/2001/20010704/AnuncioAC7E_gl.html'
---
<p>Visto o texto do convenio colectivo do sector pastelería, confeitería, repostería e pratos precociñados na provincia de Ourense (código de convenio nº 3200785), con entrada nesta delegación provincial o día 9 de maio de 2001, subscrito don data 2 de maio de 2001, dunha parte pola Asociación de Empresarios de Confeitería e Pastelería de Ourense, en representación da parte empresarial, e doutra pola central sindical Unión Xeral de Traballadores (UXT), en representación dos traballadores do sector, e de conformidade co disposto no artigo 90.2º e 3º do Estatuto dos traballadores, texto refundido aprobado polo Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo e demais normas aplicables de dereito común.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición no libro rexistro de convenios colectivos de traballo, obrante nesta delegación provincial e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación.</p>
<p>Tercero.-Dispoñe-la súa publicación no Diario Oficial de Galicia.</p>
<p>Ourense, 23 de maio de 2001.</p>
<p>José Lage Lage</p>
<p>Delegado provincial de Ourense</p>
<p>Convenio colectivo do sector de pastelería, confeitería, repostería e pratos preciñados na provincia de Ourense</p>
<p>I. Disposicións xerais.</p>
<p>Artigo 1º.-Ámbito funcional e territorial.</p>
<p>O presente convenio regula as relacións laborais nas actividades industriais de pastelería, confeitería, repostería e pratos precociñados na provincia de Ourense. Así mesmo, quedan incluídas as actividades comerciais, tanto maiorista coma retallista, derivadas das reguladas anteriormente.</p>
<p>Artigo 2º.-Ámbito persoal.</p>
<p>Comprenderá as empresas indicadas no artigo anterior a tódolos seus traballadores. Rexerá igualmente para aquelas empresas que, reunindo tales</p>
<p>condicións, se establezan no futuro dentro do campo de aplicación deste convenio.</p>
<p>Artigo 3º.-Ámbito temporal.</p>
<p>O presente convenio entrará en vigor, para tódolos seus efectos, o día 1 de xaneiro de 2000, e a súa duración será de dous anos, é dicir, ata o 31 de decembro de 2001. Rematada a súa vixencia inicial, entenderase prorrogado por períodos dun ano se calquera das partes non o denuncia por escrito ante a outra con tres meses de antelación á data de remate da súa vixencia, expresándose na denuncia as cuestións obxecto de negociación.</p>
<p>Artigo 4º.-Compensación e absorción.</p>
<p>Tódalas melloras económicas e de traballo que se implantan en virtude do presente convenio serán compensables e absorbibles, en cómputo anual e ata onde alcancen, con todas aquelas melloras voluntarias que tiñan concedidas as empresas, tanto se son aboadas en metálico como en especie e habitación, ou incentivos sobre vendas ou á producción, calquera que sexa o sistema aplicado, así como as producidas ou as que se produzan en disposicións legais a partir da data de entrada en vigor do convenio.</p>
<p>Sen perxuízo de que se poidan estender a calquera situación as melloras establecidas neste convenio nin a facultade de amplialas, as empresas que lle veñan aboando ó seu personal salarios superiores ós esixidos regulamentariamente non estarán obrigadas a aplica-las elevacións que se fixen nas presentes estipulacións, salvo a contía necesaria para suplir diferencias.</p>
<p>Artigo 5º.-Garantía ad personam.</p>
<p>Tódalas melloras concedidas neste convenio teñen o carácter de mínimas. Respectaranse a título individual as condicións económicas que fosen superiores ás establecidas neste convenio.</p>
<p>Artigo 6º.-Comisión paritaria.</p>
<p>Segundo o disposto no artigo 91 de texto refundido da Lei do Estatuto dos traballadores, para a interpretación, vixilancia e cumprimento do pactado por ámbalas partes no presente convenio, créase unha comisión paritaria integrada por catro membros da Asociación de Empresarios de Confitería y Pastelería de Ourense por parte empresarial, e catro membros de UGT, central sindical asinante do presente convenio, pola parte social, fixando a parte empresarial o seu domicilio na rúa Modesto Fernández nº 4, 32005 de Ourense, e no Parque de San Lázaro 12, 1º, 32003 de Ourense, a parte social.</p>
<p>Os acordos ós que se chegue na comisión paritaria en cuestións relacionadas co presente convenio considéranse parte deste e terán a súa mesma eficacia e obrigatoriedade. Tales acordos remitiranse á autoridade laboral para o seu rexistro.</p>
<p>II. Réxime de traballo.</p>
<p>Artigo 7º.-Xornada.</p>
<p>A xornada de traballo para as empresas e traballadores afectados polo presente convenio será de 40 horas semanais de traballo efectivo de media en cómputo anual.</p>
<p>Dadas as especiais características do ciclo productivo anual das empresas do sector, en virtude das cales se adoita acumula-la producción en determinados períodos do ano, en detrimento doutros nos que a producción baixa considerablemente, acórdase establecer unha distribución horaria heteroxénea para o sector, que contribúa a unha mellora da productividade.</p>
<p>Polo tanto, ámbalas partes acordan que a xornada diaria máxima para os traballadores do sector será de 9 horas diarias, e o dito exceso de xornada compensarase en períodos de menor producción.</p>
<p>Así mesmo, as empresas disporán dun máximo de doce días ó ano nos que a xornada poderá acadar un máximo de doce horas diarias, compensando o exceso de xornada diaria en períodos de menor producción, todo isto tendo en conta as normas legais vixentes sobre descanso entre xornadas.</p>
<p>Artigo 8º.-Traballo en festivos.</p>
<p>As catorce festas anuais legalmente establecidas, con excepción do establecido no artigo 9º, compensaranse cada unha delas cun día laborable para desfrutar segundo acordo entre a empresa e o traballador e, en caso de desacordo, dentro dos quince días inmediatamente porteriores. Todo isto sen menoscabo dos acordos que teñen pactados na dita materia as empresas afectadas e os seus traballadores.</p>
<p>Dentro das xornadas establecidas no presente convenio, a fixación do horario de traballo será facultade da empresa.</p>
<p>Artigo 9º.-Días de inactividade obrigatoria.</p>
<p>Consideraranse días de inactividade laboral obrigatoria os seguintes:</p>
<p>Día 27 de abril: festividade da patroa do gremio. A celebración desta festividade poderá adiantarse ou atrasarse en función do día da semana no que coincida.</p>
<p>Día 25 de decembro: festividade da Natividade do Señor.</p>
<p>Artigo 10º.-Horas extraordinarias.</p>
<p>Terán a consideración de horas extraordinarias aquelas que se realicen sobre a duración máxima da xornada ordinaria de traballo. As horas extraordinarias porderán retribuirse ou compensarse con descansos nos catro meses seguintes á súa realización.</p>
<p>Artigo 11º.-Vacacións.</p>
<p>O persoal incluído no ámbito de aplicación do presente convenio gozará dun período anual de vaca</p>
<p>cións de 30 días naturais que se collerán, salvo pacto en contrario, en dous períodos de quince días. O período ou períodos do seu desfrute fixarase de común acordo entre o empresario e o traballador, tendo en conta que as datas de desfrute non poderán producirse nos períodos de maior productividade.</p>
<p>Debido ás necesidades productivas das empresas, as vacacións desfrutaranse en dous períodos de quince días; as de verán desfrutaranse nos meses de xuño, xullo, agosto e setembro, e as de inverno nos meses restantes. Se a empresa leva a cabo o peche por vacacións, as vacacións dos traballadores desfrutaranse durante as ditas datas.</p>
<p>O traballador coñecerá as datas que lle correspondan de vacacións dous meses antes, polo menos, do comezo do seu desfrute.</p>
<p>Artigo 12º.-Período de proba, cesamentos e sistemas de contratación.</p>
<p>As admisións do persoal consideraranse provisionais durante un tempo de proba variado, segundo a índole do labor a que cada traballador sexa destinado, que non poderá exceder do sinalado na seguinte escala:</p>
<p>Titulados: 6 meses.</p>
<p>Persoal non titulado: 3 meses.</p>
<p>Transcorrido o período de proba sen denuncia de ningunha das partes, o traballador continuará na empresa baixo as condicións establecidas no seu contrato de traballo. O cesamento na empresa deberá ser comunicado polos traballadores por escrito cunha antelación mínima de quince días. Se faltase este requisito, a empresa poderá descontar da liquidación do traballador afectado o importe das retribucións diarias por cada día de atraso no aviso.</p>
<p>Así mesmo, os contratos para o fomento da contratación indefinida rexeranse polo disposto na Lei 63/1997, do 26 de decembro, de medidas urxentes para a mellora do mercado de traballo e o fomento da contratación indefinida e polo Real decreto lei 5/2001, do 2 de marzo, de medidas urxentes de reforma do mercado de traballo para o incremento do emprego e a mellora da súa calidade.</p>
<p>Artigo 13º.-Contrato en formación laboral.</p>
<p>Debido ás necesidades de cualificación dos traballadores do sector, tanto no que se refire ós labores de obradoiro como ó persoal mercantil e administrativo, e de acordo co establecido no punto c) do parágrafo segundo do artigo 11 de Estatuto dos traballadores, a duración máxima dos contratos de formación laboral realizados ós traballadores afectados polo presente convenio será de tres anos.</p>
<p>A dita duración máxima será aplicable tanto ós contratos asinados a partir da entrada en vigor do presente convenio coma ós xa vixentes con anterioridade.</p>
<p>Artigo 14º.-Contrato eventual por circunstancias da producción, acumulación de tarefas ou exceso de pedidos.</p>
<p>O contrato de duración determinada regulado no artigo 15.1º b) do Estatuto dos traballadores, segun</p>
<p>do a redacción dada polo Real decreto lei 5/2001, do 2 de marzo, de medida urxentes de reforma do mercado de traballo para o incremento do emprego e mellora da súa calidade, poderá ter unha duración máxima de 12 meses dentro dun período de 18 meses.</p>
<p>Artigo 15º.-Licencias retribuídas.</p>
<p>O persoal terá dereito a desfrutar da licencia retribuída nos casos que a seguir se establecen, así como naqueles casos que determine a lexislación vixente:</p>
<p>a) Quince días naturais por matrimonio.</p>
<p>b) Dous días polo nacemento de fillo ou polo falecemento, accidente ou enfermidade graves ou hospitalización de parentes ata segundo grao de consanguinidade ou afinidade. Cando con tal motivo o traballador necesite facer un desprazamento para o efecto, o prazo será de catro días.</p>
<p>c) Un día por traslado do domicilio habitual.</p>
<p>d) Polo tempo indispensable para o cumprimento dun deber inescusable de carácter público e persoal, comprendido o exercicio do sufraxio activo.</p>
<p>III. Condicións económicas.</p>
<p>Artigo 16.-Salarios.</p>
<p>Será o que se estableza exclusivamente para cada categoría na correspondente columna do anexo I para os anos 2000 e 2001.</p>
<p>Para o ano 2000 establécese un incremento salarial do 4% en relación coa táboa salarial do ano 1999. Así mesmo, para o ano 2001 fíxase un incremento salarial do 2,8% respecto á táboa salarial do ano 2000.</p>
<p>Artigo 17º.-Pagas extraordinarias.</p>
<p>Os traballadores comprendidos no ámbito de aplicación deste convenio desfrutarán anualmente de dúas pagas extraordinarias, integradas por 30 días de salario base maila antigüidade consolidada. Estas pagas percibiranse o 15 de xullo e o 23 de decembro.</p>
<p>Así mesmo, en concepto de paga de beneficios, os traballadores percibirán dúas pagas extraordinarias constituídas por 15 días de salario base maila parte proporcional de antigüidade consolidada, que se aboarán nos cinco primeiros días do mes de marzo e do mes de outubro.</p>
<p>A empresa poderá ratear mensualmente as pagas extraordinarias. Nos casos de traballador de nova incorporación, reingreso ou cesamento na empresa, a contía das pagas extraordinarias calcularase en proporción ó tempo traballado durante o ano.</p>
<p>Artigo 18º.-Antigüidade.</p>
<p>As partes acordan que, co fin de potencia-la creación do emprego no sector, o concepto económico de antigüidade quede establecido do seguinte modo:</p>
<p>Tendo en conta a data do seu ingreso na empresa, ningún traballador percibirá unha antigüidade superior a 6 trienios.</p>
<p>Con efectos desde o 1 de xaneiro de 1998, por cada trienio se percibirase a cantidade de 1.600 pesetas, cun máximo de 6 trienios.</p>
<p>Os traballadores que xa estivesen percibindo algunha cantidade en concepto de antigüidade, verán a súa contía conxelada en anos sucesivos, situándose o importe percibido ata a data nun recadro da folla de salarios creado para o efecto, baixo o concepto de antigüidade consolidada, aínda que a antigüidade que teñan consolidada terase en conta para os efectos de recoñece-lo período máximo computable en concepto de antigüidade que quedou fixado en seis trienios, é dicir, en dezaoito anos.</p>
<p>Artigo 19º.-Axudas de custo.</p>
<p>Terán dereito a elas tódolos traballadores que, mediante orde expresa do empresario ou persoa que o represente, se vexan obrigados a realizar viaxes ou traballos de carácter profesional por conta e baixo a dependencia da empresa, con desprazamentos a lugares distantes do centro de traballo que imposibiliten o seu regreso e nos que sexa necesario efectuar comidas fóra do seu domicilio habitual, ou cando teñan necesidade de desprazarse a localidades nas que a misión encomendada esixa unha permanencia que obrigue a aloxarse.</p>
<p>Para o pagamento das axudas de custo utilizarase o sistema de gastos que xustificar, sen que a súa contía poida exceder do seguinte:</p>
<p>Axuda de custos completa: 3.000 pesetas, e media axuda de custo: 1.500 pesetas.</p>
<p>Non se considerarán comprendidos nestes casos os traballadores afectos ós servicios de transporte e reparto en localidades distintas a aquela na que radique a fábrica ou depósito.</p>
<p>IV. Disposicións diversas.</p>
<p>Artigo 20º.-Sumisión ó AGA.</p>
<p>Ante a importancia que pode ter para a resolución pacífica dos conflictos laborais a elaboración do acordo interprofesional galego sobre procedementos extraxudiciais de solución de conflictos colectivos de traballo (AGA), asinado entre a Confederación de Empresarios de Galicia e as organizacións sindicais UGT, CC.OO. e CIG, as partes asinantes deste convenio, durante a súa vixencia, acordan someterse ás disposicións contidas no AGA nos propios termos nos que están formuladas.</p>
<p>Artigo 21º.-Partes asinantes.</p>
<p>O presente convenio foi negociado pola Asociación de Empresarios de Confeitería y Pastelería de Ourense e pola central sindical UGT.</p>
<p>Artigo 22º.-Dereito supletorio.</p>
<p>Para o non establecido no presente convenio, as partes remítense ó establecido no acordo marco estatal de pastelería, confeitería, repostería e pratos precociñados, publicado no Boletín Oficial del Estado, do 11 de marzo de 1996 e ó Real decreto lexislativo 1/1995, polo que se aproba o texto refundido da Lei do Estatuto dos traballadores.</p>
<p>Disposición adicional</p>
<p>Primeira.-Atrasos convenio.</p>
<p>Establécese a posibilidade respecto ós atrasos correspondentes ó ano 2000, de fraccionalos en tres partes, a pagar cada unha destas partes dentro do segundo, terceiro e cuarto trimestre do ano 2001 respectivamente.</p>
<p>ANEXO I</p>
<p>Táboa salarial ano 2000</p>
<table><tbody><tr><td></td></tr>
<tr><td>Categoría</td><td>Salario</td></tr>
</tbody></table>
<table><tbody><tr><td>Encargado xeral</td><td>112.005</td></tr>
<tr><td>Mestre de obradoiro</td><td>107.425</td></tr>
<tr><td>Encargado de sección</td><td>90.522</td></tr>
<tr><td>Oficial 1ª</td><td>90.522</td></tr>
<tr><td>Oficial 2ª</td><td>79.872</td></tr>
<tr><td>Axudante de obradoiro</td><td>74.547</td></tr>
<tr><td>Xefe de administración</td><td>112.005</td></tr>
<tr><td>Administrativo 1ª</td><td>90.522</td></tr>
<tr><td>Administrativo 2ª</td><td>85.197</td></tr>
<tr><td>Auxiliar</td><td>79.872</td></tr>
<tr><td>Dependente</td><td>74.547</td></tr>
<tr><td>Axudante de dependenta</td><td>72.630</td></tr></tbody></table>
<p>Táboa salarial ano 2001</p>
<table><tbody><tr><td></td></tr>
<tr><td>Categoría</td><td>Salario</td></tr>
</tbody></table>
<table><tbody><tr><td>Encargado xeral</td><td>115.141</td></tr>
<tr><td>Mestre de obradoiro</td><td>110.433</td></tr>
<tr><td>Encargado de sección</td><td>93.057</td></tr>
<tr><td>Oficial 1ª</td><td>93.057</td></tr>
<tr><td>Oficial 2ª</td><td>82.108</td></tr>
<tr><td>Axudante de obradoiro</td><td>76.634</td></tr>
<tr><td>Xefe de administración</td><td>115.141</td></tr>
<tr><td>Administrativo 1ª</td><td>93.057</td></tr>
<tr><td>Administrativo 2ª</td><td>87.582</td></tr>
<tr><td>Auxiliar</td><td>82.108</td></tr>
<tr><td>Dependente</td><td>76.634</td></tr>
<tr><td>Axudante de dependenta</td><td>74.664</td></tr></tbody></table>

