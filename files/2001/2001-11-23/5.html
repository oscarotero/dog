---
date: '2001-11-23'
id: '12946'
page: 15
number: 227
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 6 de novembro de 2001 pola que se delegan nos delegados
  provinciais da Consellería de Cultura, Comunicación Social e Turismo o
  exercicio de determinadas competencias.
range: Resolución
url: 'https://www.xunta.gal/dog/Publicados/2001/20011123/Anuncio12946_gl.html'
---
<p>Tendo en conta o gran volume da actividade administrativa que a normativa lle atribúe á Dirección Xeral de Turismo, co fin de evitar unha concentración excesiva e lograr unha maior axilidade administrativa que redunde en beneficio tanto da Administración como dos administrados, faise conveniente que, dentro do respecto ós principios informadores da actuación administrativa, e con suxeición á normativa legal vixente, se deleguen nos delegados provinciais da Consellería de Cultura, Comunicación Social e Turismo, determinadas competencias.</p>
<p>Na súa virtude, facendo uso das atribucións que me confire o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, dispoño delegar nos delegados provinciais da Con</p>
<p>sellería de Cultura, Comunicación Social e Turismo o exercicio das seguintes competencias:</p>
<p>-Autorizacións das modificacións de grupo, categoría, capacidade, superficie e denominación dos establecementos hoteleiros.</p>
<p>-Autorizacións das modificacións da categoría, capacidade, superficie e denominación das cidades de vacacións.</p>
<p>-Autorizacións das modificacións da categoría, capacidade, superficie e denominación dos apartamentos, bungalows e outros aloxamentos similares de carácter turístico.</p>
<p>-Autorizacións das modificacións de categoría, capacidade, superficie e denominación dos acampamentos de turismo.</p>
<p>-Autorizacións das modificacións de grupo, capacidade, superficie e denominación dos establecementos de turismo rural.</p>
<p>-Autorizacións das modificacións da categoría, capacidade, superficie e denominación dos restaurantes.</p>
<p>-Autorizacións das modificiacións da categoría, capacidade, superficie e denominación das cafeterías.</p>
<p>-Autorizacións dos cambios de grupo, director, denominación e locais das axencias de viaxes e das súas sucursais.</p>
<p>-Visado dos regulamentos de réxime interior dos establecementos turísticos.</p>
<p>A Dirección Xeral de Turismo poderá, non obstante, avocar para si en calquera momento o exercicio das competencias delegadas nesta resolución, de acordo co establecido no artigo 14 da citada lei.</p>
<p>As resolucións administrativas que se adopten facendo uso das delegacións contidas na presente resolución farán constar expresamente esta circunstancia e consideraranse dictadas pola autoridade que as concedeu.</p>
<p>Santiago de Compostela, 6 de novembro de 2001.</p>
<p>María A. Antón Vilasánchez</p>
<p>Directora xeral de Turismo</p>

