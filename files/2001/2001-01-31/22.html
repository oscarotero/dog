---
date: '2001-01-31'
id: '1E62'
page: 1
number: 22
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de decembro de 2000, da Dirección Xeral de Industria, pola que
  se somete a información pública o proxecto de explotación, o estudio de
  impacto ambiental e o plan de restauración do pase a concesión de explotación
  derivada do permiso de investigación Vilas, 2688, da provincia de Pontevedra.
range: Resolución
url: 'https://www.xunta.gal/dog/Publicados/2001/20010131/Anuncio1E62_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25 de setembro), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de trinta días hábiles, contados a partir da publicación da presente resolución, o proxecto de explotación, o estudio de impacto ambiental e o plan de restauración do pase a concesión de explotación derivada do permiso de investigación Vilas nº 2688, situada en terreos dos concellos de Gondomar e O Porriño, provincia de Pontevedra, e solicitado por Granitos Morgadanes, S.L.</p>
<p>Para os efectos informativos porase á disposición dos administrados que o soliciten un exemplar do estudio para consulta nas oficinas desta dirección xeral así como nas dependencias da delegación provincial de Industria correspondente e as alegacións formularanse durante o prazo sinalado, nas mesmas oficinas.</p>
<p>Santiago de Compostela, 4 de decembro de 2000.</p>
<p>Ramón Ordás Badía</p>
<p>Director xeral de Industria</p>

