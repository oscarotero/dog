---
date: '2001-01-31'
id: 1E2E
page: 1
number: 22
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 12 de decembro de 2000, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo da empresa Tratamiento Industrial de Aguas,
  S.A.  (Trainasa) (centro de traballo EDAR Río Lagares).
range: Resolución
url: 'https://www.xunta.gal/dog/Publicados/2001/20010131/Anuncio1E2E_gl.html'
---
<p>Visto o texto do convenio colectivo para a empresa Tratamiento Industrial de Aguas, S.A.  (Trainasa) (centro de traballo EDAR río Lagares), con número de código 3603351 que tivo entrada nesta delegación provincial o día 1-12-2000, subscrito en representación da parte económica pola representación da empresa, e da parte social, polo delegado de persoal, con data do 21-11-2000. De conformidade co disposto no artigo 90.2º e 3º, do Real decreto lexis</p>
<p>lativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 12 de decembro de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Tratamiento Industrial de Aguas, S.A. (Trainasa)</p>
<p>Centro de traballo EDAR río Lagares</p>
<p>Convenio colectivo anos 2000, 2001 e 2002</p>
<p>Normas xerais.</p>
<p>Artigo 1º.-Ámbito de aplicación.</p>
<p>Este convenio colectivo será de aplicación a todo o persoal adscrito ó centro de traballo EDAR Lagares en Vigo da empresa Tratamiento Industrial de Aguas, S.A. (Trainasa), contratista da explotación das instalacións da EDAR río Lagares do colector de marxe da ría e das estacións de bombeo de augas residuais ou outras instalacións que se adscriban ó contrato.</p>
<p>Artigo 2º.-Ámbito temporal.</p>
<p>Este convenio entrará en vigor o día da súa sinatura. Non obstante, os efectos económicos salariais terán vixencia desde o 1 de xaneiro de 2000. A duración do presente convenio será de 3 anos estendéndose ata o 31 de decembro de 2002.</p>
<p>Artigo 3º.-Denuncia.</p>
<p>Ámbalas dúas partes consideran automaticamente denunciado o presente convenio ó termo da súa vixencia, é dicir, o 31 de decembro de 2002.</p>
<p>Artigo 4º.-Absorción e compensación.</p>
<p>As condicións económicas establecidas no presente convenio absorben tódalas existentes ata a sinatura del. Respectaranse as condicións económicas máis favorables pactadas nos contratos individuais de traballo.</p>
<p>Artigo 5º.-Conceptos retributivos.</p>
<p>As retribucións de cada traballador estarán compostas polo salario base de convenio e os complementos que para cada actividade, nivel e categoría se determinan, en relación co contido dos artigos seguintes.</p>
<p>O pagamento da nómina mensual efectuarase mediante transferencia bancaria á entidade previamente designada polo interesado, dentro dos cinco últimos días do mes.</p>
<p>O aboamento da nómina correspondente ó mes de decembro efectuarase o día 22 do dito mes.</p>
<p>Artigo 6º.-Salario base.</p>
<p>O salario base para o persoal afectado por este convenio é o que se especifica para cada nivel e categoría na táboa salarial anexa número I.</p>
<p>Artigo 7º.-Antigüidade.</p>
<p>Tódolos traballadores percibirán en concepto de antigüidade as cantidades establecidas na táboa anexa número II.</p>
<p>Artigo 8º.-Pagas extraordinarias.</p>
<p>As gratificacións extraordinarias de verán, Nadal e beneficios aboaranse a razón dunha mensualidade cada unha, de salario base máis antigüidade.</p>
<p>A paga extra de verán devengarase desde o primeiro de xaneiro ó día 30 de xuño.</p>
<p>A paga extra de Nadal devengarase desde o primeiro de xullo ata o 31 de decembro.</p>
<p>A paga de beneficios devengarase desde o primeiro de xaneiro ó 31 de decembro.</p>
<p>PagaAboamento</p>
<p>Verán24 de xullo</p>
<p>Nadal22 de decembro</p>
<p>Beneficios25 de marzo</p>
<p>As pagas extras devengaranse día a día, non devengándose nas ausencias inxustificadas nin durante o tempo de baixa por IT excepto cando a baixa sexa causada por accidente laboral ou accidente non laboral grave ou hospitalización durante os primeiros seis meses.</p>
<p>Artigo 9º.-Complemento de toxicidade, penosidade e perigosidade.</p>
<p>Establécese un complemento por traballos tóxicos, penosos e perigosos, a contía dos cales se fixa en 14.000 pesetas/mes, para tódalas categorías.</p>
<p>Este complemento devengarase por día efectivamente traballado.</p>
<p>Artigo 10º.-Complemento de distancia e transporte urbano.</p>
<p>Todo o persoal afecto a este convenio percibirá un complemento extrasalarial denominado complemento de distancia e transporte urbano por un importe de 12.750 pesetas/mes, para o ano 2000, 13.875 pesetas/mes para o ano 2001 e 15.000 pesetas/mes para o ano 2002.</p>
<p>Este complemento devengarase por día efectivamente traballado.</p>
<p>Artigo 11º.-Complemento de quendas.</p>
<p>O persoal acollido a esta xornada percibirá a cantidade de 18.000 pesetas/mes durante o ano 2000; 20.000 pesetas/mes durante o ano 2001 e 23.000 pesetas/mes durante o ano 2002 en concepto de quendas.</p>
<p>Este complemento devengarase por es efectivaente traballado.</p>
<p>Os traballadores que teñan dereito a complemento de quendas non terán dereito a complemento de nocturnidade.</p>
<p>Artigo 12º.-Complemento de garda-dispoñibilidade.</p>
<p>Os traballadores de garda-dispoñibilidade portarán durante a semana o buscapersoas correspondente fóra do horario da xornada laboral, onde recibirán tódolos avisos das situacións que se produzan.</p>
<p>Os labores de vixilancia e reparación serán obrigatorios, comezarán unha vez finalizada a xornada laboral ordinaria. O exceso de xornada retribuirase como horas extraordinarias.</p>
<p>O persoal de garda-dispoñibilidade terá á súa disposición un vehículo da empresa para atender coa maior brevidade posible os avisos que reciba.</p>
<p>A retribución a cada traballador por este concepto será a seguinte:</p>
<p>Xefe de planta, encargado de planta e oficiais: 10.000 pesetas/semanais.</p>
<p>Peón de apoio: 5.000 pesetas/semanais.</p>
<p>Artigo 14º.-Horas extraordinarias.</p>
<p>Poderanse realiza-las horas extraordinarias estructurais necesarias por acumulación de tarefas, ausencias imprevistas, cambios de quenda e outras circunstancias de carácter estructural, por causa da natureza do traballo que se vai executar.</p>
<p>O valor das horas extraordinarias é o fixado na táboa anexa número III.</p>
<p>Artigo 15º.-Xornadas de traballo.</p>
<p>A xornada de traballo será de 1.770 horas (mil setecentas setenta horas) anuais, para o primeiro ano de vixencia. Para o segundo ano de vixencia será de 1.760 (mil setecentas sesenta) horas anuais, e para o terceiro ano será de 1.750 (mil setecentas cincuenta) horas distribuídas segundo os seguintes horarios:</p>
<p>De luns a venres:</p>
<p>Xornada de mañá: 7.30 a 13.30 horas.</p>
<p>Xornada de tarde: 16 a 18 horas.</p>
<p>Para o persoal acollido ó sistema de quendas, o horario ó longo do ano será o seguinte:</p>
<p>Quenda de mañá: de 6 a 14 horas.</p>
<p>Quenda de tarde: de 14 a 22 horas.</p>
<p>Quenda de noite: de 22 a 6 horas.</p>
<p>Ó face-las quendas rotativas, teranse en conta os seguintes criterios:</p>
<p>1. Rotatividade de tódolos traballadores que estean inmersos nel.</p>
<p>2. Constitución dun calendario anual que estableza a xornada semanal e os descansos de cada traballador.</p>
<p>3. Procurarase a igualdade de descanso para desfrute dos sábados, domingos e festivos.</p>
<p>4. O cuadrante anual de quendas confeccionado cos criterios establecidos, publicarase no taboleiro de anuncios da empresa na última quincena do ano anterior.</p>
<p>5. O dito cuadrante conterá o cómputo da xornada anual, días que hai que traballar e descansos así como os compoñentes dos equipos e a súa asignación ás quendas.</p>
<p>Quedan excluídos destes horarios aqueles contratos de traballo que, pola función específica, deban realiza-lo seu traballo noutro horario distinto ó establecido na empresa para as categorías e funcións actuais.</p>
<p>Artigo 16º.-Vacacións.</p>
<p>Tódolos traballadores terán dereito a un período de vacacións anuais de 30 días naturais, que desfrutarán preferentemente no período comprendido entre o primeiro de maio e o trinta e un de outubro para o primeiro e segundo anos de vixencia. Para o terceiro ano de vixencia será entre o primeiro de maio e o trinta de setembro.</p>
<p>Para o desfrute das vacacións fixarase un calendario rotativo, en función do período de desfrute previsto, que garanta que ningún traballador poida verse discriminado. Sen embargo, o calendario definitivo recollerá aquelas modificacións propostas polos traballadores e libremente pactadas entre eles, sempre que non afecten significativamente ó servicio ó que estean asignados.</p>
<p>A retribución en período vacacional será: salario base máis antigüidade e complemento tóxico.</p>
<p>Artigo 17º.-Festas.</p>
<p>Terán consideración de festas, todas aquelas que, regulamentariamente estean determinadas; tamén o día 3 de novembro, San Martiño de Porres, patrón da empresa. Se fose non laborable, cambiaríase polo día laborable inmediatamente anterior.</p>
<p>Artigo 18º.-Permisos e licencias.</p>
<p>O traballador, logo de aviso e posterior xustificación, poderá ausentarse do traballo con dereito a remuneración, por algún dos motivos e períodos seguintes:</p>
<p>17 días naturais en caso de matrimonio.</p>
<p>6 días naturais en caso de falecemento de cónxuxe ou fillos.</p>
<p>6 días naturais en caso de enfermidade grave de fillo ou cónxuxe.</p>
<p>3 días naturais por nacemento de fillo.</p>
<p>3 días naturais en caso de falecemento de pais, avós, netos ou irmáns do traballador ou do seu cónxuxe.</p>
<p>1 día por traslado de domicilio.</p>
<p>2 días naturais por enfermidade grave de pais, avós, netos ou irmáns do traballador ou do seu cónxuxe.</p>
<p>1 día por asuntos propios, logo de aviso de setenta e dúas horas.</p>
<p>As licencias enténdese vinculadas ó feito causante, debéndose desfrutar ó producirse este e posterior xustificación.</p>
<p>Artigo 19º.-Anticipos reintegrables.</p>
<p>Todo o persoal suxeito a este convenio poderá solicitar, con cargo ó fondo establecido neste artigo, anticipos reintegrables, que serán concedidos discrecionalmente pola dirección dela.</p>
<p>A forma de amortización será:</p>
<p>-Unha mensualidade que se amortizará en doce meses.</p>
<p>-Dúas mensualidades que se amortizarán en vintecatro meses.</p>
<p>Establécense 250.000 pesetas como cantidade máxima para solicitar por anticipo e solicitante.</p>
<p>Terán prioridade para a concesión dos anticipos reintegrables aqueles traballadores que non solicitasen nunca este ou que, de telo solicitado, deixasen transcorrer máis tempo desde o pagamento da última amortización.</p>
<p>A empresa destinará para este fin a cantidade de 750.000 pesetas.</p>
<p>Consideraranse incluídas no fondo de cada ano as cantidades pendentes de reintegrar dos anticipos concedidos nos exercicios anteriores.</p>
<p>Artigo 20º.-Fondo social.</p>
<p>Créase un fondo social destinado a formación, asistencias, etc. con destino a tódolos traballadores que teñan unha antigüidade mínima recoñecida por un ano na empresa.</p>
<p>O importe será de 675.000 pesetas para cada ano de vixencia.</p>
<p>A dirección da empresa aprobará os criterios e programas, vixiando a distribución destes fondos e a contía que se aplicará en cada caso.</p>
<p>Artigo 21º.-Roupa de traballo.</p>
<p>Subministraráselle a todo o persoal as necesarias e habituais pezas de roupa de traballo, quedando determinada a súa entrega na seguinte forma:</p>
<p>-Camisa de manga longa: 2 ó ano.</p>
<p>-Camisa de manga curta: 2 ó ano.</p>
<p>-Pantalón: 4 ó ano.</p>
<p>-Xersei: 2 ó ano.</p>
<p>-Calzado de seguridade: 2 pares ó ano (bota ou zapato).</p>
<p>-Anorak: 1 cada ano.</p>
<p>-Chaqueta curta: 4 ó ano ou 2 xerseis.</p>
<p>-Canguro: 2 ó ano.</p>
<p>-Roupa de auga cando o posto de traballo así o requira.</p>
<p>-Luvas de caucho segundo necesidades.</p>
<p>-Botas de auga de seguridade: 1 par ó ano.</p>
<p>-Gorra: 2 ó ano.</p>
<p>-Gorro: 2 ó ano.</p>
<p>-Chaleque: 1 ó ano.</p>
<p>-Toallas: 2 ó ano.</p>
<p>Persoal de laboratorio:</p>
<p>Bata: 2 ó ano.</p>
<p>Zocos: 1 par o ano.</p>
<p>Será obrigatoria a utilización das pezas de roupa de traballo durante a xornada laboral.</p>
<p>As datas de entrega serán aproximadamente a primeira quincena de xuño para as pezas de verán e a segunda quincena de outubro para as pezas de roupa de inverno.</p>
<p>Todo o persoal terá dereito a servicio de lavandería por conta da empresa.</p>
<p>Artigo 22º.-Seguro de accidentes.</p>
<p>A empresa subscribirá unha póliza de accidentes de traballo que garanta a cada traballador as seguintes indemnizacións:</p>
<p>a) En caso de falecemento por accidente de traballo ou enfermidade profesional: 2,5 millóns de pesetas.</p>
<p>b) En caso de incapacidade laboral permanente total, absoluta ou gran invalidez, derivadas de accidente de traballo ou enfermidade profesional: 3 millóns de pesetas.</p>
<p>Artigo 23º.-Situación de incapacidade transitoria.</p>
<p>A empresa aboará a tódolos traballadores durante a situación de IT derivada de accidente de traballo, e desde o primeiro día a diferencia entre as prestacións da Seguridade Social e o 100% do salario base máis antigüidade e toxicidade.</p>
<p>De igual forma, complementarase ata o 100% do salario base máis antigüidade, nos casos de hospitalización e convalecencia. A dita situación deberase acreditar fidedignamente para xera-lo dereito a este complemento.</p>
<p>Artigo 24º.-Retirada do permiso de conducir.</p>
<p>No suposto de que a un traballador, con ou sen a categoría de conductor, realizando o seu cometido cun vehículo da empresa e cumprindo a función que lle foi asignada, lle fose retirado provisionalmente o permiso de conducir, a empresa acomodarao a outro posto de traballo adecuado ás súas facultades e respectaráselle a retribución da súa categoría profesional, por un máximo de dous anos. Ó termo da suspensión será reintegrado ó seu posto de traballo.</p>
<p>Estes beneficios non terán lugar cando a causa de retirada do permiso de conducir se debese á conducción temeraria, embriaguez ou drogadicción ou cando exista reincidencia.</p>
<p>Artigo 25º.-Seguridade e hixiene.</p>
<p>Dada a importancia que recoñecen os asinantes na prevención de accidentes, engádese este capítulo. Considerando ámbalas dúas partes a obriga de aplica-la lexislación sobre seguridade e hixiene vixente, así como a Lei 31/1995, de prevención de riscos</p>
<p>laborais; para este efecto, a dirección e a representación legal dos traballadores velarán polo cumprimento das medidas legais e regulamentarias.</p>
<p>Todo traballador será recoñecido, alomenos unha vez ó ano. O resultado destes recoñecementos facilitaráselle a cada traballador de forma clara e lexible para este.</p>
<p>A dirección da empresa adoptará as medidas de seguridade e hixiene pertinentes como consecuencia do control do lugar do traballo, das instalacións e medios que pon a disposición dos traballadores. Estas medidas de protección afectarán igualmente ós traballadores obrigándose a traballar cos medios facilitados; así como coidar que os locais e instrumentos de traballo se atopen en perfectas condicións, debendo poñer en coñecemento da dirección da empresa as anomalías que se detecten para que esta adopte as medidas oportunas.</p>
<p>Artigo 26º.-Cota sindical.</p>
<p>A empresa, logo de solicitude do interesado, efectuará as retencións pertinentes por cotas sindicais.</p>
<p>Artigo 27º.-Comisión mixta interpretativa do convenio.</p>
<p>Cantas dúbidas xurdan en relación coa interpretación do convenio serán sometidas á comisión paritaria que estará constituída por un representante designado polos traballadores e un pola dirección de empresa.</p>
<p>Os representantes da dirección da empresa e da representación dos traballadores deberán ter formado parte da comisión negociadora respectiva no convenio.</p>
<p>Tódolos conflictos, tanto individuais como colectivos que puidesen xurdir durante a vixencia deste convenio, deberán someterse, como trámite previo e preceptivo, ó dictame desta comisión.</p>
<p>Artigo 28º.-Lexislación subsidiaria.</p>
<p>En todo o non recollido neste convenio rexerá o disposto no laudo arbitral dictado por Jaime Correa Montalvo, que establece as condicións de traballo para as industrias de captación, elevación, conducción, tratamento, depuración e distribución de auga, do 30 de xuño de 1998, Estatuto dos traballadores e demais normas vixentes aplicables.</p>
<p>Táboa anexa número I</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario base
2000</td><td>Salario base
2001</td><td>Salario base
2002</td></tr>
<tr><td></td></tr>
</tbody></table>
<table><tbody><tr><td>Xefe planta</td><td>251.000</td><td>260.000</td><td>269.000</td></tr>
<tr><td></td></tr>
<tr><td>Encargado</td><td>180.000</td><td>186.000</td><td>192.000</td></tr>
<tr><td></td></tr>
<tr><td>Analista</td><td>152.000</td><td>157.000</td><td>162.000</td></tr>
<tr><td></td></tr>
<tr><td>Axte. analista</td><td>130.000</td><td>134.000</td><td>139.000</td></tr>
<tr><td></td></tr>
<tr><td>Aux. admtvo.</td><td>103.000</td><td>107.000</td><td>111.000</td></tr>
<tr><td></td></tr>
<tr><td>Oficial 1ª</td><td>128.000</td><td>132.000</td><td>137.000</td></tr>
<tr><td></td></tr>
<tr><td>Oficial 2ª</td><td>119.000</td><td>123.000</td><td>128.000</td></tr>
<tr><td></td></tr>
<tr><td>Peón planta/colector</td><td>102.000</td><td>106.000</td><td>110.000</td></tr>
<tr><td></td></tr></tbody></table>
<p>Táboa anexa número II</p>
<table><tbody><tr><td></td></tr>
<tr><td></td></tr>
<tr><td>Categorías</td><td>1 bienio</td><td>2 bienios</td><td>3 bienios</td><td>3 bienios e 1 quinq.</td><td>3 bien. e 2 quinq.</td><td>3 bien. e 3 quinq.</td></tr>
<tr><td></td></tr>
</tbody></table>
<table><tbody><tr><td>Todas</td><td>5.000 pesetas/mes</td><td>10.000 pesetas/mes</td><td>15.000 pesetas/mes</td><td>20.000 pesetas/mes</td><td>25.000 pesetas/mes</td><td>30.000 pesetas/mes</td></tr>
<tr><td></td></tr></tbody></table>
<p>Táboa anexa número III</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Valor hora extra diúrna, nocturna e festiva</td></tr>
<tr><td></td></tr>
</tbody></table>
<table><tbody><tr><td>Aux. admtvo.</td><td>1.700</td></tr>
<tr><td></td></tr>
<tr><td>Oficial 1ª</td><td>2.000</td></tr>
<tr><td></td></tr>
<tr><td>Oficial 2ª</td><td>2.000</td></tr>
<tr><td></td></tr>
<tr><td>Peón</td><td>1.700</td></tr>
<tr><td></td></tr></tbody></table>
<p>Disposicion derradeira.</p>
<p>Son partes asinantes deste convenio colectivo:</p>
<p>Pola parte económica:</p>
<p>José L. García Ibañez.</p>
<p>Andrés F. Mariño Vilar.</p>
<p>José L. Cividanes Matos.</p>
<p>José L. Cabana Glez.</p>
<p>Pola parte social:</p>
<p>Gabriel Lorenzo Pascual.</p>
<p>Asesor:</p>
<p>José C. Casal Iglesias.</p>
<p>Acta derradeira.</p>
<p>Reunidos na sala de reunións do centro de traballo EDAR río Lagares da empresa Tratamiento Industrial de Aguas, S.A. (Trainasa), sito na rúa Ricardo Mella, s/n, de Vigo, a comisión negociadora do convenio colectivo, composta polas persoas que a continuación se relacionan, acordan aproba-lo texto do convenio colectivo que se achega, e en proba de conformidade asinan esta acta en Vigo o vinteún de novembro de dous mil.</p>
<p>Pola parte económica:</p>
<p>José Luis García Ibañez.</p>
<p>Andrés F. Mariño Vilar.</p>
<p>José Luis Cividanes Matos.</p>
<p>José Luis Cabana González.</p>
<p>Pola parte social:</p>
<p>Gabriel Lorenzo Pascual, delegado de persoal.</p>
<p>Asesor:</p>
<p>José C. Casal Iglesias.</p>

