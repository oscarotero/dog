---
date: '2001-03-14'
id: 400A
page: 3224
number: 52
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 31 de xaneiro de 2001, da Delegación Provincial de Ourense, pola
  que se somete a información pública o estudio ambiental do parque eólico de
  Serra do Eixe, o proxecto de execución das instalacións que comprende, así
  como as solicitudes de autorización administrativa e de declaración de
  utilidade pública do dito parque eólico que se vai desenvolver, conforme o
  sinalado no proxecto presentado, no concello da Veiga. (Expediente IN661A
  00/4-3 A.T.).
range: Resolución
url: 'https://www.xunta.gal/dog/Publicados/2001/20010314/Anuncio400A_gl.html'
---
<p>1. Alcance da información pública: lexislación.</p>
<p>Sométese a información pública a solicitude presentada por Edasa Eólica Solpor, S.L. de autorización administrativa e declaración de utilidade pública, aprobación do proxecto de execución e o estudio ambiental do parque eólico de Serra do Eixe.</p>
<p>Lexislación aplicable para os efectos anteriores: Decreto 205/1995, polo que se regula o aproveitamento da enerxía eólica na Comunidade Autónoma de Galicia; Lei 54/1997, do 27 de novembro, do sector eléctrico e, supletoriamente, os decretos 2617 e 2619/1966, ámbolos do 20 de outubro, respectivamente, de autorización e de expropiación e sancións en materia de instalacións eléctricas; Lei 10/1995, de ordenación do territorio de Galicia; decretos 442/1990, do 13 de setembro, de avaliación de impacto ambiental para Galicia, e 337/1991, do 4 de outubro, de avaliación de efectos ambientais para Galicia.</p>
<p>2. Características básicas do proxecto modificado.</p>
<p>a) Peticionario: Edasa Eólica Solpor, S.L.</p>
<p>b) Domicilio social: Centro Comercial Martínez Padín, s/n, As Lagoas, 32004 Ourense.</p>
<p>c) Denominación: Parque Eólico de Serra do Eixe.</p>
<p>d) Situación: concello da Veiga (Ourense).</p>
<p>Coordenadas poligonais en unidades UTM.</p>
<p>Punto 1 (675050, 4685300); punto 2 (680000, 4683172), punto 3 (681450, 4680850); punto 4 (680700, 4680650); punto 5 (674950, 4683450).</p>
<p>e) Finalidade: producción de enerxía eléctrica a partir da enerxía eólica.</p>
<p>f) Datos técnicos:</p>
<p>-Conxunto de 38 aeroxeradores de 1.300 kW/u, que suman unha potencia instalada de 49,4 MW.</p>
<p>-Interconexión dos aeroxeradores mediante liñas subterráneas a 20 kV.</p>
<p>-C.T. para instalar en cada aeroxerador de 1.300 kVA de potencia e r/t 0,690/20 kV, cos elementos de protección e auxiliares necesarios.</p>
<p>-Subestación transformadora. Equipada con transformador principal trifásico 132/20 kV de 55 kVA e cos elementos de manobra, medida e protección necesarios.</p>
<p>-Sistemas de control e supervisión.</p>
<p>g) Orzamento: 5.274.545.687 pesetas.</p>
<p>3. Urxente ocupación.</p>
<p>O peticionario, ó abeiro do título IX da Lei 54/1997, do 27 de novembro, do sector eléctrico, solicita, así mesmo, a declaración de utilidade pública das instalacións, o que, segundo o sinalado no artigo 54 daquela, levará implícito en todo caso a necesidade de ocupación dos bens ou de adquisición dos dereitos afectados -os cales se describen na relación adxunta- e implicará a urxente ocupación para os efectos do artigo 52 da Lei de expropiación forzosa.</p>
<p>4. Estudio ambiental.</p>
<p>O estudio ambiental do parque eólico sométese a información pública en aplicación da normativa indicada no punto 1 e pode ser examinado nas dependencias seguintes: Dirección Xeral de Industria, Dirección Xeral de Calidade e Avaliación Ambiental, delegacións provinciais en Ourense das consellerías de Industria e Comercio e Medio Ambiente e no concello afectado.</p>
<p>5. Alegacións.</p>
<p>Os interesados e os seus representantes poden examina-lo expediente nas oficinas desta delegación provincial, rúa Curros Enríquez, nº 1-4º de Ourense; tamén nos organismos citados no punto 4 no que respecta ó estudio ambiental, e presentar, de se-lo caso, as alegacións que crean oportunas no prazo de trinta días, contados a partir da última publicación deste anuncio.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, con traslado ó Ministerio Fiscal das dilixencias que se produzan.</p>
<p>Ourense, 31 de xaneiro de 2001.</p>
<p>Alfredo Cacharro Pardo</p>
<p>Delegado provincial de Ourense</p>
<p>ANEXO</p>
<p>Relación de bens e dereitos afectados polo parque eólico de Serra do Eixe</p>
<p>Concello da VeigaProvincia: Ourense</p>
<table><tbody><tr><td></td></tr>
<tr><td></td></tr>
<tr><td>PARCELA PROXECTO</td><td>PROPIETARIOS</td><td>AFECCIÓN (m)</td></tr>
<tr><td></td></tr>
<tr><td>Nº</td><td>Lugar</td><td>Cultivo</td><td>Nome e apelidos</td><td>Enderezo</td><td>SE</td><td>SP</td><td>SV</td><td>PE</td></tr>
<tr><td></td></tr>
</tbody></table>
<table><tbody><tr><td>1</td><td>Vilanova</td><td>Monte baixo e piñeiros</td><td>Monte veciñal en man común dos veciños de Vilanova</td><td>A Veiga</td><td>27.750</td><td>88.000</td><td>106.174</td><td>1.378.076</td></tr>
<tr><td></td></tr></tbody></table>
<p>SE: superficie de expropiación en pleno dominio.</p>
<p>SP: servidume de paso de camiños e canalizaciónS subterráneas.</p>
<p>SV: servidume de voo das pas dos aeroxeradores.</p>
<p>PE: protección eólica coa limitación de dominio de non situar obstáculos cunha altura superior a seis metros.</p>

