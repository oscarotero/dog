---
date: '2001-09-21'
id: F1E6
page: 12
number: 184
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de setembro de 2001 pola que se lle autoriza a ampliación dunha
  unidade do segundo ciclo de educación infantil ó centro privado Jorge Juan de
  Fene (A Coruña).
range: Orde
url: 'https://www.xunta.gal/dog/Publicados/2001/20010921/AnuncioF1E6_gl.html'
---
<p>Examinado o expediente presentado pola centro privado Jorge Juan de Fene (A Coruña) no que solicita a ampliación dunha unidade do segundo ciclo de educación infantil.</p>
<p>Resultando que o expediente foi tramitado pola Delegación Provincial de Educación e Ordenación Universitaria da Coruña, que o envía cos informes correspondentes.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4 de outubro), o Real decreto 1004/1991, do 14 de xuño (BOE do 26 de xuño), o Decreto 133/1995, do 10 de maio (DOG do 22 de maio) e a Orde do 20 de setembro de 1995 (DOG do 15 de decembro), pola que se desenvolve o antedito decreto.</p>
<p>Considerando que o devandito centro privado ten autorización definitiva para impartir educación infantil.</p>
<p>Esta consellería, por proposta da Dirección Xeral de Centros e Inspección Educativa,</p>
<p>RESOLVE:</p>
<p>Autorizarlle a ampliación dunha unidade do segundo ciclo de educación infantil ó centro privado Jorge Juan de Fene (A Coruña), segundo os datos que se relacionan no anexo desta orde, facendo constar que, para a súa posta en funcionamento, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación do persoal que imparta docencia na unidade que se amplía.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 10 de setembro de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: Fene.</p>
<p>Localidade: Perlío.</p>
<p>Enderezo: avenida de Tarrío, 78.</p>
<p>Denominación: Jorge Juan.</p>
<p>Titular: Jorge Juan Perío Cooperativa R. Lda.</p>
<p>Código do centro: 15006353.</p>
<p>Nivel: educación infantil-2º ciclo.</p>
<p>Unidades de que constaba: 3.</p>
<p>Unidades novas autorizadas: 1.</p>
<p>Composición resultante:</p>
<p>Centro de educación infantil: 4 unidades.</p>
<p>Centro de educación primaria: 12 unidades.</p>
<p>Centro de educación secundaria obrigatoria: 8 unidades.</p>

