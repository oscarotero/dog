---
date: '2001-08-22'
id: D90E
page: 11
number: 162
agency: INSTITUTO GALEGO DA VIVENDA E SOLO
section: III. OUTRAS DISPOSICIÓNS
title: >-
  Resolución do 10 de agosto de 2001 pola que se aproba a primeira emisión en
  euros de papel de fianzas e subministracións das clases A, B, C, D e E polos
  valores de 500, 100, 25, 5 e 1 euros.
range: Resolución
url: 'https://www.xunta.gal/dog/Publicados/2001/20010822/AnuncioD90E_gl.html'
---
<p>Vista a proposta de Resolución do 8 de agosto de 2001, pola que se propón a aprobación da primeira emisión en euros de papel de fianzas das clases A, B, C, D e E polo importe de 500, 100, 25, 5</p>
<p>e 1 euros respectivamente, e tendo en conta que na actualidade coa inminente entrada en vigor da moeda única europea euro, é preciso proceder a unha primeira emisión de papel de fianzas na referida moeda e polos importes e clases que se indican nesta resolución.</p>
<p>En virtude do exposto, esta dirección xeral</p>
<p>ACORDA:</p>
<p>Primeiro.-Autoriza-la primeira emisión de papel de fianzas en euros, de acordo cos modelos e formatos que a continuación se indican.</p>
<p>I. Anverso do papel de fianzas.</p>
<p>Estará formado por un rectángulo cunha greca de extremo a extremo na súa parte inferior. Na banda dereita levará impresa, orlada por unha greca, a cantidade pola que responda o xustificante entre os símbolos do euro e a esquerda desta, figurará un rosetón que na súa parte superior levará impresa a inscrición papel de fianzas e no ángulo superior esquerdo, a partir da matriz, imprimirase o anagrama da Xunta de Galicia. A continuación, e centrada coa inscripción papel de fianzas, imprimirase Instituto Galego da Vivenda e Solo precedida do seu anagrama.</p>
<p>Na banda esquerda, entre a matriz e o xustificante do papel de fianzas, levará unha tira vertical coa impresión papel de fianzas.</p>
<p>No espacio libre e sobre o rosetón, entre a tira vertical e a greca na que figura o importe do efecto, imprimirase o seguinte:</p>
<p>«O Instituto Galego da Vivenda e Solo, pagaralle ó portador a cantidade de ..... euros, en concepto de devolución de fianza conforme ó Decreto do 11 de marzo de 1949.</p>
<p>Santiago de Compostela, 13 de agosto de 2001.</p>
<p>O interventor delegado. O director xeral. A xefa de servicio de Xestión Financeira e Administración.»</p>
<p>E no ángulo inferior esquerdo e rodeada dun círculo, a clase que corresponde segundo o punto IV.</p>
<p>II. Reverso do papel de fianzas.</p>
<p>Levará impreso no centro do xustificante o escudo de Galicia, e a ámbolos dous lados un rosetón coa cantidade pola que o xustificante responda entre os símbolos do euro. No centro da parte superior imprimirase Instituto Galego da Vivenda e Solo.</p>
<p>Cruzada, desde os ángulos superiores esquerdo e inferior dereito do xustificante, levará unha franxa de cor azul pálida e nos ángulos figurará a numeración, que constará tamén na matriz que queda no talonario.</p>
<p>III. Tamaño.</p>
<p>Tódolos papeis de fianza terán o mesmo tamaño, independentemente do seu valor.</p>
<p>Dimensións:</p>
<p>Longo: 230 mm ó talonario, dos que corresponden 177x95mm ó xustificante e 53x95 mm á matriz perforada.</p>
<p>Largo: 95 mm.</p>
<p>IV. Valor dos papeis de fianzas.</p>
<p>Confeccionaranse papeis de fianzas polos seus distintos valores, establecéndose unha clase para cada un deles, conforme o seguinte detalle:</p>
<p>Clase A: 500 euros.</p>
<p>Clase B: 100 euros.</p>
<p>Clase C: 25 euros.</p>
<p>Clase D: 5 euros.</p>
<p>Clase E: 1 euros.</p>
<p>Os papeis de fianzas agruparanse en talonarios de 100 xustificantes cada un de acordo cos valores e clases expresados, que terán que figurar na cara do talonario.</p>
<p>V. Tintas que deben utilizarse.</p>
<p>Para tódalas clases dúas tintas iguais tipo pantone nas seguintes cores e intensidades:</p>
<p>Anverso: negra para o texto e anagrama do Instituto. Azul 305 para o anagrama da Xunta de Galicia.</p>
<p>Reverso: azul para a franxa e 285 para o escudo e o texto.</p>
<p>Para cada unha das clases:</p>
<p>ClaseFondoRosetón y texto</p>
<p>ARosa pantone 699Vermello pantone Warm red</p>
<p>B 134-U138-U</p>
<p>C 277-U287-U</p>
<p>D 531-U526-U</p>
<p>E 344-U348-U</p>
<p>VI. Tipo de papel.</p>
<p>Será común para tódolos xustificantes emitidos independentemente da súa clase, sendo as súas características:</p>
<p>Gramaxe: 110 grs.</p>
<p>Con marca á auga.</p>
<p>Textura: satinado mate.</p>
<p>VI. Numeración dos talonarios.</p>
<p>Os papeis numeraranse segundo o seguinte detalle:</p>
<p>Talón: cruzado no reverso, na parte superior esquerda e inferior dereita.</p>
<p>Matriz: na parte central do reverso.</p>
<p>Díxitos: compoñeranse de sete, díxitos comezando coa letra correspondente á clase dos efectos, desde:</p>
<p>A desde 0.000.001 ata 0.030.000.</p>
<p>B desde 0.000.001 ata 0.040.000.</p>
<p>C desde 0.000.001 ata 0.040.000.</p>
<p>D desde 0.000.001 ata 0.030.000.</p>
<p>E desde 0.000.001 ata 0.000.020.</p>
<p>Segundo.-O papel emitido comprenderá a primeira emisión en euros de papel de fianzas do Instituto Galego da Vivenda e Solo.</p>
<p>Terceiro.-O papel de fianzas emitido ó amparo desta disposición terá a mesma consideración e efectos que o regulado polo Decreto do 11 de marzo de 1949.</p>
<p>Cuarto.-Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 10 de agosto de 2001</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>

