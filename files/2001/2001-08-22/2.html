---
date: '2001-08-22'
id: D8FE
page: 11
number: 162
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de xuño de 2001 pola que se lle concede o cambio de denominación e
  a autorización definitiva ó centro privado Benposta Ciudad de los Muchachos de
  Ourense, para impartir educación secundaria obrigatoria e bacharelato das
  modalidades de ciencias da natureza e da saúde e humanidades e ciencias
  sociais, segundo os datos do anexo.
range: Orde
url: 'https://www.xunta.gal/dog/Publicados/2001/20010822/AnuncioD8FE_gl.html'
---
<p>Examinado o expediente instruído por instancia do centro privado Benposta-Ciudad de los Muchachos de Ourense, solicitando cambio de denominación e autorización definitiva para impartir educación secundaria obrigatoria e bacharelato das modalidades de ciencias da natureza e da saúde e humanidades e ciencias sociais.</p>
<p>Vistos a Lei 1/1990, do 3 de outubro (BOE do 4 de outubro), de ordenación xeral do sistema educativo, Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Tendo en conta os informes da Delegación Provincial da Consellería de Educación e Ordenación Universitaria de Ourense, así como o contemplado</p>
<p>na disposición transitoria terceira, alínea c) do Real decreto 1004/1991, no referente ó bacharelato.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo cambio de denominación do centro privado Benposta-Ciudad de los Muchachos pasando a denominarse Benposta-Nación de Muchachos.</p>
<p>Segundo.-Autorizar ó centro privado Benposta-Nación de Muchachos de Ourense, para impartir educación secundaria obrigatoria e bacharelato das modalidades de ciencias da natureza e da saúde e humanidades e ciencias sociais, segundo se especifica no anexo desta orde.</p>
<p>Terceiro.-Para as ensinanzas que se autorizan, a delegación provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que imparta docencia no dito centro, así como o equipamento adecuado para imparti-las ditas ensinanzas.</p>
<p>Cuarto.-Queda o centro obrigado ó cumprimento da lexislación vixente y a solicita-la oportuna revisión cando teña que modificarse calquera dos datos que sinala a presente orde.</p>
<p>Quinto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 14 de xuño de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Ourense.</p>
<p>Concello: Ourense.</p>
<p>Localidade: Ourense.</p>
<p>Enderezo: Finca Benposta.</p>
<p>Código do centro: 32008653.</p>
<p>Denominación anterior: Benposta-Ciudad de los Muchachos.</p>
<p>Nova denominación: Benposta-Nación de Muchachos.</p>
<p>Titular: Benposta-Nación de Muchachos.</p>
<p>Composición resultante:</p>
<p>a) Centro de educación primaria: 6 unidades.</p>
<p>b) Centro de educación secundaria:-4 unidades de educación secundaria obrigatoria.-4 unidades de bacharelato das modalidades de ciencias da natureza e da saúde e humanidades e ciencias sociais.</p>

