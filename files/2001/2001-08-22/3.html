---
date: '2001-08-22'
id: D902
page: 11
number: 162
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 2 de xullo de 2001 pola que se autoriza a conservatorios de música de
  titularidade municipal a impartir, con carácter provisional ata o 1 de xuño de
  2003, os graos elemental e/ou medio das ensinanzas de música establecidas pola
  Lei orgánica 1/1990, do 3 de outubro, de ordenación xeral do sistema
  educativo.
range: Orde
url: 'https://www.xunta.gal/dog/Publicados/2001/20010822/AnuncioD902_gl.html'
---
<p>Segundo o disposto no artigo 31 do Estatuto de autonomía de Galicia, é competencia da Comunidade Autónoma galega a regulamentación e administración do ensino en toda a súa extensión, niveis e graos, modalidades e especialidades, e de acordo co artigo 1 do Decreto 213/1998, do 10 de xullo (Diario Oficial de Galicia do 23 de xullo), a Consellería de Educación e Ordenación Universitaria é o órgano da Administración da Comunidade Autónoma de Galicia ó que lle corresponden estas competencias.</p>
<p>Os conservatorios de música de titularidade municipal levan a cabo un importante labor no fomento, difusión e extensión das ensinanzas de música por todo o territorio da Comunidade Autónoma de Galicia, e teñen unha grande importancia para o desenvolvemento integral dos nenos e mozos, contribuíndo así ó enriquecemento da vida cultural dos concellos.</p>
<p>A implantación do novo sistema educativo, establecido pola Lei orgánica 1/1990, do 3 de outubro, esíxelles ós concellos titulares destes conservatorios de música importantes adaptacións estructurais e os orzamentos necesarios para levalas a cabo, para así cumpri-los requisitos mínimos de instalacións destes centros.</p>
<p>Por outro lado, hai que ter en conta o compromiso escrito adquirido polos concellos afectados de levar a cabo as actuacións necesarias nos conservatorios de música dos que son titulares, para dar cumprimento efectivo ós requisitos mínimos de instalacións e ó currículo, coa finalidade de que se lle poida concede-la autorización definitiva antes do 1 de xuño de 2003.</p>
<p>Tendo en conta o anteriormente exposto e por proposta da Dirección Xeral de Centros e Inspección Educativa, esta consellería</p>
<p>DISPÓN:</p>
<p>Primeiro.-Autoriza-los conservatorios de música de titularidade municipal, que figuran no anexo a esta orde, para impartir, con carácter provisional ata o 1 de xuño de 2003, os graos elemental e/ou medio das ensinanzas de música establecidas pola Lei orgánica 1/1990, do 3 de outubro, de ordenación xeral do sistema educativo.</p>
<p>Segundo.-Os concellos titulares destes conservatorios teñen a obriga de cumpri-lo compromiso adquirido de levar a cabo as actuacións necesarias nestes centros educativos para adaptalos ós requisitos mínimos que fixa o Real decreto 389/1992, do 15 de abril (Boletín Oficial del Estado do 28 de abril), e ó currículo que establece o Decreto 253/1993, do 29 de xullo (Diario Oficial de Galicia do 25 de outubro), para ter concedida autorización definitiva, de acordo co procedemento establecido para o efecto, antes do 1 de xuño de 2003.</p>
<p>Disposición derradeira</p>
<p>Única.-Facúltase a Dirección Xeral de Centros e Inspección Educativa para dicta-las normas necesarias para o desenvolvemento da presente orde.</p>
<p>Santiago de Compostela, 2 de xullo de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>PROVINCIA: CORUÑA, A</p>
<p>Localidade: Carballo.</p>
<p>Titular: Concello de Carballo.</p>
<p>Centro: conservatorio profesional de música de Carballo.</p>
<p>Código do centro: 15026662.</p>
<p>Autorización provisional: grao medio.</p>
<p>Localidade: Culleredo.</p>
<p>Titular: Concello de Culleredo.</p>
<p>Centro: conservatorio profesional de música de Culleredo.</p>
<p>Código do centro: 15026728.</p>
<p>Autorización provisional: grao medio.</p>
<p>Localidade: Melide.</p>
<p>Titular: Concello de Melide.</p>
<p>Centro: conservatorio profesional de música de Melide.</p>
<p>Código do centro: 15027162.</p>
<p>Autorización provisional: grao medio.</p>
<p>Localidade: Pontes de García Rodríguez, As.</p>
<p>Titular: Concello das Pontes de García Rodríguez.</p>
<p>Centro: conservatorio profesional de música das Pontes de García Rodríguez.</p>
<p>Código do centro: 15026741.</p>
<p>Autorización provisional: grao medio.</p>
<p>Localidade: Ribeira.</p>
<p>Titular: Concello de Ribeira.</p>
<p>Centro: conservatorio profesional de música de Ribeira.</p>
<p>Código do centro: 15032200.</p>
<p>Autorización provisional: graos elemental e medio.</p>
<p>PROVINCIA: OURENSE</p>
<p>Localidade: Barco de Valdeorras, O.</p>
<p>Titular: Concello do Barco de Valdeorras.</p>
<p>Centro: conservatorio profesional de música do Barco de Valdeorras.</p>
<p>Código do centro: 32016510.</p>
<p>Autorización provisional: grao medio.</p>
<p>Localidade: Carballiño, O.</p>
<p>Titular: Concello do Carballiño.</p>
<p>Centro: conservatorio profesional de música do Carballiño.</p>
<p>Código do centro: 32016522.</p>
<p>Autorización provisional: grao medio.</p>
<p>Localidade: Ribadavia.</p>
<p>Titular: Concello de Ribadavia.</p>
<p>Centro: conservatorio profesional de música de Ribadavia.</p>
<p>Código do centro: 32016546.</p>
<p>Autorización provisional: grao medio.</p>
<p>Localidade: Xinzo de Limia.</p>
<p>Titular: Concello de Xinzo de Limia.</p>
<p>Centro: conservatorio profesional de música de Xinzo de Limia.</p>
<p>Código do centro: 32016534.</p>
<p>Autorización provisional: grao medio.</p>
<p>PROVINCIA: PONTEVEDRA</p>
<p>Localidade: Cangas.</p>
<p>Titular: Concello de Cangas.</p>
<p>Centro: conservatorio profesional de música de Cangas.</p>
<p>Código do centro: 36024276.</p>
<p>Autorización provisional: graos elemental e medio.</p>
<p>Localidade: Guarda, A.</p>
<p>Titular: Concello da Guarda.</p>
<p>Centro: conservatorio elemental de música da Guarda.</p>
<p>Código do centro: 36024288.</p>
<p>Autorización provisional: grao elemental.</p>
<p>Localidade: Ponteareas.</p>
<p>Titular: Concello de Ponteareas.</p>
<p>Centro: conservatorio profesional de música Reveriano Soutullo.</p>
<p>Código do centro: 36018367.</p>
<p>Autorización provisional: grao medio.</p>
<p>Localidade: Redondela.</p>
<p>Titular: Concello de Redondela.</p>
<p>Centro: conservatorio profesional de música de Redondela.</p>
<p>Código do centro: 36024291.</p>
<p>Autorización provisional: graos elemental e medio.</p>
<p>Localidade: Tui.</p>
<p>Titular: Concello de Tui.</p>
<p>Centro: conservatorio profesional de música de Tui.</p>
<p>Código do centro: 36024306.</p>
<p>Autorización provisional: grao medio.</p>

