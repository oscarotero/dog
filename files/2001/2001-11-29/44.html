---
date: '2001-11-29'
id: '13066'
page: 15
number: 231
agency: CONCELLO DA CORUÑA
section: VI. ANUNCIOS
title: Anuncio (EDD-6/2001).
range: Anuncio
url: 'https://www.xunta.gal/dog/Publicados/2001/20011129/Anuncio13066_gl.html'
---
<p>A Comisión de Goberno, en sesión realizada o día 9 de novembro de 2001, adoptou, entre outros, o seguinte acordo:</p>
<p>«Primeiro.-Aprobar inicialmente o estudio de detalle do POL H11.03, presentado por Consolidada de Promotores, S.A., e que ten por obxecto establece-las rasantes das vías da avenida de Monelos, vía perimetral oeste do Parque Ofimático e nova vía que une as referidas vías, e ordena-los volumes de acordo coas especificacións da ficha do polígono.</p>
<p>Segundo.-Proceder á exposición pública do documento, anunciándose así no DOG e nos xornais de maior circulación na provincia, para que no prazo dun mes poidan os interesados presenta-las alegacións oportunas.</p>
<p>Terceiro.-Notificar ós propietarios incluídos dentro do ámbito do polígono».</p>
<p>O que se fai público para xeral coñecemento, co fin de que á vista do expediente se poidan formula-las alegacións que se consideren pertinentes durante o prazo dun mes, contado a partir do día seguinte ó da publicación deste anuncio no Diario Oficial de Galicia. O expediente pode consultarse no Servicio de Urbanismo, oficina de planeamento, sito</p>
<p>na avenida da Mariña, número 18, en horario laboral das 12 ás 14 horas, de luns a venres.</p>
<p>Os gastos desta publicación serán satisfeitos polo seu promotor.</p>
<p>A Coruña, 21 de novembro de 2001.</p>
<p>Salvador Fernández Moreda</p>
<p>Concelleiro delegado de Urbanismo</p>

