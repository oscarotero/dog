---
date: '2001-03-16'
id: 41BA
page: 3
number: 54
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 26 de febreiro de 2001 pola que se convoca un curso sobre o
  patrimonio en Santiago de Compostela e o Camiño.
range: Resolución
url: 'https://www.xunta.gal/dog/Publicados/2001/20010316/Anuncio41BA_gl.html'
---
<p>Dentro do programa de actividades que a Academia Galega de Seguridade ten previsto realizar no ano 2001, conforme as funcións que ten encomendadas pola Lei 4/1992, do 9 de abril, de creación da Academia Galega de Seguridade, anúnciase a realización de 1 curso sobre o patrimonio en Santiago de Compostela e o Camiño, que se desenvolverán conforme as seguintes bases:</p>
<p>Obxectivos.</p>
<p>Acadar un coñecemento do patrimonio histórico artístico de Compostela, que lle sexa útil ós voluntarios de protección civil na súa axuda ós milleiros de visitantes e peregrinos desta cidade, e sexan capaces de dar unha información clara, concisa e útil.</p>
<p>Destinatarios.</p>
<p>O curso vai dirixido ós membros das Agrupacións de voluntarios de protección civil de Santiago de Compostela e comarca, que previamente superasen o curso básico de protección civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. As persoas que desexen participar neste curso presentarán, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias será de 15 días naturais a partir do día seguinte ó da publicación desta resolución no Diario Oficial de Galicia.</p>
<p>3. As instancias serán enviadas polo presidente da Agrupación correspondente á sede da Academia Galega de Seguridade: avenida da Cultura, 36680, A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido.</p>
<p>O contido do curso do patrimonio en Santiago de Compostela e o Camiño.</p>
<p>-Historia do Camiño de Santiago. Importancia de Santiago en Europa.</p>
<p>-Santiago de Compostela: coñecementos básicos de servicios que ofrece a cidade para os visitantes.</p>
<p>-Clase práctica en Santiago.</p>
<p>-Historia de Santiago de Compostela. Onte e hoxe da cidade.</p>
<p>A Catedral de Santiago.</p>
<p>-Visitas prácticas.</p>
<p>-Coñecementos sobre tradicións e festas en Santiago de Compostela.</p>
<p>Trato ó peregrino e ó turista que chega a Santiago.</p>
<p>Duración e datas.</p>
<p>O curso terá lugar durante as seguintes datas; 21 e 28 de abril e 5-12-19 de maio. Terá unha duración de 20 horas lectivas.</p>
<p>O horario será en sesións de mañá e tarde, de 16 horas a 20 horas.</p>
<p>Prazas.</p>
<p>O número máximo de prazas ofertadas por cada curso é de 30.</p>
<p>Relación de admitidos.</p>
<p>A relación de admitidos publicarase o día 9 de abril de 2001 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>En Santiago de Compostela, está por determina-la localización da actividade de aula.</p>
<p>Asistencia.</p>
<p>É obrigatoria a asistencia e puntualidade en tódalas actividades do curso. A falta de asistencia, aínda cando sexa xustificada, a máis dun 10% das horas lectivas programadas, determinará a cualificación de «non apto» no curso.</p>
<p>Certificado de aproveitamento.</p>
<p>Á fin do curso entregaráselles un certificado de asistencia e aproveitamento a aquelas persoas que acrediten a súa asistencia continuada a el e superen as correspondentes probas de coñecementos.</p>
<p>Modificación.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 26 de febreiro de 2001.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

