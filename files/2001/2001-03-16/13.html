---
date: '2001-03-16'
id: 41BE
page: 3
number: 54
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 26 de febreiro de 2001 pola que se convoca un curso superior de
  protección civil.
range: Resolución
url: 'https://www.xunta.gal/dog/Publicados/2001/20010316/Anuncio41BE_gl.html'
---
<p>Dentro do programa de actividades que a Academia Galega de Seguridade ten previsto realizar no ano 2001, conforme as funcións que ten encomendadas pola Lei 4/1992, do 9 de abril, de creación da Academia Galega de Seguridade, anúnciase a realización de un curso superior de protección civil, que se desenvolverán conforme as seguintes bases:</p>
<p>Obxectivos.</p>
<p>A formación, capacitación e perfeccionamento profesional do persoal técnico en temas de protección civil, tendo en conta as súas funcións de responsabilidade na planificación, coordinación, dirección e toma de decisións en todo tipo de emerxencias.</p>
<p>Destinatarios.</p>
<p>-Persoal técnico de protección civil da Administración autónoma de Galicia.</p>
<p>-Persoal técnico, funcionarios con responsabilidade en protección civil da Administración local (bombeiros, policía local, funcionarios municipais con responsabilidade en protección civil) e da Administración xeral do Estado.</p>
<p>-Xefes ou responsables das agrupacións de voluntarios de protección civil da Comunidade Autónoma de Galicia, que teñan realizado o curso básico e cando menos dous de segundo nivel.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. As persoas que desexen participar neste curso presentarán, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias será de 15 días naturais a partir do día seguinte ó da publicación desta resolución no Diario Oficial de Galicia.</p>
<p>3. As instancias deberán enviarse á sede da Academia Galega de Seguridade: avenida da Cultura, 36680, A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido.</p>
<p>O curso consta de doce módulos con clases técnico-prácticas:</p>
<p>Módulo I: normativa legal. Protección civil como servicio público. Agrupacións de voluntariado de protección civil. Responsabilidade civil e penal do servicio do voluntariado de protección civil.</p>
<p>Módulo II: riscos naturais. Temporais, choivas, nevaradas, ventos fortes.</p>
<p>Módulo III: riscos tecnolóxicos. Risco químico, mercadorías perigosas.</p>
<p>Módulo IV: incendios urbanos e forestais.</p>
<p>Módulo V: accidentes marítimos.</p>
<p>Módulo VI: tráfico e seguridade vial.</p>
<p>Módulo VII: cartografía, orientación e localización.</p>
<p>Módulo VIII: asistencia sanitaria en accidentes e catástrofes.</p>
<p>Módulo IX: o apoio psicolóxico en situacións de catástrofes.</p>
<p>Módulo X: planificación e análise de riscos.</p>
<p>Módulo XI: xestións e dirección de emerxencias.</p>
<p>Módulo XII: a información en protección civil: información á poboación a través dos medios de comunicación.</p>
<p>Duración e datas.</p>
<p>O curso dará comezo o día 18 de abril de 2001, e terá unha duración de 120 horas lectivas.</p>
<p>O curso desenvolverase ós mércores todo o día.</p>
<p>O horario será o seguinte:</p>
<p>-Mañás: das 9.30 ás 14 horas.</p>
<p>-Tardes: das 16 ás 19.30.</p>
<p>Prazas.</p>
<p>O número máximo de prazas ofertadas para este curso é de 27.</p>
<p>Relación de admitidos.</p>
<p>Unha vez recibidas as solicitudes presentadas farase unha entrevista persoal que será selectiva.</p>
<p>A relación de admitidos publicarase o día 9 de abril de 2001 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>O curso realizarase na sede da Academia Galega de Seguridade no concello da Estrada.</p>
<p>Asistencia.</p>
<p>É obrigatoria a asistencia e puntualidade en tódalas actividades do curso. A falta de asistencia, aínda cando sexa xustificada, a máis dun 10% das horas lectivas programadas, determinará a calificación de «non apto» no curso.</p>
<p>Certificado de aproveitamento.</p>
<p>Ó remate do curso entregaráselles un certificado de asistencia e aproveitamento a aquelas persoas que acrediten a súa asistencia continuada a el e superen as correspondentes probas de coñecementos e a realización dun traballo.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 26 de febreiro de 2001.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

