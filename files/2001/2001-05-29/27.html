---
date: '2001-05-29'
id: 8D6A
page: 7
number: 103
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de maio do 2001, da Dirección Xeral de Industria, pola que se
  somete a información pública o estudio ambiental, a autorización
  administrativa, a aprobación do proxecto de execución e o proxecto sectorial
  das instalacións que comprende o proxecto de parque eólico da Peroxa, situado
  nos concellos de Carballedo (Lugo) e A Peroxa e Vilamarín (Ourense).
  (Expediente 01/01 DXI-EOL).
range: Resolución
url: 'https://www.xunta.gal/dog/Publicados/2001/20010529/Anuncio8D6A_gl.html'
---
<p>En cumprimento do disposto no Decreto 442/1990, do 13 de setembro, de avaliación do impacto ambiental para Galicia, Decreto 327/1991, do 4 de outubro, de avaliación de efectos ambientais para Galicia, Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, artigo 13 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, e Decreto 205/1995, polo que se regula o aproveitamento da enerxía eólica na Comunidade Autónoma de Galicia, sométense a información pública, por solicitude da empresa Endesa Cogeneración y Renovables, S.A., as instalacións que a continuación se describen:</p>
<p>Obxecto de información pública.</p>
<p>Estudio ambiental, autorización administrativa e aprobación do proxecto de execución e proxecto sectorial das instalacións que comprende o proxecto do parque eólico da Peroxa.</p>
<p>Peticionario: Endesa Cogeneración y Renovables, S.A.</p>
<p>Enderezo: Rúa do Castiñeiriño 12-3º, 15702 Santiago de Compostela.</p>
<p>Emprazamento: Carballedo (Lugo) e A Peroxa e Vilamarín (Ourense).</p>
<p>Localización (coordenadas poligonais en unidades UTM):</p>
<p>V (594.000, 4.707.300), V (594.000, 4.706.000), V (596.000, 4.703.000), V (600.000, 4.702.800), V (601.000, 4.703.000), V (601.000, 4.704.200), V (600.000, 4.706.000), V (596.000, 4.706.000), V (595.500, 4.707.000).</p>
<p>Características técnicas do parque eólico.</p>
<p>Nº de aeroxeradores: 52.</p>
<p>Potencia nominal unitaria: 660 kW.</p>
<p>Potencia total instalada: 34,32 MW.</p>
<p>Tipo de aeroxerador: MADE AE 46/I de 660 kW.</p>
<p>Producción neta anual estimada: 2.280 horas/ano.</p>
<p>Orzamento total: 3.820.043.813 pesetas.</p>
<p>Características técnicas da infraestructura eléctrica de xeración, transformación e interconexión.</p>
<p>52 aeroxeradores MADE AE 46/I de 660 kW.</p>
<p>52 transformadores, situados na torre do aeroxerador, de 700 kVA de potencia e de relación de transformación de 0.69/30 kV coa súa correspondente paramenta de seccionamento, manobra e protección.</p>
<p>Liñas de media tensión subterráneas para evacuación de enerxía a 30 kV, de interconexión entre centros de transformación e subestación transformadora de 30/132 kV.</p>
<p>A subestación transformadora, de relación de transformación 30/132 kV constituída por dous transformadores de 20 MVA de potencia cada un, para evacuación de enerxía producida no parque eólico da Peroxa.</p>
<p>Faise público para coñecemento xeral que se poderá examina-lo proxecto e presenta-las obxecións ou alegacións que consideren oportunas, nesta dirección xeral sita no edificio administrativo San Caetano, bloque 5-4ª planta, 15771 (Santiago de Compostela) ou ben nas delegacións provinciais da Consellería de Industria e Comercio de Lugo e Ourense, no prazo dun mes, contado a partir da derradeira publicación deste anuncio.</p>
<p>O estudio ambiental correspondente ás instalacións do parque eólico da Peroxa poderase examinar nas dependencias da Dirección Xeral de Industria, Dirección Xeral de Calidade e Avaliación Ambiental, delegacións provinciais da Consellería de Industria e Comercio de Lugo e Ourense, delegacións Provinciais da Consellería de Medio Ambiente de Lugo e Ourense e concellos de Carballedo (Lugo) e A Peroxa e Vilamarín(Ourense), podendo presentarse cantas alegacións se consideren pertinentes</p>
<p>ante a Dirección Xeral de Industria ou delegacións provinciais da Consellería de Industria e Comercio de Lugo e Ourense, dentro do mesmo prazo sinalado no parágrafo anterior. Rematado o dito prazo, o expediente xunto coas alegacións recibidas remitiranse á Dirección Xeral de Calidade e Avaliación Ambiental.</p>
<p>Así mesmo, o proxecto sectorial do parque eólico da Peroxa poderase examinar nos citados concellos e nas dependencias da Dirección Xeral de Industria, podendo presentarse cantas alegacións se consideren pertinentes ante a Dirección Xeral de Industria, dentro do prazo sinalado anteriormente.</p>
<p>Santiago de Compostela, 15 de maio de 2001.</p>
<p>Ramón Ordás Badía</p>
<p>Director xeral de Industria</p>

