---
date: '2001-05-29'
id: 8D32
page: 7
number: 103
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (193/2001).
range: Cédula
url: 'https://www.xunta.gal/dog/Publicados/2001/20010529/Anuncio8D32_gl.html'
---
<p>Juan Rey Pita, secretario do Xulgado do Social, número tres da Coruña, dou fe e certifico que neste xulgado se seguen autos nº 193/2001, seguidos por instancia de Diego Germade Noya contra Transmisiones Coruña, S.L. sobre despedimento, nos que recaeu sentencia con data do 25-4-2001 que, copiada nos particulares necesarios, di así:</p>
<p>Que estimando a demanda por Diego Germade Noya, declaro a improcedencia do seu despedimento e condeno a empresa Transmisiones Coruña, S.L., a que a súa elección, que debe efectuar no prazo de cinco días, o readmita no seu posto e condicións de traballo ou o indemnice coa cantidade de 622.123 pesetas, con aboamento en todo caso dos salarios deixados de percibir desde a data do depedimento ata a da notificación desta sentencia, e que ata a data ascenden á cantidade de 414.087 pesetas.</p>
<p>Notifíqueselle-la presente resolución ás partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este Xulgado do Social, no prazo de cinco días hábiles a partir do día seguinte ó da súa notificación.</p>
<p>Prevense a empresa demandada de que para recorrer deberá acreditar ter ingresado na c/c de</p>
<p>consignacións, código 5604.0000.60 193-2001, do Banco Bilbao Vizcaya desta cidade denominada conta do Xulgado do Social número tres, o importe da condena e 25.000 pesetas en concepto de depósito requisitos sen os cales non será admitido a trámite o recurso quedando firme a sentencia.</p>
<p>Asímesmo advírtese a parte demandada de que, se fai uso de tal dereito, optando pola readmisión, durante a substanciación do procedemento, deberá aboarlle á parte demandante o mesmo salario que percibiría, estando obrigada esta a presenta-los seus servicios á demandada, a menos que esta prefira facer uso de tal aboamento sen percibir ningunha compensación por parte da demandante.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mándoo e asínoo.</p>
<p>E para que conste, para os efectos da súa publicación no Diario Oficial de Galicia co fin de que lle sirva de notificación en forma á empresa Transmisiones Coruña, S.L., expido e asino esta cédula na Coruña, 25 de abril de 2001.</p>
<p>O secretario xudicial</p>
<p>Rubricado</p>

