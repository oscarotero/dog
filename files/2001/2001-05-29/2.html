---
date: '2001-05-29'
id: 8CFA
page: 7
number: 103
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 24 de abril de 2001, da Dirección Xeral de Centros e Inspección
  Educativa, pola que se lle autoriza ó centro privado Nebrija da Coruña a
  transformación de unidades de formación profesional de segundo grao en ciclos
  formativos de grao medio.
range: Resolución
url: 'https://www.xunta.gal/dog/Publicados/2001/20010529/Anuncio8CFA_gl.html'
---
<p>Examinada a solicitude formulada polo titular do centro privado Nebrija, da Coruña, que solicita a transformación dunha unidade de formación profesional de segundo grao da rama administrativa e comercial nun ciclo formativo de grao medio de comercio; e a transformación dunha unidade de formación profesional de segundo grao da rama sanitaria nun ciclo formativo de grao medio de farmacia.</p>
<p>Vistos o Real decreto 1004/1991, do 14 de xuño, (BOE do 26 de xuño), Real decreto 1487/1994, do 1 de xullo (BOE do 28 de xuño), Real decreto 777/1998, do 30 de abril (BOE do 8 de maio), Orde do 7 de xaneiro de 1997 (DOG do 21 de xaneiro),</p>
<p>pola que se regula a adecuación das autorizacións dos centros privados de formación profesional de primeiro grao autorizados ou con clasificación definitiva e mailas dos centros de formación profesional de segundo grao homologados para implanta-los ciclos formativos de grao medio.</p>
<p>Considerando que a mencionada solicitude se axusta á lexislación vixente.</p>
<p>Esta dirección xeral, en virtude do establecido na disposición final primeira da referida Orde do 7 de xaneiro de 1997,</p>
<p>RESOLVE:</p>
<p>Autoriza-la transformación dunha unidade de FP2 da rama administrativa e comercial nun ciclo formativo de grao medio de comercio e a transformación dunha unidade de FP2 da rama sanitaria nun ciclo formativo de grao medio de farmacia, segundo os datos que se relacionan no anexo.</p>
<p>Contra esta resolución poderá interpoñer recurso de alzada perante o conselleiro de Educación e Ordenación Universitaria, no prazo dun mes a partir do día seguinte ó da súa publicación.</p>
<p>Santiago de Compostela, 24 de abril de 2001.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia: A Coruña</p>
<p>Localidade: A Coruña.</p>
<p>Centro: Nebrija.</p>
<p>Código do centro: 15004356.-1 unidade de FP2 da rama: administrativa e comercial.</p>
<p>Transfórmase en:-1 ciclo formativo de grao medio de comercio da familia profesional de comercio e mercadotecnia.-1 unidade de FP2 da rama: sanitaria.</p>
<p>Transfórmase en:-1 ciclo formativo de grao medio de farmacia da familia profesional de sanidade.</p>
<p>Composición resultante:-2 ciclos formativos de grao medio de xestión administrativa (2 unidades, 30 alumnos/unidade).-2 ciclos formativos de grao medio de comercio (2 unidades, 30 alumnos/unidade).-2 ciclos formativos de grao medio de coidados auxiliares de enfermería (2 unidades, 30 alumnos/unidade).-2 ciclos formativos de grao medio de farmacia (2 unidades, 30 alumnos/unidade).-1 unidade de FP2 da rama: administrativa e comercial (réxime ensinanzas especializadas).-1 unidade de FP2 da rama: sanitaria (réxime xeral).</p>

