---
date: '2001-02-07'
id: 293E
page: 1
number: 27
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 17 de xaneiro de 2001, da Secretaría Xeral para as Relacións cos
  Medios Informativos, pola que se fai pública a adxudicación definitiva, da
  asistencia para a realización de traballos de creatividade e elaboración de
  orixinais para a promoción dos valores de Galicia.
range: Resolución
url: 'https://www.xunta.gal/dog/Publicados/2001/20010207/Anuncio293E_gl.html'
---
<p>O secretario xeral para as Relacións cos Medios Informativos, actuando no nome do conselleiro da Presidencia e Administración Pública, por delegación de competencia segundo Orde do 22 de febreiro de 1999, acorda facer pública a adxudicación definitiva da asistencia técnica convocada por Resolución do 21 de decembro de 2000 desta secretaría xeral, polo sistema de concurso público aberto, para a realización de traballos de creatividade e elaboración de orixinais para a promoción dos valores de Galicia.</p>
<p>De conformidade cos artigos 81 e 88, do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas, e o punto 10 e 11 do prego de cláusulas administrativas particulares, a mesa de contratación, constituída para o efecto, despois de examinar e pondera-las proposicións presentadas, eleva proposta de adxudicación ó órgano de contratación. Unha vez vistas as actas da mencionada mesa de contratación, e tendo en conta os artigos 73, 74, e 208 do citado Real decreto lexislativo 2/2000, e os puntos 7, 10 e 11 do prego de cláusulas administrativas particulares deste contrato, esta secretaría xeral resolveu adxudica-la citada contratación á empresa Canle de Comunicación, S.L. por un importe IVE incluído de 34.800.000 pesetas (209.152,212 euros).</p>
<p>O que se fai público, en cumprimento do disposto no artigo 93 do Real decreto lexislativo 2/2000 polo que se aproba o texto refundido da Lei de contratos das administracións públicas, «ad sensum» dos artigos 58 e 59 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contra a presente resolución, poderase interpoñer recurso potestativo de reposición perante o conselleiro da Presidencia e Administración Pública, no prazo dun mes, contado a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común ou directamente, recurso contencioso-administrativo, no prazo de dous meses, contados desde</p>
<p>o día seguinte ó da notificación ou publicación do acto, que pon fin á vía administrativa, conforme co artigo 46 da Lei 29/1998, do 13 de xullo, reguladora da xurisdicción contencioso-administrativa, perante o Tribunal Superior de Xustiza de Galicia.</p>
<p>Santiago de Compostela, 17 de xaneiro de 2001.</p>
<p>Jesús Parga López</p>
<p>Secretario xeral para as Relacións cos Medios</p>
<p>Informativos</p>

