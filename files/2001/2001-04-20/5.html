---
date: '2001-04-20'
id: 69F6
page: 5
number: 77
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 5 de abril de 2001 pola que se aproba o temario que rexerá o proceso
  selectivo para o ingreso no corpo de xestión da Administración da Xunta de
  Galicia (grupo B), escala técnica de inspección turística.
range: Orde
url: 'https://www.xunta.gal/dog/Publicados/2001/20010420/Anuncio69F6_gl.html'
---
<p>A Lei 4/1988, do 26 de maio, da función pública de Galicia, establece no seu artigo 32.1º que as probas selectivas de funcionarios serán teóricas e prácticas e deberán adecuarse ós postos de traballo que se vaian ocupar.</p>
<p>Así mesmo, o número 3º do artigo 35 da Lei 4/1988 establece que: «Os programas das probas de selección e, de se-lo caso, dos cursos de formación deberán procurar especialmente que as materias esixidas se correspondan co desenvolvemento posterior das tarefas que se vaian cumprir».</p>
<p>De conformidade co dito precepto, esta consellería resolve aproba-lo temario que rexerá no proceso selectivo para o ingreso no corpo de xestión de Administración da Xunta de Galicia (grupo B), escala técnica de inspección turística creada polo artigo 80 da Lei 9/1997, do 21 de agosto, de ordenación e promoción do turismo en Galicia, e que se publica como anexo a esta orde.</p>
<p>Santiago de Compostela, 5 de abril de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>ANEXO</p>
<p>Programa para o ingreso no corpo de xestión da</p>
<p>Administración da Xunta de Galicia (grupo b), escala técnica de inspección turística</p>
<p>Parte xeral</p>
<p>1. As comunidades europeas: natureza, obxectivos e fins. Nacemento e fases da súa evolución. A Acta Única Europea. O Tratado da Unión Europea. A integración de España na Comunidade Europea. O Tratado de Amsterdam.</p>
<p>2. As institucións comunitarias e o seu funcionamento: o Consello, a Comisión, o Parlamento, o Tribunal de Xustiza e o Tribunal de Contas.</p>
<p>3. Fontes do dereito comunitario. Tipoloxía, características e efectos. A integración do dereito comunitario en España.</p>
<p>4. O concepto de constitución. A Constitución española de 1978, principios informadores. Estructura. Dereitos fundamentais e liberdades públicas. A súa garantía e suspensión. A reforma da Constitución. O Tribunal Constitucional. O recurso de amparo.</p>
<p>5. A Xefatura do Estado: A Coroa. Funcións constitucionais do Rei. O referendo. As Cortes Xerais. O Congreso dos Deputados e o Senado. Composición e funcións. Elaboración das leis.</p>
<p>6. O Goberno. A súa composición e funcións. Relación entre o Goberno e as Cortes. A Administración do Estado. Organos centrais. Organos periféricos. A Administración Institucional.</p>
<p>7. O Poder Xudicial. O Consello Xeral do Poder Xudicial: organización e competencias. O Tribunal Supremo. O Ministerio Fiscal. Os Tribunais Superiores de Xustiza.</p>
<p>8. O ordenamento xurídico-administrativo. As fontes do dereito administrativo. A Constitución como norma xurídica. A lei. Concepto e clases. Disposicións con forza de lei. O regulamento: concepto e clases. Fundamento e límites da potestade regulamentaria. Regulamentos ilegais: a súa impugnación.</p>
<p>9. O ordenamento xurídico de Galicia: leis de Galicia. Decretos lexislativos. Regulamentos. Aplicación do dereito galego. Supletoriedade do dereito estatal. As leis marco, de transferencia e de delegación.</p>
<p>10. As potestades administrativas: atribución e clases. O principio de legalidade na Administración. A actividade administrativa discrecional e os seus límites. O control da discrecionalidade. O principio de autotutela.</p>
<p>11. O acto administrativo: concepto. Eficacia e validez dos actos administrativos. A súa motivación e notificación. Execución e suspensión dos actos administrativos. Nulidade de pleno dereito. Anulabilidades. Revogación e revisión de oficio dos actos administrativos.</p>
<p>12. O procedemento administrativo: regulación. Principios da actuación administrativa. Os dereitos e deberes dos administrados. Os interesados. Fases do procedemento: iniciación, ordenación, instrucción e terminación. O silencio administrativo.</p>
<p>13. Os recursos administrativos. Concepto e clases. Requisitos xerais dos recursos. Materia recorrible, lexitimación e órgano competente. Recursos de alzada, reposición e de revisión. Breve referencia ó recurso contencioso-administrativo.</p>
<p>14. A responsabilidade patrimonial da Administración: réxime vixente. Requisitos para que proceda a indemnización. Responsabilidade das autoridades e funcionarios.</p>
<p>15. As formas de acción administrativa. A actividade administrativa de policía. Servicio público: teoría xeral. Formas de xestión dos servicios públicos en particular. Especial referencia ás autorizacións e concesións.</p>
<p>16. O Estatuto de autonomía de Galicia. Estructura. O título preliminar. Organización política da Comunidade Autónoma de Galicia. As institucións de autogoberno: descrición. O Goberno da Comunidade Autónoma. O Parlamento de Galicia. Funcións do Parlamento. A Xunta de Galicia e o seu presidente. O Valedor do Pobo.</p>
<p>17. Competencias da Comunidade Autónoma de Galicia. O réxime xurídico do exercicio das competencias autonómicas. A Administración pública de Galicia. As consellerías: organización e estructura. Administración periférica e Administración institucional da Comunidade Autónoma.</p>
<p>18. A Administración local. O municipio e a provincia: organización e competencias. Outras entidades locais. Especial referencia á comarca e á parroquia. Réxime xurídico e impugnación de acordos.</p>
<p>19. A función pública galega. Persoal funcionario. Sistemas de acceso. Provisión de postos de traballo. Promoción e situacións administrativas dos funcionarios. Os dereitos e deberes dos funcionarios. Réxime disciplinario.</p>
<p>20. A Seguridade Social. Réxime xeral. Afiliación e cotización. Acción protectora: continxencias e prestacións. Réximes especiais: enumeración. As entidades xestoras e servicios comúns: natureza, organización e funcións. Colaboración na xestión.</p>
<p>Parte especial</p>
<p>21. A Administración turística do Estado: estructura orgánica. O Instituto de Turismo de España: estructura e funcións. O Instituto de Estudios Turísticos. O Consello Promotor do Turismo. O Observatorio do Turismo. A Comisión Interministerial do Turismo.</p>
<p>22. Competencias da Comunidade Autónoma de Galicia en materia de turismo: antecedentes, regulación e análises. A Consellería de Cultura, Comunicación Social e Turismo: estructura e competencias. A Sociedade de Imaxe e Promoción Turística de Galicia, S.A. O Centro Superior de Hostalería de Galicia.</p>
<p>23. A Lei de ordenación e promoción do turismo en Galicia: estructura e contido. Obxecto e suxeitos da lei. Ordenación da oferta turística: principios xerais para o exercicio das actividades turísticas.</p>
<p>24. Requisitos xerais para o establecemento de actividades empresariais turísticas: autorizacións, rexistro de empresas, comunicación de prezos. A documentación obrigatoria.</p>
<p>25. O Consello Galego de Turismo. Plans de Ordenación e Promoción do Turismo e Programas específicos de protección.</p>
<p>26. O municipio turístico galego. Declaración de festas de Galicia de interese turístico.</p>
<p>27. O estatuto do turista: dereitos e deberes do usuario turístico. O turista e as fronteiras estatais.</p>
<p>28. A Lei para a defensa dos consumidores e usuarios e o Estatuto galego do consumidor e usuario. O sistema arbitral.</p>
<p>29. O estatuto do empresario turístico: dereitos e deberes. Actividade e medios dos operadores turís</p>
<p>ticos no mercado: defensa da competencia e competencia desleal. Os signos distintivos. A publicidade. As tarxetas de crédito e débito e os cheques de viaxe.</p>
<p>30. O empresario individual e societario. A sociedade mercantil: concepto, clases e caracteres. O contrato de sociedade mercantil: elementos esenciais. As sociedades colectivas e comanditarias. A sociedade irregular.</p>
<p>31. Sociedades de responsabilidade limitada: concepto e caracteres. Constitución e achegas sociais. Os órganos sociais. Transformación, fusión, escisión e disolución. As sociedades unipersoais de responsabilidade limitada.</p>
<p>32. Sociedades anónimas: concepto e caracteres. Constitución, achegas e accións. Os órganos sociais. Transformación, fusión, escisión e disolución. As sociedades anónimas unipersoais.</p>
<p>33. Os contratos como medios de desenvolvemento da actividade turística. Nocións xerais sobre os contratos de obra, mandato e axencia. Contrato de reserva de prazas de aloxamento en réxime de continxente.</p>
<p>34. As empresas de aloxamento turístico: concepto e clases. Arrendamento de negocio e contrato de franquicia. O contrato de xestión hoteleira. O contrato de hospedaxe. Seguridade cidadá e rexistro de entrada nos establecementos de aloxamento.</p>
<p>35. O principio de unidade de explotación. Calidade dos servicios e instalacións. Sobrecontratación da capacidade. Réxime de prezos e reservas nos aloxamentos turísticos.</p>
<p>36. Ordenación dos establecementos hoteleiros (I): disposicións xerais. Distintivos e publicidade. Réxime de instalación e apertura.</p>
<p>37. Ordenación dos establecementos hoteleiros (II): requisitos técnicos xerais. Requisitos e condicións esixibles por grupos, categorías e especialidades.</p>
<p>38. Ordenación dos apartamentos turísticos e cidades de vacacións: concepto, clasificación, condicións e réxime de autorizacións.</p>
<p>39. Os aloxamentos en réxime de aproveitamento por quenda: regulación e antecedentes normativos. Réxime xurídico. As vivendas turísticas vacacionais.</p>
<p>40. Ordenación dos establecementos de turismo rural: concepto, categorías, características e réxime administrativo.</p>
<p>41. Ordenación dos campamentos públicos de turismo: concepto e categorías. Réxime de instalación e apertura. Requisitos mínimos. Funcionamento, prezos, servicios mínimos, persoal e clientes.</p>
<p>42. As empresas de restauración. Ordenación de restaurantes, cafeterías e bares: concepto, clasificación, características e réxime administrativo.</p>
<p>43. O contrato de servicio dos establecementos de restauración. Cartas, pratos e menús. Venda de bebidas alcohólicas a menores de idade. O contrato de catering.</p>
<p>44. As regulamentacións técnico-sanitarias e de hixiene sobre comedores colectivos, productos alimenticios, manipulación de alimentos e uso de productos de limpeza e substancias perigosas nos establecementos de restauración.</p>
<p>45. Réxime de responsabilidade dos establecementos de hostalería.</p>
<p>46. A intermediación turística. Ordenación das axencias de viaxes: concepto, obxecto, clasificación, réxime de autorizacións, exercicio das actividades e garantías. O turismo activo: regulación.</p>
<p>47. A Lei de viaxes combinadas: delimitación obxectiva e subxectiva. Perfección, cancelación, desestimento e incumprimento do contrato de viaxe combinada. Réxime de responsabilidade das axencias nas viaxes combinadas.</p>
<p>48. Ordenación pública do transporte. As empresas de transporte. O contrato de transporte: contido xeral. Contrato de transporte marítimo. Transporte público de persoas por estrada e transporte turístico. A contratación de medios de transporte. O seguro turístico.</p>
<p>49. O contrato de pasaxe aéreo. Limitacións da responsabilidade do porteador aérea. Sistema de compensación por denegación de embarque no transporte aéreo regular: Regulamento (CEE) 295/1991 do Consello.</p>
<p>50. Formación e cualificación turística. Ordenación da profesión de guía de turismo especializado de Galicia.</p>
<p>51. Turismo termal: antecedentes e situación actual. Distribución de competencias: o problema da lexislación aplicable. Augas minerais e termais. Réxime xurídico administrativo: autorizacións administrativas. Infraccións e sancións.</p>
<p>52. O regulamento de actividades molestas, insalubres, nocivas e perigosas. Intervención administrativa, actividades molestas e réxime xurídico das licencias. Os espectáculos públicos: seguridade estática e dinámica, programa e venda de localidades. Réxime de horarios de establecementos e espectáculos públicos.</p>
<p>53. Control da actuación urbanística: a licencia. O silencio na licencia urbanística. Tipoloxía da licencia de obras: especial referencia a obras en patrimonio histórico, establecementos públicos, e obras promovidas pola Administración. Actuacións urbanísticas en solo non urbano. Obras sen licencia.</p>
<p>54. A promoción e fomento do turismo en Galicia. Axudas e subvencións: concepto, procedemento de concesión e reintegro. As diferentes medidas de promoción e fomento do turismo: obxecto, requisitos e principais características.</p>
<p>55. A potestade sancionadora: principios. O procedemento sancionador: principios e regulación. Fases e desenvolvemento do procedemento sancionador por infraccións en materia de turismo. Órganos competentes.</p>
<p>56. As infraccións en materia de turismo. Suxeitos responsables. As sancións.</p>
<p>57. A Inspección Turística de Galicia. O Regulamento da Inspección Turística. Obxecto e funcións. Planificación e ordenación da inspección. A actuación inspectora e a súa documentación. A escala técnica da Inspección Turística.</p>
<p>58. As actas da inspección como medio de proba: natureza xurídica e efectos probatorios. Requisitos: obxectivos, materiais e formais. Ámbito da presunción de veracidade das actas. Exclusións da presunción. Valor e efectos dos informes da inspección.</p>
<p>59. Conceptos básicos topográficos, constructivos e a súa xeometria. Superficies e volumes. Triangulacións. A norma básica de edificación-Condicións de protección de incendios (NBE-CPI-96): A súa aplicación nos edificios de uso residencial e comercial. Accesibilidade e supresión de barreiras arquitectónicas: concepto e niveis de accesibilidade, concepto e clases de barreiras, accesibilidade nos establecementos turísticos.</p>
<p>60. O turismo como sector económico. A oferta e a demanda turística. A estacionalidade do turismo. Turismo e territorio. Sistemas de calidade.</p>
<p>61. Recursos turísticos de Galicia. Trazos diferenciais da oferta turística galega. Diversificación e novas ofertas: termalismo, golf, turismo cultural, turismo náutico, turismo rural, congresos e convencións, turismo de natureza.</p>
<p>62. A Lei do patrimonio cultural de Galicia. Lei de protección do Camiño de Santiago.</p>
<p>63. Turismo e contorno natural. Nocións xerais sobre: os parques naturais, os espacios naturais en réxime de protección xeral e os espacios naturais das normas subsidiarias e complementarias de planeamento provincial. Os monumentos naturais. A Rede Natura.</p>
<p>64. Informes de incidencia turística: Conceptos básicos de ecoloxía no espacio turístico e impacto. Técnicas de identificación e avaliación de impactos: especial referencia ó impacto visual. Técnicas de prevención, corrección e restauración de impactos. Incidencia da contaminación acústica no turismo.</p>
<p>65. Turismo e contorno marítimo: delimitación e utilización do dominio público marítimo. Nocións xerais sobre o réxime de portos e embarcacións. A pesca marítima de recreo na Comunidade Autónoma de Galicia.</p>
<p>66. Cultura galega (I): arquitectura civil: especial referencia ós castelos e pazos. Arquitectura popular. Arquitectura relixiosa: especial referencia ós mosteiros. Os conxuntos históricos.</p>
<p>67. Cultura galega (II): artesanía e folclore. Gastronomía. Festas típicas. O Camiño francés e outros tramos galegos dos Camiños de Santiago.</p>
<p>68. Cultura galega (III): o megalitismo. A idade de bronce. Cultura castrexa. A Gallaecia romana. O Reino Suevo de Galicia e a Alta Idade Media. Apoxeo da Galicia medieval: séculos XI-XIII.</p>
<p>69. Cultura galega (IV): séculos XIV e XV: conflictos sociais e políticos. O Antigo Réxime en Galicia: institucións e estructura socioeconómica. A Idade Contemporánea: os intentos de industrialización. As forzas liberais. Agrarismo e galeguismo.</p>
<p>70. Características xeográficas de Galicia: o solo, o relevo, o clima, a hidrografía, fitoxeografía e a fauna. A paisaxe de Galicia. Comarcas naturais. Morfoloxía da costa galega. O interior de Galicia.</p>

