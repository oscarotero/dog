---
date: '2001-04-20'
id: 6A12
page: 5
number: 77
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 2 de marzo de 2001, da Delegación Provincial da Coruña, pola que
  se dispón o depósito e a publicación, no Diario Oficial de Galicia, da
  revisión das táboas salariais para o ano 2001 do convenio colectivo da empresa
  Unión de Distribuidores de Electricidad, S.A.
range: Resolución
url: 'https://www.xunta.gal/dog/Publicados/2001/20010420/Anuncio6A12_gl.html'
---
<p>Visto o texto da revisión salarial para o ano 2001 e de aclaración do artigo 9 sobre xornada de traballo do convenio colectivo da empresa Unión de Distribuidores de Electricidad, S.A. (UDESA) (código convenio nº 1502762) que tivo entrada nesta delegación provincial o día 23-2-2001, subscrito pola comisión paritaria do convenio colectivo integrada en representación da parte económica pola empresa e da parte social polo delegado de persoal o día 24-1-2001, de conformidad co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistgro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidad Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, que consta</p>
<p>nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 2 de marzo de 2001.</p>
<p>María Silva Costoya</p>
<p>Delegada provincial da Coruña</p>
<p>En Santiago de Compostela, sendo as 10 horas do día 24 de xaneiro de 2001, reúnense, en representación da empresa Unión de Distribuidores de Electricidad, S.A., José Manuel Arufe Rieiro, e en representación dos traballadores/as, Jesús Becerra Queijo, como delegado de personal, y Alfredo Santomil García, como asesor sindical da CIG, como membros da comisión paritaria regulada no artigo 5º do convenio colectivo en vigor, co obxecto de proceder á revisión das táboas salariais para o ano 2001, e aclara-lo contido do artigo 9º do convenio relativo á xornada de traballo.</p>
<p>Procédese a revisa-las táboas salariais para o ano 2001 de acordo co establecido no artigo 13º. Os salarios son os que figuran no anexo I desta acta, resultando de aplicar unha suba lineal para tódalas categorías de 7.119 pesetas mensuais.</p>
<p>Así mesmo, revísanse os importes das gardas establecidas no artigo 21º, do seguinte xeito:</p>
<p>Zona de Cerceda: 12.600 pesetas.</p>
<p>Zona de Mesía e Arca: 15.570 pesetas.</p>
<p>Téndose detectado un erro de transcrición do texto do artigo 9º, acórdase que a súa redacción é a seguinte:</p>
<p>Artigo 9º.-Xornada de traballo.</p>
<p>A xornada de traballo será de 40 horas semanais, de luns a venres, para o persoal de campo.</p>
<p>O persoal administrativo gozará da xornada de verán establecida desde o 15 de xuño ó 15 de setembro, cun horario de 8 horas a 14 horas, de luns a venres. O horario de inverno será de 9 horas a 15 horas, de luns a venres, e de 16 horas a 19 horas, os martes e xoves.</p>
<p>Sen máis asuntos que tratar dáse por rematada a xunta sendo as 11 hoas do día do encabezamento.</p>
<p>ANEXO I</p>
<p>Táboas salariais ano 2001</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario base
mensual</td><td>Salario base
anual</td></tr>
<tr><td></td></tr>
</tbody></table>
<table><tbody><tr><td>Xefe de persoal</td><td>197.375</td><td>3.454.063</td></tr>
<tr><td></td></tr>
<tr><td>Supervisor técnico</td><td>197.375</td><td>3.454.063</td></tr>
<tr><td></td></tr>
<tr><td>Xefe administración</td><td>197.375</td><td>3.454.063</td></tr>
<tr><td></td></tr>
<tr><td>Oficial 1ª administrativo</td><td>155.411</td><td>2.719.693</td></tr>
<tr><td></td></tr>
<tr><td>Oficial 2ª administrativo</td><td>144.897</td><td>2.535.698</td></tr>
<tr><td></td></tr>
<tr><td>Oficial 3ª administrativo</td><td>134.383</td><td>2.351.703</td></tr>
<tr><td></td></tr>
<tr><td>Auxiliar administrativo</td><td>110.983</td><td>1.942.203</td></tr>
<tr><td></td></tr>
<tr><td>Oficial de 1ª</td><td>155.411</td><td>2.719.693</td></tr>
<tr><td></td></tr>
<tr><td>Oficial de 2ª</td><td>144.897</td><td>2.535.698</td></tr>
<tr><td></td></tr>
<tr><td>Oficial de 3ª</td><td>134.383</td><td>2.351.703</td></tr>
<tr><td></td></tr>
<tr><td>Peón especialista</td><td>110.983</td><td>1.942.203</td></tr>
<tr><td></td></tr></tbody></table>

