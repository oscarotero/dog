---
date: '2001-04-20'
id: 6A0E
page: 5
number: 77
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de febreiro de 2001, da Dirección Xeral de Relacións
  Laborais, pola que se ordena o rexistro e a publicación, no Diario Oficial de
  Galicia, da revisión salarial do convenio colectivo de editoriais para o ano
  2000.
range: Resolución
url: 'https://www.xunta.gal/dog/Publicados/2001/20010420/Anuncio6A0E_gl.html'
---
<p>Visto o texto para a revisión salarial do convenio colectivo de editoriais, que subscribiu a comisión mixta paritaria do convenio colectivo de editoriais o 13 de febreiro de 2001, e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e o artigo 2 do Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>A Dirección Xeral de Relacións Laborais</p>
<p>ACORDA:</p>
<p>Primeiro.-Ordena-la inscrición da devandita revisión salarial no rexistro xeral de convenios desta dirección xeral.</p>
<p>Segundo.-Remiti-lo texto orixinal ó correspondente servicio deste centro directivo.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Santiago de Compostela, 27 de febreiro de 2001.</p>
<p>José Vázquez Portomeñe</p>
<p>Director xeral de Relacións Laborais</p>
<p>A comisión mixta paritaria do convenio colectivo, en reunión ordinaria do día 13 de febreiro de 2001, adoptou os seguintes acordos:</p>
<p>1º Actualización das retribucións salariais do ano 2000, motivada pola diferencia entre o aumento do 3,25% realizado no ano 2000 e o IPC real do ano 2000 calculado para Galicia polo Instituto Nacional de Estatística 3,7% máis 0,5%.</p>
<p>Consonte os artigos 7.3º.1 e 7.3º.2 do convenio colectivo galego de editoriais, establécese que:</p>
<p>Con efecto retroactivo ó 1 de xaneiro de 2000, a comisión mixta paritaria acorda proceder á actualización do salario base e do complemento lineal do convenio, consonte a táboa salarial anexa I.</p>
<p>2º Con efecto retroactivo ó 1 de xaneiro de 2001, a comisión mixta paritaria acorda proceder á actualización do salario base e do complemento lineal do convenio, consonte a táboa salarial anexa II.</p>
<p>3º Consonte o artigo 7.3º.6 do convenio colectivo galego de editoriais, establécese que o importe deste complemento para o ano 2001 será de 22.145 pesetas.</p>

