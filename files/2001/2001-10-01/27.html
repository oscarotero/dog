---
date: '2001-10-01'
id: F8BE
page: 12
number: 190
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 22 de agosto de 2001 sobre autorización de apertura dun novo
  establecemento da axencia de viaxes Picasentour, S.L., sita na rúa Lepanto,
  número 12 de Xinzo de Limia (Ourense).
range: Resolución
url: 'https://www.xunta.gal/dog/Publicados/2001/20011001/AnuncioF8BE_gl.html'
---
<p>Examinado o expediente instruído por instancia de Picasentour, S.L., na súa calidade de titular, en solicitude da autorización de apertura dun novo establecemento na rúa Lepanto nº 12 de Xinzo de Limia (Ourense), da axencia de viaxes Picasentour, S.L., do grupo retallista, co código de identificación CV-m 186-V, que ten a súa casa central en Picassent (Valencia) na rúa Doctor Soler nº 3.</p>
<p>Resultando que o interesado xunto coa solicitude achegou toda a documentación a que fai referencia o artigo 5 do Regulamento das axencias de viaxes de Galicia, aprobado mediante o Decreto 42/2001, do 1 de febreiro.</p>
<p>Considerando que na empresa solicitante e no novo establecemento da axencia de viaxes, concorren tódalas condicións esixidas polo mencionado regulamento para a obtención da súa autorización.</p>
<p>Considerando que na tramitación do expediente se observaron tódolos requisitos e formalidades establecidos legal e regulamentariamente.</p>
<p>Vistos a Lei 1/1983, do 22 de febreiro, reguladora da Xunta de Galicia e do seu presidente, o Decreto 42/2001, do 1 de febreiro, polo que se aproba o Regulamento das axencias de viaxes de Galicia, e a Orde do 12 de xaneiro de 1998, da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, esta Dirección Xeral de Turismo</p>
<p>RESOLVE:</p>
<p>Autorizar á axencia de viaxes Picasentour, S.L., sita en Picassent (Valencia), da que é titular Picasentour, S.L., a apertura dun novo establecemento na rúa Lepanto nº 12 de Xinxo de Limia (Ourense), que será inscrito no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente poderá interpoñer recurso potestativo de reposición no prazo dun mes contado desde o día seguinte ó da publicación de presente resolución no DOG.</p>
<p>Todo iso sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 22 de agosto de 2001.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>

