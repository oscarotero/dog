---
date: '2001-06-27'
id: A4FE
page: 8
number: 124
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 13 de xuño de 2001 de modificación da forma de provisión do posto de
  Vicesecretaría da Deputación Provincial de Ourense, reservado a funcionarios
  de Administración local con habilitación de carácter nacional.
range: Orde
url: 'https://www.xunta.gal/dog/Publicados/2001/20010627/AnuncioA4FE_gl.html'
---
<p>O Pleno da Deputación Provincial de Ourense, na súa sesión do 27 de abril de 2001, adoptou o acordo de modifica-la forma de provisión do seu posto de vicesecretaría, reservado a funcionarios/as de Administración local con habilitación de carácter nacional, no sentido de que será o sistema de libre designación, efectuando, así mesmo, a modificación da relación de postos de traballo de conformidade co previsto no artigo 27.2º do Rela decreto 1732/1994, do 29 de xullo, en relación co artigo 126.4º do Real decreto lexislativo 781/1986, do 18 de abril.</p>
<p>Por todo isto, a Consellería da Presidencia e Administración Pública, de conformidade co establecido nos artigos 9 e 27 do Real decreto 1732/1994, do</p>
<p>29 de xullo, e no uso das facultades que lle confire o artigo 13.2º.17 da Lei 4/1988, do 26 de maio, da función pública de Galicia,</p>
<p>DISPÓN:</p>
<p>A provisión do posto de Vicesecretaría da Deputación Provincial de Ourense, reservado a funcionarios/as de Administración local con habilitación de carácter nacional, realizarase polo sistema de libre designación con convocatoria pública.</p>
<p>Contra esta orde poderase interpoñer recurso potestativo de reposición, perante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente perante a Sala do Contencioso Administrativo do Tribunal Superior de Xustiza de Galicia, de conformidade co establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 13 de xuño de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>

