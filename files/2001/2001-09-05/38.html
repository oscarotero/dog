---
date: '2001-09-05'
id: E3BE
page: 11
number: 172
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 6 de xuño de 2001, do Xurado Provincial de Montes Veciñais en Man
  Común da Coruña, polo que se inicia a tramitación do expediente 360 de
  clasificación do monte de Riomaior, pertencente ó lugar de Riomaior, parroquia
  de Esteiro, concello de Muros.
range: Edicto
url: 'https://www.xunta.gal/dog/Publicados/2001/20010905/AnuncioE3BE_gl.html'
---
<p>Perante este Xurado Provincial de Montes Veciñais en Man Común tramítase o expediente nº 360, de</p>
<p>cualificación do monte que ten as características que se indican a continuación:</p>
<p>Monte: de Riomaior.</p>
<p>Comunidade: lugar de Riomaior.</p>
<p>Parroquia: Esteiro.</p>
<p>Concello: Muros.</p>
<p>Superficie: 121,20 ha.</p>
<p>Estremas: é o monte Castelo Grande, nº 113 do C.U.P. Norte: propiedades privadas e concello de Outes. Leste: rego de Riomaior, Arestiño e concello de Outes, pasando polo pico de Castelo Grande e costa de Remeiro. Sur: lugar de Riomaior. Oeste: propiedades privadas dos lugares de Riomaior, Silvosa e Laxe, e estrada Riomaior-Silvosa.</p>
<p>En virtude do acordado polo xurado, e en cumprimento da orde do instructor, do 6 de xuño de 2001, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesadas, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 6 de xuño de 2001.</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>
<p>Visto e prace</p>
<p>Juan Ramón Beneyto Bellas</p>
<p>Instructor</p>

