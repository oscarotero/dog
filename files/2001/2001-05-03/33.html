---
date: '2001-05-03'
id: 742A
page: 5977
number: 85
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 27 de marzo de 2001 pola que se autoriza a transmisión inter vivos das
  concesións dos viveiros (bateas) Ave III e Peou número 1.
range: Orde
url: 'https://www.xunta.gal/dog/Publicados/2001/20010503/Anuncio742A_gl.html'
---
<p>Visto o expediente instruído para efectos de transmisión dos viveiros (bateas) Ave III e Peou nº 1,</p>
<p>e das concesións administrativas que os amparan, resulta:</p>
<p>a) Antecendentes de feito.</p>
<p>Primeiro.-Mediante escrito de data 5-10-2000, Jaime Pérez Alcalde solicitou autorización para a transmisión das concesións dos viveiros (bateas) Ave III e Peou nº 1.</p>
<p>Segundo.-Os informes do Servicio de Protección dos Recursos sobre as características dos viveiros (bateas) e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión inter vivos, a favor de María Luz González Fungueiriño (DNI/NIF 33217463N), das concesións administrativas dos viveiros que se indican a seguir:</p>
<p>Identificación:</p>
<p>Tipo: viveiro (batea).</p>
<p>Nome: Ave III.</p>
<p>Situación:</p>
<p>Cuadrícula nº 3; polígono: H; distrito: Caramiñal (A Coruña).</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde de outorgamento: 3-3-1960 (BOE/DOG nº 66, do 17 de marzo).</p>
<p>Remate da vixencia: 17-3-2005.</p>
<p>Identificación:</p>
<p>Tipo: viveiro (batea).</p>
<p>Nome: Peou nº 1.</p>
<p>Situación:</p>
<p>Cuadrícula nº 10; polígono: B; distrito: Caramiñal (A Coruña).</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde de outorgamento: 3-10-1975 (BOE/DOG nº 237).</p>
<p>Remate da vixencia: 3-10-2005.</p>
<p>Actual titular: Jaime Pérez alcalde (DNI/NIF 33205255V) e María Luz González Fungueiriño (DNI 33217463N).</p>
<p>Novo titular: María Luz González Fungueiriño (DNI/NIF 33217463N).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo da comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compra-venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 27 de marzo de 2001.</p>
<p>P.D. (Orde 14-6-1999, DOG nº 120, do 24 de xuño)</p>
<p>María José Cancelo Baquero</p>
<p>Delegada territorial da Coruña</p>

