---
date: '2001-05-03'
id: '7456'
page: 5985
number: 85
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do proxecto de urbanización do aparcadoiro de
  superficie do campus universitario das Lagoas-Marcosende (expediente
  4204/401).
range: Anuncio
url: 'https://www.xunta.gal/dog/Publicados/2001/20010503/Anuncio7456_gl.html'
---
<p>O Consello da Xerencia Municipal de Urbanismo, en sesión do 15 de febreiro de 2001, adoptou, entre outros, o seguinte acordo:</p>
<p>«Primeiro.-Aprobar definitivamente o proxecto unitario de urbanización do aparcadoiro de superficie do campus universitario das Lagoas-Marcosende presentado pola Universidade de Vigo con data do 16 de marzo de 2000 e redactado polo arquitecto Gabriel Santos Zas (expediente 4204/401).</p>
<p>Segundo.-Somete-lo acordo de aprobación definitiva do proxecto a publicación no DOG e no BOP, así como notificación persoal ós interesados segundo o establecido na vixente lexislación urbanística».</p>
<p>Contra o devandito acordo, que pon fin á vía administrativa, poderán interpoñerse os seguintes recursos:</p>
<p>a) Potestativo de reposición ante o Consello da Xerencia Municipal de Urbanismo de Vigo, no prazo dun mes a partir do día seguinte ó da publiación deste anuncio.</p>
<p>b) Contencioso-Administrativo ante o Tribunal Superior de Xustiza de Galicia no prazo de dous meses contados desde o día seguinte ó da publicación deste anuncio.</p>
<p>De conformidade co artigo 59 da Lei 30/1992, do 26 de novembro, LRXAP-PAC, por medio deste anuncio notifícase o acordo que nel se contén a tódolos propietarios afectados descoñecidos de ignorado domicilio, respecto dos cales non se puido practica-la notificación intentada.</p>
<p>Vigo, 22 de marzo de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

