---
date: '2001-05-03'
id: 73EA
page: 5965
number: 85
agency: >-
  XULGADO DE PRIMEIRA INSTANCIA E INSTRUCCIÓN NÚMERO TRES DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (313/2000).
range: Edicto
url: 'https://www.xunta.gal/dog/Publicados/2001/20010503/Anuncio73EA_gl.html'
---
<p>Francisco Castiñeiras Fernández, secretario do Xulgado de Primeira Instancia e Instrucción número</p>
<p>tres de Santiago de Compostela, dou fe e testemuño de que no xuízo de faltas nº 313/2000 se acordou citar a Juan Lamas Vázquez.</p>
<p>O maxistrado xuíz do Xulgado de Primeira Instancia e Instrucción número tres de Santiago de Compostela acordou citar a vostede co fin de que no próximo día 8 de maio de 2001, ás 13.25 horas, asista na sala de vistas nº 3 deste xulgado, sita no primeiro piso do edificio dos xulgados, polígono das Fontiñas, rúa Viena, á celebración do xuízo de faltas arriba indicado, seguido por falta de realización de actividades sen seguro obrigatorio (636), en calidade de denunciado.</p>
<p>Fáiselle saber que deberá comparecer no acto do xuízo con tódolos medios de proba de que se tente valer (testemuñas, documentos, peritos...) e que poderá acudir asistido de letrado, ben que este non é preceptivo.</p>
<p>Apercíbese de que, se reside neste termo municipal e non comparece nin alega xusta causa que llo impida, se lle poderá impor unha multa e recaerá sobre el o prexuízo a que houber lugar en dereito; e de que, se reside fóra deste termo, poderá dirixir escrito a este xulgado na súa defensa e dar poder a outra persoa para que presente no dito acto as probas de descargo que tiver, conforme o disposto no artigo 970 da Lei de axuizamento criminal.</p>
<p>En Santiago de Compostela o vinteseis de marzo de dous mil un.</p>
<p>O secretario xudicial</p>
<p>(Rubricado)</p>

