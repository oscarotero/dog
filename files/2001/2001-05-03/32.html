---
date: '2001-05-03'
id: '7426'
page: 5976
number: 85
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 23 de marzo de 2001 pola que se autoriza a transmisión inter vivos da
  concesión do viveiro (batea) Ostreira VII.
range: Orde
url: 'https://www.xunta.gal/dog/Publicados/2001/20010503/Anuncio7426_gl.html'
---
<p>Visto o expediente instruído para efectos de transmisión do viveiro (batea) Ostreira VII, e da concesión administrativa que o ampara, resulta:</p>
<p>a) Antecendentes de feito.</p>
<p>Primeiro.-Mediante escrito de data 27-7-2000, Mª del Carmen e Mª Pilar Sendón Rama solicitou autorización para a transmisión da concesión do viveiro (batea) Ostreira VII.</p>
<p>Segundo.-Os informes do Servicio de Protección dos Recursos sobre as características do viveiro (batea) e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión inter vivos, a favor de Valentín Segade Sieira (DNI/NIF 52932898P), da concesión administrativa do viveiro que se indica a seguir:</p>
<p>Identificación:</p>
<p>Tipo: viveiro (batea).</p>
<p>Nome: Ostreira VII.</p>
<p>Situación:</p>
<p>Cuadrícula nº 17; polígono: A; distrito: Muros (A Coruña).</p>
<p>Especies autorizadas: mexillón (Mytilus galloprovin-</p>
<p>cialis).</p>
<p>Título habilitante:</p>
<p>Orde de outorgamento: 29-6-1971 (BOE/DOG nº</p>
<p>154, do 29 de xuño).</p>
<p>Remate da vixencia: 29-6-2001.</p>
<p>Actual titular: Mª del Carmen e Mª Pilar Sendón Rama (DNI/NIF 33285900R e 33289407N).</p>
<p>Novo titular: Valentín Segade Sieira (DNI/NIF 52932898P).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo da comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compra-venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 23 de marzo de 2001.</p>
<p>P.D. (Orde 14-6-1999, DOG nº 120, do 24 de xuño)</p>
<p>María José Cancelo Baquero</p>
<p>Delegada territorial da Coruña</p>

