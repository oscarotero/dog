---
date: '2001-06-26'
id: A3E6
page: 8
number: 123
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 14 xuño 2001 pola que se fai a segunda convocatoria de axudas á
  paralización definitiva de buques pesqueiros para o exercicio de 2001.
range: Orde
url: 'https://www.xunta.gal/dog/Publicados/2001/20010626/AnuncioA3E6_gl.html'
---
<p>A Orde do 28 de novembro de 2000 pola que se establecen as bases e condicións e se regula o procedemento de concesión de axudas á paralización definitiva de buques pesqueiros prevé que as convocatorias anuais, que poderán ser varias, se rexerán polas bases e condicións establecidas na dita orde.</p>
<p>Para tal obxecto, esta consellería</p>
<p>DISPÓN:</p>
<p>Artigo 1º.-Convocatoria de axudas.</p>
<p>Convócanse, por segunda vez neste exercicio, axudas á paralización definitiva de buques pesqueiros, que se rexerán polas bases e condicións e de acordo co procedemento establecido na Orde do 28 de novembro de 2000 (DOG do 20 de decembro); o prazo de presentación de solicitudes, de acordo co seu artigo 14, será o de vinte días hábiles contados a partir do seguinte ó da publicación desta convocatoria.</p>
<p>Nesta convocatoria seguirá vixente a disposición transitoria da Orde do 28 de novembro de 2000.</p>
<p>Artigo 2º.-Crédito orzamentario.</p>
<p>As subvencións concédense con cargo a crédito incorporado ó exercicio vixente.</p>
<p>Con cargo á aplicación 12.03.614B.771.0 do orzamento do ano 2001 e cun importe máximo de 1.615.360.000 pesetas.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 14 de xuño de 2001.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

