---
date: '2001-06-26'
id: A442
page: 8
number: 123
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de maio de 2001, da Delegación Provincial de Lugo, pola que se
  autoriza e se aproba o proxecto de execución da instalación eléctrica que se
  cita. (Expediente IN407A 99/64-2, 5165 A.T.).
range: Resolución
url: 'https://www.xunta.gal/dog/Publicados/2001/20010626/AnuncioA442_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: Unión Eléctrica-Fenosa, S.A.</p>
<p>Domicilio social: r/ Sáenz Díez, 45, 32003 Ourense.</p>
<p>Denominación: L.M.T. enlaces C.T.S. en Becerreá (Becerreá).</p>
<p>Situación: Becerreá.</p>
<p>Descricións técnicas: L.M.T. subterránea C.T. Anovello-C.T. grupo escolar (tramo 1-8) de 270 m a 20 kV baixo tubo en conductor R.H.V. L.M.T. subterránea C.T grupo escolar-C.T. centro (tramo 6-13) de 454 m a 20 kV baixo tubo en conductor R.H.V. L.M.T. subterránea C.T.-C.T. estrada de Navia (tramo 13-24) de 322 m a 20 kV baixo tubo en conductor R.H.V. L.M.T. subterránea C.T. estrada de Navia-C.T de repartición (tramo 22-26) de 298 m a 20 kV baixo tubo en conductor R.H.V. Acondicionamento dos C.T. Anovello, C.T. grupo escolar, C.T. estrada de Navia e C.T. centro de repartición para acolle-las L.M.T.S. subterráneas proxectadas.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial resolve:</p>
<p>Autorizar e aproba-lo proxecto de execución das devanditas instalacións, cunhas características que se axustarán en tódalas súas partes ás que figuran</p>
<p>nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que se estime pertinente ó seu dereito.</p>
<p>Lugo, 7 de maio de 2001.</p>
<p>Jesús Bendaña Suárez</p>
<p>Delegado provincial de Lugo</p>

