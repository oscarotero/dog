---
date: '2001-06-26'
id: A3F2
page: 8
number: 123
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 15 de xuño de 2001, da Dirección Xeral da Función Pública, pola
  que se acepta a renuncia formulada por un aspirante ó corpo de xestión da
  Administración da Xunta de Galicia.
range: Resolución
url: 'https://www.xunta.gal/dog/Publicados/2001/20010626/AnuncioA3F2_gl.html'
---
<p>Por resolución desta Dirección Xeral da Función Pública do 28 de maio de 2001, publicada no Diario Oficial de Galicia nº 105, do 31 de maio de 2001, elevouse a definitiva a proposta de aspirantes que superaron a fase de oposición do proceso selectivo para o acceso ó corpo de xestión da Administración da Xunta de Galicia (grupo B), efectuada polo Tribunal cualificador de conformidade co previsto na base V da convocatoria realizada por orde da Consellería da Presidencia e Administración Pública do 5 de xuño de 2000.</p>
<p>Na antedita resolución figura Pablo Valencia Vila, DNI: 32.797.455-F, quen, mediante escrito presentado no rexistro xeral da Xunta de Galicia, renuncia ós dereitos que lle correpondan no proceso selectivo para o ingreso no corpo de xestión da Administración da Xunta de Galicia.</p>
<p>Por esto, esta Consellería da Presidencia e Administración Pública, en aplicación do previsto nos artigos 90 e 91 da vixente Lei 30/1992, do 26 de novembro, de réxime xurídico das administracións públicas e do procedemento administrativo común,</p>
<p>RESOLVE:</p>
<p>Acepta-la renuncia formulada por Pablo Valencia Vila, DNI: 32.977.455-F.</p>
<p>Santiago de Compostela, 15 de xuño de 2001.</p>
<p>Joaquín López-Rúa Soler</p>
<p>Director xeral da Función Pública</p>

