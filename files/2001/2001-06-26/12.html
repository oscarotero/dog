---
date: '2001-06-26'
id: A402
page: 8
number: 123
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 19 de xuño de 2001, da División de Recursos Humanos, pola que se
  publican as listas definitivas de aspirantes admitidos e excluídos para
  participar no concurso-oposición para o ingreso en determinadas categorías de
  persoal estatutario do Servicio Galego de Saúde convocado por Resolución do 20
  de marzo de 2001.
range: Resolución
url: 'https://www.xunta.gal/dog/Publicados/2001/20010626/AnuncioA402_gl.html'
---
<p>Por resolución deste centro directivo do 21 de maio de 2001 (DOG nº 100, do 25 de maio), decláranse con carácter provisional os aspirantes admitidos e excluídos para participar no concurso-oposición para o ingreso en determinadas categorías de persoal estatutario do Servicio Galego de Saúde convocado por Resolución do 20 de marzo de 2001.</p>
<p>Rematado o prazo previsto para emendar, se fose o caso, o defecto que motivou a exclusión dos aspirantes, procede agora, de conformidade co disposto nos puntos 3 e 4 da base cuarta da convocatoria, dictar resolución na que se publican as listas definitivas de aspirantes admitidos e excluídos para cada</p>
<p>unha das categorías convocadas sinalando os lugares onde as mesmas poder ser examinadas.</p>
<p>Por todo isto, esta división</p>
<p>ACORDA:</p>
<p>Primeiro.-Publica-las listas definitivas de aspirantes admitidos e excluídos para participar no concurso-oposición para o ingreso en determinadas categorías de persoal estatutario do Servicio Galego de Saúde convocado por Resolución do 20 de marzo de 2001.</p>
<p>Segundo.-As listaxes coa relación definitiva de aspirantes admitidos e excluídos poderán examinarse nos seguintes lugares:</p>
<p>a) Na Secretaría Xeral da Consellería de Sanidade e Servicios Sociais.</p>
<p>b) Na División de Recursos Humanos do Servicio Galego de Saúde.</p>
<p>c) Na oficina de información ó cidadán da Consellería da Presidencia e Administración Pública.</p>
<p>d) Nas delegacións provinciais da Consellería de Sanidade e Servicios Sociais.</p>
<p>e) Nas direccións provinciais do Servicio Galego de Saúde.</p>
<p>f) Nos servicios de persoal dos centros ou complexos hospitalarios da rede pública do Servicio Galego de Saúde.</p>
<p>g) Nos servicios de persoal das administracións das xerencias de Atención Primaria do Servicio Galego de Saúde.</p>
<p>h) Na Casa de Galicia en Madrid, sita na rúa Casado de Alisal, número 8.</p>
<p>i) Na páxina web do Sergas (www.sergas.es).</p>
<p>Terceiro.-Esta resolución poderá ser impugnada polos interesados nos termos previstos no punto 3 da base décima da convocatoria.</p>
<p>Santiago de Compostela, 19 de xuño de 2001.</p>
<p>Valeriano Martínez García</p>
<p>Director xeral da División de Recursos Humanos</p>

