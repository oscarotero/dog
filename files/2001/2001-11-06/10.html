---
date: '2001-11-06'
id: 116FE
page: 14
number: 214
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 31 de outubro de 2001 pola que se convoca concurso público
  aberto de tramitación ordinaria, para a contratación dunha asistencia técnica
  para a Secretaría Xeral de Investigación e Desenvolvemento.
range: Resolución
url: 'https://www.xunta.gal/dog/Publicados/2001/20011106/Anuncio116FE_gl.html'
---
<p>En virtude das facultades conferidas na vixente normativa de contratación, anúnciase a licitación dun contrato, suxeito as seguintes bases:</p>
<p>1. Entidade adxudicadora.</p>
<p>a) Organismo: Secretaría Xeral de Investigación e Desenvolvemento, adscrita á Consellería da Presidencia e Administración Pública.</p>
<p>b) Dependencia que tramita o expediente: Servicio de Xestión.</p>
<p>c) Nº de referencia: 2001-04-1938.</p>
<p>2. Obxecto do contrato.</p>
<p>a) Descrición do obxecto.</p>
<p>O obxecto do contrato é a análise, deseño, desenvolvemento, implantación, soporte e mantemento durante o ano seguinte a posta en funcionamento, dos servicios web da Secretaría Xeral de Investigación e Desenvolvemento (en adiante SXID) da Xunta de Galicia. O sitio web debe incorporar funcionalidades avanzadas de xestión e publicación de información de forma que permita:</p>
<p>Posiciona-la imaxe institucional da SXID na Internet.</p>
<p>Establecer un vínculo de comunicación efectivo entre a SXID e os potenciais beneficiarios das súas actuacións no marco do apoio á innovación e á investigación científica.</p>
<p>Para o desenvolvemento do sitio web da SXID cóntase co seguinte soporte:</p>
<p>Servidor web Internet Information Server 5.0 sobre Windows 2000 Server.</p>
<p>Servidor de correo Exchange 2000.</p>
<p>Sistema xestor de base de datos SQL Server 2000.</p>
<p>A SXID porá á disposición da empresa adxudicataria, para a realización dos traballos que poidan derivar deste concurso, toda a información e antecedentes que poidan resultar de interese.</p>
<p>b) Prazo de execución: os traballos realizaranse nas seguintes fases.</p>
<p>Fase I: análise e deseño gráfico.</p>
<p>Elaborarase un documento de especificacións que incluirá como mínimo a seguinte información:</p>
<p>Plan de traballo e cronograma de actividades.</p>
<p>Estructura do sitio web.</p>
<p>Análise de estructura de datos e funcionalidades das seccións dinámicas.</p>
<p>Bosquexos de deseño gráfico, interfaz de usuario, etc...</p>
<p>Contidos que se van incluír.</p>
<p>Este documento deberá ser aprobado necesariamente pola SXID para continuar co proxecto. Esta fase I deberá estar concluída o 31 de decembro do ano 2001.</p>
<p>Fase II: desenvolvemento e implantación.</p>
<p>Nesta fase realizarase o desenvolvemento e implantación progresiva dos diferentes módulos funcionais do sistema. A SXID determinará a prioridade de cada unha das diferentes seccións.</p>
<p>Deben estar operativas antes do 31 de xaneiro de 2002 a seccións correspondente á publicación e administración das convocatorias do PGIDT, así como o menú principal do sistema.</p>
<p>O tempo total para a realización desta fase é de 4 meses contados a partir da finalización da fase I.</p>
<p>Fase III: revisión:</p>
<p>Esta fase dedicarase a probas finais de funcionamento e rendemento, formación de usuarios e entrega da documentación completa e definitiva (especificacións funcionais, deseño técnico, manual de usuario...).</p>
<p>O tempo total para a realización desta fase é de 1 mes contado a partir da finalización da fase II.</p>
<p>Fase IV: mantemento e formación de usuarios.</p>
<p>Posteriormente á implantación do sistema e durante 1 ano, proporcionarase asistencia para o mantemento e configuración do sitema, así coma un servicio de mantemento perfectivo, preventivo e correctivo das aplicacións.</p>
<p>Así mesmo, proporcionaráselles un servicio de apoio ós usuarios que cubrirán as seguintes tarefas:</p>
<p>Atención ás incidencias.</p>
<p>Formación do persoal da Secretaría Xeral de Investigación e Desenvolvemento encargado do mantemento de datos do sistema.</p>
<p>O tempo total para a realización desta fase é dun ano contado a partir da finalización da fase III.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento base de licitación.</p>
<p>O orzamento máximo autorizado ascende a nove millóns (9.000.000) de pesetas (54.091,09 euros), cinco millóns (5.000.000) de pesetas ( 30.050,61 euros) corresponden á anualidade do ano 2001, tres millóns (3.000.000) de pesetas (18.030,36 euros) á anualidade do ano 2002 (fases II e III) e un millón (1.000.000) de pesetas (6.010,12 euros) á anualidade do ano 2003 (fase IV).</p>
<p>5. Garantía provisoria:</p>
<p>A garantía provisoria por un importe equivalente ó 2% do orzamento de licitación ascende a cento oitenta mil pesetas (180.000 pesetas).</p>
<p>6. Obtención de documentación e información: poderán retirala no rexistro da Secretaría Xeral de Investigación e Desenvolvemento, Rúa dos Feáns, nº 7 15706 Santiago de Compostela, teléfonos: 981 54 10 87/54 10 88.</p>
<p>7. Requisitos específicos do contratista.</p>
<p>a) Clasificación: non se esixe.</p>
<p>b) Outros requisitos: as empresas licitadoras deberán acredita-la súa solvencia económico-financeira e técnica ou profesional, de conformidade co esixido no prego de cláusulas administrativas particulares.</p>
<p>8. Presentación de ofertas:</p>
<p>Presentaranse, de conformidade co previsto no prego de cláusulas administrativas particulares, no prazo de 15 días naturais contados a partir do seguinte ó da publicación deste anuncio no DOG, no rexistro da Secretaría Xeral de Investigación e Desenvolvemento en horario de 9 a 14 horas, ou ben na forma prevista no TRLCAAPP.</p>
<p>9. Apertura das ofertas.</p>
<p>Realizarase o 30 de novembro de 2001, ás 12 horas, nas dependencias da Secretaría Xeral de Investigación e Desenvolvemento.</p>
<p>O importe deste anuncio, será por conta da empresa adxudicataria.</p>
<p>Santiago de Compostela, 31 de outubro de 2001.</p>
<p>P.D. (Orde 22-2-1999)</p>
<p>Miguel A. Ríos Fernández</p>
<p>Secretario xeral de Investigación e Desenvolvemento</p>

