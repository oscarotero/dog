---
date: '2001-04-05'
id: 614A
page: 4483
number: 68
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 2 de marzo de 2001 pola que se autoriza a modificación de ensinanzas ó
  centro privado Santiago Apóstol de Soutomaior (Pontevedra).
range: Orde
url: 'https://www.xunta.gal/dog/Publicados/2001/20010405/Anuncio614A_gl.html'
---
<p>Examinado o expediente instruído por instancia do titular do centro privado Santiago Apóstol de Soutomaior, polo que se solicita poder imparti-lo ciclo formativo de grao superior de administración de sistemas informáticos en quenda de tarde-noite.</p>
<p>Resultando que dito centro obtivo por Orde do 29 de maio de 1997 (DOG do 24 de xuño), autorización para imparti-lo ciclo formativo de grao superior de administración de sistemas informáticos en quenda de mañá.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 31 de xaneiro de 2000) pola que se regulan determinados aspectos relativos a autorización de centros privados exclusivos de formación profesional específica;</p>
<p>Decreto 296/1999 (DOG do 18 de novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22) sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la modificación de ensinanzas ó centro privado Santiago Apóstol de Soutomaior (Pontevedra), consistente en imparti-lo ciclo formativo de grao superior de administración de sistemas informáticos en quenda de tarde-noite, quedando a composición resultante segundo se especifica no anexo desta orde.</p>
<p>Segundo.- Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Terceiro.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 2 de marzo de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Soutomaior.</p>
<p>Localidade: Soutomaior.</p>
<p>Enderezo: A Montesiña nº 33.</p>
<p>Código do centro: 36009147.</p>
<p>Denominación: Santiago Apóstol.</p>
<p>Titular: Cooperativa de Enseñanza Santiago Apóstol.</p>
<p>Composición resultante:</p>
<p>Quenda de mañá:</p>
<p>a) Centro de educación infantil: 4 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria: -8 unidades de educación secundaria obrigatoria.-6 unidades de bacharelato das modalidades de ciencias da natureza e da saúde; humanidades e ciencias sociais e tecnoloxía.</p>
<p>d) Centro de educación especial: 1 unidade.</p>
<p>Quenda de tarde-noite:</p>
<p>Centro de formación profesional específica:</p>
<p>Familia profesional: informática.-1 ciclo formativo de grao superior de administración de sistemas informáticos (2 unidades, 30 postos escolares/unidade).</p>

