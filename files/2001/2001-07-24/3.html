---
date: '2001-07-24'
id: C32E
page: 10
number: 143
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 18 de xullo de 2001 pola que se clasifica como de interese cultural a
  Fundación Museo de Artes del Grabado a la Estampa Digital.
range: Orde
url: 'https://www.xunta.gal/dog/Publicados/2001/20010724/AnuncioC32E_gl.html'
---
<p>Visto o expediente de clasificación da Fundación Museo de Artes del Grabado a la Estampa Digital con domicilio en Ribeira (A Coruña).</p>
<p>Supostos de feito.</p>
<p>1. A fundación formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Madrid, o día vintedous de xaneiro de 2001, ante o notario Julián María Rubio de Villanueva, co número cento dez do seu protocolo por Francisco Javier Expósito Paradela, José Manuel Matilla Rodríguez, Juan Antonio Carrete Parrondo e Javier de Blas Benito; intervén o primeiro en nome e representación da compañía mercantil Promoción Rural Artes, S.A. e os restantes no seu propio nome e dereito.</p>
<p>3. Segundo consta no artigo 6 dos seus estatutos o obxecto da fundación é:</p>
<p>-O desenvolvemento e execución de proxectos ou programas de investigación, estudios, formación, perfeccionamento e cooperación no ámbito do arte gráfica e en xeral das artes.</p>
<p>-A promoción da actividade da arte gráfica e o do seu desenvolvemento.</p>
<p>-A realización ou financiamento de estudios de modernización ou de implantación de novas tecnoloxías.</p>
<p>-A confección de estudios comparativos e de desenvolvemento da arte gráfica.</p>
<p>-O fomento das exposcións e conferencias.</p>
<p>-Creación de cursos impartidos por profesionais cualificados orientados tanto no campo universitario como á formación profesional.</p>
<p>-Establecer seminarios, coloquios e congresos, donde se dan cita prestixiosos estudiosos.</p>
<p>-Establecer un programa informático de consultas en base ó catálogo dos fondos de estampas orientado ós estudiosos en xeral e universitarios en particulor. A fundación determinará o proceso deste arquivo de consultas e as condicións para o seu uso.</p>
<p>-E calquera outro que sirva para dar a coñecer e potenciar-lo mundo da arte gráfica en xeral.</p>
<p>4. O padroado da fundación estará integrado por José Manuel Matilla Rodríguez, Juan Antonio Carrete Parrondo, Javier de Blas Benito, Jesús Pérez Varela e Aurelio Miras Portugal.</p>
<p>5. A comisión integrada polos secretarios xerais de tódalas consellerías eleva ó conselleiro da Presidencia e Administración Pública proposta de clasificación como de interese cultural da Fundación Museo de Artes del Grabado a la Estampa Digital, dado o seu obxecto e finalidade, polo que, véndose cumpridos os requisitos esixidos na Lei 7/1983, do 22 de xuño, e na lei 11/1991, do 8 de novembro, de reforma da lei anterior, de réxime das fundacións de intese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcio</p>
<p>namento do protectorado das fundacións de interese galego, procede a súa clasificación como de interese cultural e a súa adscrición á Consellería de Cultura, Comunicación Social e Turismo.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulameto de organización e funcionamento do protectorado das fundacións de interese galego, corresponde a esta consellería a clasificación da fundación e a adscrición á consellería correspondente, quen exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 17 de xullo de 2001.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese cultural a Fundación Museo de Artes del Grabado a la Estampa Digital adscribíndoa á Consellería de Cultura, Comunicación Social e Turismo que exercerá plenamente o protectorado sobre ela.</p>
<p>Santiago de Compostela, 18 de xullo de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>

