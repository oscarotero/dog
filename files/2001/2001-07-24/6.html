---
date: '2001-07-24'
id: C33A
page: 10
number: 143
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 13 de xullo de 2001 pola que se ordena a publicación do acordo
  do Consello da Xunta de Galicia do 12 de xullo de 2001, polo que se modifica a
  relación de postos de traballo da Consellería de Familia e Promoción do
  Emprego, Muller e Xuventude.
range: Resolución
url: 'https://www.xunta.gal/dog/Publicados/2001/20010724/AnuncioC33A_gl.html'
---
<p>A entrada en vigor da Lei orgánica 5/2000, do 12 de xaneiro, reguladora da responsabilidade penal dos menores, supón unha maior intervención da Comunidade Autónoma na defensa xudicial dos menores, na execución de medidas e no número de menores atendidos ó seren diferentes os tramos de idade previstos pola nova lei. Para poder facer fronte a estas novas funcións créanse diferentes postos de persoal funcionario e laboral na relación de postos de traballo da Consellería de Familia e Promoción do Emprego, Muller e Xuventude.</p>
<p>En consecuencia, por proposta da devandita consellería, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o</p>
<p>Consello da Xunta de Galicia na súa reunión do día doce de xullo de dous mil un,</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería de Familia e Promoción do Emprego, Muller e Xuventude, nos termos que se sinalan nos anexos a este acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do doce de xullo de dous mil un, relativo á modificación da relación de postos de traballo da Consellería de Familia e Promoción do Emprego, Muller e Xuventude, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 13 de xullo de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>Modificacións:</p>
<p>No DOG nº 184, do 22-9-1998, na páxina 10.536, no centro de destino ALBERGUE XUVENIL DE GANDARÍO (BERGONDO), no posto FA.C99.40.101.15080.001. DIRECTOR ALBERGUE, na columna Corpo/escala engádese DOCENTE.</p>

