---
date: '2001-05-16'
id: '8372'
page: 6
number: 94
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 4 de maio de 2001 pola que se anuncia o concurso público, polo
  trámite de urxencia e procedemento aberto, do contrato de servicios para a
  organización da VIII Conferencia Internacional de Linguas Minoritarias.
range: Resolución
url: 'https://www.xunta.gal/dog/Publicados/2001/20010516/Anuncio8372_gl.html'
---
<p>De acordo co establecido no prego de cláusulas administrativas particulares polas que se rexe o contrato de servicios arriba indicado, faise público:</p>
<p>1. Obxecto: a organización da VIII Conferencia Internacional de Linguas Minoritarias.</p>
<p>2. Forma de adxudicación: procedemento aberto, mediante concurso, polo trámite de urxencia.</p>
<p>3. Orzamento: 23.650.000 pesetas, IVE incluído.</p>
<p>4. Garantía provisional: 473.000 pesetas.</p>
<p>5. Requisitos dos licitadores: os especificados nos puntos 8 e 11 do prego de cláusulas administrativas particulares.</p>
<p>6. Proposicións: de acordo co que se especifica no punto 9 do prego de cláusulas administrativas particulares, a documentación será presentada no rexistro xeral da Consellería de Educación e Ordenación Universitaria no prazo de 8 días naturais, contados a partir do seguinte ó da publicación deste anuncio no Diario Oficial de Galicia.</p>
<p>7. Apertura das proposicións: a apertura das ofertas presentadas en prazo hábil terá lugar en acto público na sala de xuntas da Dirección Xeral de Política Lingüística da Consellería de Educación e Ordenación Universitaria, no edificio administrativo de San Caetano en Santiago de Compostela, ás 10 horas do terceiro día natural seguinte ó do prazo de presentación especificado no punto anterior.</p>
<p>8. Documentación de interese para os licitadores: o prego de cláusulas administrativas particulares e de prescricións técnicas estarán á disposición dos licitadores para o seu exame, durante o prazo de presentación de ofertas, en días e horas hábiles de oficina, no servicio de información da Consellería</p>
<p>de Educación e Ordenación Universitaria; edificio administrativo de San Caetano, Santiago de Compostela. Teléfono 981 54 44 00.</p>
<p>Así mesmo, tamén se poderán obte-los pregos relativos a esta contratación no seguinte enderezo da Internet: <a href="http://www.xunta.es/contratacion/resultado.asp?N=345.">http://www.xunta.es/contratacion/resultado.asp?N=345.</a></p>
<p>9.Anuncios: o importe deste anuncio será por conta do adxudicatario.</p>
<p>Santiago de Compostela, 4 de maio de 2001.</p>
<p>Xesús P. González Moreiras</p>
<p>Director xeral de Política Lingüística</p>

