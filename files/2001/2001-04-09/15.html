---
date: '2001-04-09'
id: '6332'
page: 4
number: 70
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de febreiro de 2001, da Delegación Provincial da Coruña, pola
  que se dispón o depósito e a publicación, no Diario Oficial de Galicia, da
  revisión salarial correspondente ó ano 2000 e as táboas salariais para o ano
  2001 do convenio colectivo do sector de rematantes e serradores de madeira da
  provincia da Coruña.
range: Resolución
url: 'https://www.xunta.gal/dog/Publicados/2001/20010409/Anuncio6332_gl.html'
---
<p>Visto o texto de revisión salarial correspondente ó ano 2000 e as táboas salariais para o ano 2001 do convenio colectivo do sector de rematantes e serradores de madeira da provincia da Coruña (código convenio 1501235), que tivo entrada nesta delegación provincial o día 12-2-2001, subscrito pola comisión paritaria do convenio colectivo integrada en representación da parte económica pola Asociación Provincial de Empresarios de Rematantes y Aserradores de la Madera de A Coruña, e da parte social por UGT, CC.OO. e CIG o día 1-2-2001, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación </p>
<p>provincial,</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, que consta nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 20 de febreiro de 2001.</p>
<p>María Silva Costoya</p>
<p>Delegada provincial da Coruña</p>
<p>Acta</p>
<p>Asistentes:</p>
<p>Parte empresarial:</p>
<p>Ramón Romero Quintáns.</p>
<p>Benito García Sánchez.</p>
<p>Manuel Piñeiro Esperante.</p>
<p>Parte sindical:</p>
<p>UGT:</p>
<p>Juan Carlos Tubío Redondo.</p>
<p>CC.OO.:</p>
<p>Santiago Huertas Pozurama.</p>
<p>CIG:</p>
<p>Vicente Moreiras Sobrido.</p>
<p>Na Coruña, ás dezaseis trinta horas do 1 de febreiro do ano 2001, reúnense os compoñentes da comisión paritaria do coinvenio colectivo provincial de serradores e rematantes da madeira da provincia da Coruña para proceder, dando cumprimento ó pactado nos artigos 31, 32 e 33 do convenio vixente, á revisión e confección das táboas salariais correspondentes ó período comprendido desde o 1 de xaneiro do ano 2001 ata o 31 de decembro do mesmo ano.</p>
<p>Reunidas ámbalas partes, procédese á revisión salarial do período do 1 de xaneiro de 2000 ata o 31 de decembro de 2000 e á confección das táboas salariais correspondentes ó ano 2001.</p>
<p>Debatido entre as partes presentes o contido do artigo 32 do convenio vixente, acórdase que a interpretación del garante unha revisión salarial de incrementar en 0,75 puntos o IPC real. Deste xeito, a revisión das táboas salariais e das axudas de custo, correspondentes ó ano 2000 serán realizadas a partir das do ano 1999 incrementadas en 4,75 puntos correspondentes a 4 puntos do IPC real do ano 2000 máis 0,75 puntos. E, en aplicación do artigo 31 do citado convenio, increméntanse as táboas e axudas de custo do ano 2000 xa revisadas, en 2,75 puntos correspondentes ó IPC previsto para o ano 2001 máis 0,75 puntos, establecendo as táboas e axudas de custo correspondentes ó ano 2001, tal e como aparecen reflectidas no anexo que se xunta coa presente acta.</p>
<p>En canto ó artigo 33, acórdase revisalas nun incremento igual ó IPC real do ano 2000 que se situou en 4 puntos.</p>
<p>E sen máis asuntos que tratar, levántase a sesión ás dezaoito trinta horas da data arriba indicada, asinando, en sinal de conformidade, a totalidade dos asistentes.</p>
<p>ANEXO</p>
<p>Táboas salariais para o ano 2001</p>
<table><tbody><tr><td></td></tr>
<tr><td></td></tr>
<tr><td>Período ano 2001</td></tr>
<tr><td></td></tr>
<tr><td></td></tr>
<tr><td></td></tr>
<tr><td>Grupo
profesional</td><td>Nivel salarial</td><td>Salario
mensual</td><td>Cómputo
anual</td><td>Atrasos
ano 2000</td></tr>
<tr><td></td></tr>
</tbody></table>
<table><tbody><tr><td>I</td><td>Técnico proxectista</td><td>108.420</td><td>1.681.910</td><td>30.200</td></tr>
<tr><td></td></tr>
<tr><td></td><td>Perito</td><td>105.890</td><td>1.646.490</td><td>29.542</td></tr>
<tr><td></td></tr>
<tr><td></td><td>ATS</td><td>105.890</td><td>1.646.490</td><td>29.542</td></tr>
<tr><td></td></tr>
<tr><td></td><td>Xefe administrativo 1ª</td><td>108.420</td><td>1.681.910</td><td>30.200</td></tr>
<tr><td></td></tr>
<tr><td></td><td>Encargado</td><td>105.890</td><td>1.646.490</td><td>29.542</td></tr>
<tr><td></td></tr>
<tr><td>II</td><td>Delineante</td><td>103.353</td><td>1.610.972</td><td>28.870</td></tr>
<tr><td></td></tr>
<tr><td></td><td>Xefe administrativo</td><td>105.890</td><td>1.646.490</td><td>29.542</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Período ano 2001</td></tr>
<tr><td></td></tr>
<tr><td></td></tr>
<tr><td></td></tr>
<tr><td>Grupo
profesional</td><td>Nivel salarial</td><td>Salario
mensual</td><td>Cómputo
anual</td><td>Atrasos
ano 2000</td></tr>
<tr><td></td></tr>
</tbody></table>
<table><tbody><tr><td>III</td><td>Auxiliar analista</td><td>101.159</td><td>1.580.256</td><td>28.310</td></tr>
<tr><td></td></tr>
<tr><td></td><td>Oficial administrativo 1ª</td><td>103.353</td><td>1.610.972</td><td>28.870</td></tr>
<tr><td></td></tr>
<tr><td></td><td>Oficial administrativo 2ª</td><td>101.159</td><td>1.580.256</td><td>28.310</td></tr>
<tr><td></td></tr>
<tr><td></td><td>Auxiliar administrativo</td><td>98.798</td><td>1.547.202</td><td>27.694</td></tr>
<tr><td></td></tr>
<tr><td></td><td>Oficial de 1ª</td><td>103.353</td><td>1.610.972</td><td>28.870</td></tr>
<tr><td></td></tr>
<tr><td></td><td>Oficial de 2ª</td><td>101.159</td><td>1.580.256</td><td>28.310</td></tr>
<tr><td></td></tr>
<tr><td></td><td>Axudante</td><td>98.798</td><td>1.547.202</td><td>27.694</td></tr>
<tr><td></td></tr>
<tr><td></td><td>Peón especializado</td><td>96.784</td><td>1.519.006</td><td>27.162</td></tr>
<tr><td></td></tr>
<tr><td></td><td>Peón</td><td>94.334</td><td>1.484.706</td><td>26.532</td></tr>
<tr><td></td></tr>
<tr><td></td><td>Ordenanza</td><td>94.334</td><td>1.484.706</td><td>26.532</td></tr>
<tr><td></td></tr>
<tr><td></td><td>Garda e vixiante</td><td>94.334</td><td>1.484.706</td><td>26.532</td></tr>
<tr><td></td></tr></tbody></table>
<p>Paga 1º de maio: 27.500 pesetas.</p>
<p>Complemento asistencia: período ano 2001:</p>
<p>Traballadores menores de idade: 129 pesetas.</p>
<p>Traballadores en formación de 18 a 20 anos: 154 pesetas.</p>
<p>Resto dos traballadores: 226 pesetas.</p>
<p>Complemento transporte, período ano 2001: 352 pesetas.</p>

