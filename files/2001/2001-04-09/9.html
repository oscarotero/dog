---
date: '2001-04-09'
id: 631A
page: 4
number: 70
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 9 de marzo de 2001 pola que se autoriza a modificación de ensinanzas ó
  centro privado Los Sauces de Mos (Pontevedra).
range: Orde
url: 'https://www.xunta.gal/dog/Publicados/2001/20010409/Anuncio631A_gl.html'
---
<p>Examinado o expediente instruído por instancia do titular do centro privado Los Sauces de Mos (Pontevedra), polo que se solicita a ampliación de 6 unidades de educación primaria, 2 unidades de educación secundaria obrigatoria e 2 unidades de bacharelato da modalidade de artes, así como o cambio da modalidade de tecnoloxía (autorizada por Orde do 5-4-1995, DOG do 21 de xuño) pola de humanidades e ciencias sociais.</p>
<p>Considerando que o dito centro conta coa autorización definitiva segundo Orde do 5 de abril de 1995 (DOG do 21 de xuño) para 4 unidades de educación infantil, 6 unidades de educación primaria, 6 unidades de educación secundaria obri</p>
<p>gatoria e 4 unidades de bacharelato das modalidades de ciencias da natureza e da saúde e tecnoloxía.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes correspondentes.</p>
<p>Vistos o Real decreto 1004/1991, do 14 de xuño (BOE do 26) polo que se establecen os requisitos mínimos dos centros que imparten ensinanzas de réxime xeral non universitarias; Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la ampliación de 6 unidades de educación primaria, 2 unidades de educación secundaria obrigatoria e 2 unidades de bacharelato da modalidade de artes, así como o cambio da modalidade de tecnoloxía pola de humanidades e ciencias sociais ó centro privado Los Sauces de Mos (Pontevedra), quedando a composición resultante segundo se especifica no anexo desta orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia no dito centro.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 9 de marzo de 2001.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concellos: Mos.</p>
<p>Localidade: Pereiras.</p>
<p>Enderezo: San Pedro de Cela.</p>
<p>Código do centro: 36019921.</p>
<p>Denominación: Los Sauces.</p>
<p>Titular: Pradoc, S.A.</p>
<p>Composición resultante:</p>
<p>a) Centro de educación infantil: 4 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria:-8 unidades de educación secundaria obrigatoria.-6 unidades de bacharelato das modalidades de ciencias da natureza e da saúde; humanidades e ciencias sociais e artes.</p>

