---
date: '2001-06-11'
id: 986A
page: 7
number: 112
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 132/2001, do 25 de maio, polo que se declara a urxente ocupación, para
  efectos de expropiación forzosa, polo Concello do Saviñao, dos bens e dereitos
  necesarios para a realización da obra número 264, Plan Operativo Local 1999,
  para o abastecemento de auga e saneamento da travesía do Palomar, en Escairón.
range: Decreto
url: 'https://www.xunta.gal/dog/Publicados/2001/20010611/Anuncio986A_gl.html'
---
<p>O Concello do Saviñao, en sesión que tivo lugar o día 16 de xullo de 1999, aprobou o proxecto da obra número 264, Plan Operativo Local 1999, para o abastecemento de auga e saneamento da travesía do Palomar, en Escairón, e na sesión do 28 de xullo de 2000 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte do Concello do Saviñao foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 3 de maio de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data do 7 de decembro de 2000.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o concello, unha vez construída a nova estación depuradora de augas residuais en Escairón, dada a absoluta incapacidade da anterior, é sumamente urxente e imprescindible construí-la rede de saneamento da Travesía do Palomar para efectua-lo desaugadoiro da rede de sumidoiros dunha ampla zona do leste da vila (avenida Buenos Aires e limítrofes coa rúa Xan de Forcados) por ser, a proxectada travesía, o tramo obrigado para conectar coa nova EDAR.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintencinco de maio de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello do Saviñao, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución da obra número 264, Plan Operativo Local 1999, para o abastecemento de auga e saneamento da travesía do Palomar, en Escairón.</p>
<p>Santiago de Compostela, vintecinco de maio de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

