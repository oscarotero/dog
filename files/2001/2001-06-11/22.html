---
date: '2001-06-11'
id: 98A2
page: 7
number: 112
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (17/2001).
range: Cédula
url: 'https://www.xunta.gal/dog/Publicados/2001/20010611/Anuncio98A2_gl.html'
---
<p>Juan Rey Pita, secretario en funcións do Xulgado do Social número catro da Coruña, dou fe e certifico que neste xulgado se seguen autos 17/2001 por instancia de Magdalena Naya González contra a empresa Bupán 2000, S.L. sobre despedimento, nos que recaeu sentencia con data 26-4-2001 que copiada nos particulares necesarios dí así:</p>
<p>«Decido que estimando a demanda promovida por Magdalena Naya Gómez contra a empresa Bupán 2000, S.L. debo declarar e declaro improcedente o despedimento efectuado á demandante na data 27-11-2000 condenando a demandada a que no prazo de cinco días a contar desde a notificación desta resolución opte entre a readmisión do traballador nas mesmas condicións que rexían antes de producirse o despedimento ou aboamento da cantidade de 52.182 pesetas no concepto de indemnización e o aboamento dos salarios deixados de percibir desde a data do despedimento e ata a notificación desta resolución a razón de 3.883 pesetas diarias.</p>
<p>Notifíquese a presente resolución ás partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este Xulgado do Social, no prazo de cinco días hábiles a partir do día seguinte da súa notificación.</p>
<p>Prevense á empresa demandada que para recorrer deberá acreditar ter ingresado na c/c de consignacións 5605.0000.60 do Banco Bilbao Vizcaya desta cidade denominado Conta do Xulgado do Social número catro o importe da condena e 25.000 pesetas en concepto de depósito, sen os cales requisitos non será admitido a trámite o recurso quedando firme a sentencia.</p>
<p>Así mesmo, advírteselle á parte demandada que se fai uso de tal dereito, optando pola readmisión, durante a substanciación do procedemento deberá aboar á parte demandante o mesmo salario que percibiría, estando obrigada esta a presta-los seus servicios á demandada, a menos que esta prefira facer uso de tal aboamento sen percibir compensación ningunha por parte da demandante.</p>
<p>Así, por esta miña sentencia da que se unirá certificación ós autos orixinais para a súa notificación e cumprimento, xulgando, pronuncio, mando e asino.»</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Bupán 2000, S.L., expido e asino a presente na Coruña, o 26 de abril de 2001.</p>
<p>O secretario xudicial</p>
<p>Rubricado</p>

