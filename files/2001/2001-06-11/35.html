---
date: '2001-06-11'
id: 98DA
page: 7
number: 112
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 20 de abril de 2001, do Xurado Provincial de Clasificación de Montes
  Veciñais en Man Común de Pontevedra, polo que se resolve a clasificación dos
  montes Leixo e Calle, pertencentes á parroquia de Armenteira do concello de
  Meis.
range: Edicto
url: 'https://www.xunta.gal/dog/Publicados/2001/20010611/Anuncio98DA_gl.html'
---
<p>En cumprimento do disposto no artigo 28 do Regulamento para a execución da Lei 13/1989, do 10 de outubro, de montes veciñais en man común, aprobado por Decreto 260/1992, do 4 de setembro, e de conformidade co diposto no artigo 60.1º da</p>
<p>Lei 30/1992, do 26 de novembro, de réxime xurídico das administracións públicas e do procedemento administrativo común, faise constar que:</p>
<p>O Xurado Provincial de Clasificación de Montes Veciñais de Pontevedra dictou a seguinte resolucióon:</p>
<p>Asistentes.</p>
<p>Presidente.</p>
<p>José Luis Díez Yáñez.</p>
<p>(Delegado provincial da Consellería de Medio Ambiente).</p>
<p>Vocais.</p>
<p>Luis Mª Muíños Vidueira.</p>
<p>(Letrado da Asesoría Xurídica da Xunta).</p>
<p>Isabel Catoira Lamela.</p>
<p>(Avogada polo Colexio da provincia).</p>
<p>Teodoro Arribas Serrano.</p>
<p>(Xefe do Servicio de Montes e Industrias Forestais).</p>
<p>Vocais representantes da parroquia de Armenteira do Concello de Meis.</p>
<p>Julio Serén Casal.</p>
<p>Gonzalo Otero Villanueva.</p>
<p>Secretaria.</p>
<p>Mª José León Gómez.</p>
<p>(Xefa do Servicio Técnico-Xurídico da Delegación de Medio Ambiente).</p>
<p>Na cidade de Pontevedra, sendo as dezasete horas do día catro de abril de 2001, coa asistencia das persoas á marxe sinaladas, reúnese na 4ª planta do edificio sito no nº 47 da rúa Benito Corbal o Xurado Provincial de Clasificación de Montes Veciñais en Man Común co obxecto de decidir sobre a clasificación dos montes Leixo e Calle da parroquia de Armenteira do concello de Meis.</p>
<p>Antecedentes de feito.</p>
<p>Primeiro.-O presidente da Comunidade de Montes Chan da Fonte e outros solicitou, con data do 5-9-1997, a clasificación como veciñais en man común dos montes Leixo e Calle da parroquia de Armenteira do concello de Meis.</p>
<p>Segundo.-O Xurado Provincial de Clasificación de Montes Veciñais, na súa reunión do 24-2-1999, acordou inicia-los trámites para a clasificación dos referidos montes, así como a remisión do expediente ó Servicio de Montes e Industrias Forestais da entonces Delegación Provincial de Agricultura, Gandería e Montes de Pontevedra para o seu estudio e informe, nomeándose instructor do expediente a Juan José Barreiro Prado.</p>
<p>Terceiro.-Iniciados os trámites oportunos, compróbase a existencia de erro na planimetría presentada no que afecta á representación de límites municipais, polo que unha vez realizadas as comprobacións que se estimaron necesarias e replanteada sobre o terreo a mencionada liña, da que se solicita a clasificación da súa superfie, vese afectada nunha diminución de 1,080 ha quedando determinada a cabida dos montes Leixo e Calle en 5,25 ha aproximadamente.</p>
<p>Cuarto.-Así mesmo, e de conformidade co artigo 21 do Decreto 260/1992, do 4 de setembro, solicitouse a certificación de cargas ó correspondente Rexistro da Propiedade, a cal foi recibida con data do 13-4-2000 facendo consta-la inexistencia de inmatriculación.</p>
<p>Quinto.-Así mesmo, e con estricta observancia dos trámites previstos no artigo 23 do citado Decreto 260/1992, procedeuse á apertura do trámite de audiencia e non se formularon alegacións.</p>
<p>Sexto.-Por acordo do xurado na reunión do 19-10-2000, e como consecuencia da sentencia do Pleno do Tribunal Constitucional dictada no recurso nº 175/1990, noméase instructor do expediente a Luis Mª Muíños Vidueira.</p>
<p>Fundamentos de dereito.</p>
<p>1. En relación cos montes Leixo e Calle delimítase de acordo coa seguinte descrición:</p>
<p>Cabida: 5,25 ha aproximadamente.</p>
<p>Lindes:</p>
<p>Norte: propiedades particulares de Alfonso Rey, Rosalinda Balboa Domingos e outros.</p>
<p>Sur: liña municipal segundo deslinde do IXN no concello de Poio.</p>
<p>Leste: pista forestal e propiedades particulares de Manuel Filgueira, Ana Rosales Carballa, Manuel Salgueiro, Ramón Rodino Portas, Joaquín García Quiñónez, Celso Pérez Gómez e outros.</p>
<p>Oeste: propiedades particulares de Jesusa Blanco Sueiro, Daniel Pazos Padin e outros, e límite municipal co concello de Meaño.</p>
<p>Descrición do perímetro: o perímetro do monte descríbese comezando no norte, onde limita cunha pista e o predio de Alfonso Rey, seguindo dirección noroeste situándose ó seu extremo no Alto de Leixo, onde limita co predio propiedade de Rosalinda Balboa Domingos, continuando en dirección sur ó perímetro onde está definido pola diagonal formada polos predios particulares pertencentes a Jesusa Blanco Sueiro, Daniel Pazos Padín e outros, ata chegar ó límite municipal con Meaño, desde onde continúa en liña recta seguindo pola de vasa ata chegar á monteira M3t, identificado segundo o deslinde do Instituto Xeográfico Nacional como o punto onde converxen os termos municipais de Meaño, Poio e Meis. A partir de aquí o perímetro toma dirección sueste, sempre seguindo a liña municipal segundo o deslinde do Instituto Xeográfico Nacional, limitando cos montes denominados Vacariza e Alén, clasificados a favor da Comunidade de Montes de</p>
<p>Samieira, concello de Poio, ata cruzar coa pista forestal chegando ó extremo sueste, onde limita cos predios particulares propiedade de Manuel Filgueira, Ana Rosales Carballa, Manuel Salgueiro e outros. Continuando polo leste vai seguindo unha pista forestal en dirección ó norte limitando en todo o seu percorrido con predios particulares propiedade de Ramón Rodino Portas, Joaquín García Quiñónez, Celso Pérez Gómez e outros ata chegar á encrucillada de camiños.</p>
<p>Próponse a súa clasificación por reuni-los requisitos establecidos no artigo 1 da Lei 13/1989, do 10 de outubro, de montes veciñais en man común.</p>
<p>2. En consideración ó exposto, e de conformidade co sinalado no artigo 1 da Lei 13/1989, do 10 de outubro, de montes veciñais en man común, así como no artigo 1 do Decreto 260/1992, do 4 de setembro, cómpre entender por montes veciñais en man común «... os terreos radicados na Comunidade Autónoma de Galicia que, con independencia da súa orixe, as súas posibilidades productivas, o seu aproveitamento actual e a súa vocación agraria, pertenzan a agrupacións veciñais na súa cualidade de grupos sociais e non como entidades administrativas, e os veñan aproveitando consuetudinariamente en réxime de comunidade, sen asignación de cuotas, os membros daquelas na súa condición de veciños».</p>
<p>En consecuencia, vistos os preceptos legais e regulamentarios de xenérica e específica aplicación ó caso examinado, o instructor propón e de maneira unánime o xurado acorda:</p>
<p>Clasificar como veciñais en man común a favor da comunidade veciñal de Chan da Fonte e outros dos veciños dos lugares de Busto, Valboa e Vilar da parroquia de Armenteira do concello de Meis os montes Leixo e Calle por reuni-los requisitos establecidos no artigo 1 da Lei 13/1989, do 10 de outubro, de montes veciñais en man común, correspondéndose coa planimetría elaborada para o efecto polo Servicio de Montes e Industrias Forestais que forma parte inseparable da presente resolución, e de acordo coa descrición sinalada no fundamento de dereito primeiro.</p>
<p>Contra a presente resolución, que pon fin á vía administrativa, poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ó da presente notificación, de acordo co disposto nos artigos 109 e 116 da Lei 30/1992, do 26 de novembro, de réxime xurídico das administracións públicas e do procedemento administrativo común, e nos artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Pontevedra, 20 de abril do 2001.</p>
<p>José Luis Díez Yáñez</p>
<p>Presidente do Xurado Provincial de Clasificación</p>
<p>de Montes Veciñais en Man Común de Pontevedra</p>

