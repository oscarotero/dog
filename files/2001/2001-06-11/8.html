---
date: '2001-06-11'
id: '9862'
page: 7
number: 112
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 130/2001, do 18 de maio, polo que se declara a urxente ocupación, para
  efectos de expropiación forzosa, pola Deputación Provincial de Lugo, dos bens
  e dereitos necesarios para a realización das obras do proxecto da obra número
  76, Plan Operativo Local 2000, estrada provincial Chantada-Os Peares á
  Barrela-Os Peares, alargamento e mellora, terminación do punto quilométrico
  0,00 ó 3,14 (concello de Carballedo).
range: Decreto
url: 'https://www.xunta.gal/dog/Publicados/2001/20010611/Anuncio9862_gl.html'
---
<p>A Deputación Provincial de Lugo, en sesión celebrada do día 26 de xuño de 2000, aprobou o proxecto</p>
<p>da obra nº 76, Plan Operativo Local 2000, estrada provincial Chantada-Os Peares á Barrela-Os Peares, alargamento e mellora, terminación do punto quilométrico 0,00 ó 3,14 (concello de Carballedo), e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Lugo foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 7 de maio de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 28 de marzo de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque segundo sinala a deputación, a urxencia das obras vén dada pola necesidade de alarga-la vía provincial existente que presenta numerosas deficiencias para o tráfico rodado, e unha pavimentación e sinalización deficientes; por isto e tamén por se-la vía que dá servicio ás localidades situadas na ruta do encoro dos Peares (río Sil) e as numerosas explotacións agrícolas da zona.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dezaoito de maio do dous mil un.</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto da obra nª 76, Plan Operativo Local 2000, estrada provincial Chantada-Os Peares, alargamento e mellora, terminación do punto quilométrico 0,00 ó 3,14 (concello de Carballedo).</p>
<p>Santiago de Compostela, dezaoito de maio do dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

