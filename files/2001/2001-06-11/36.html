---
date: '2001-06-11'
id: 98DE
page: 7
number: 112
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 30 de abril de 2001, da Delegación Provincial de Ourense, pola
  que se notifica o requirimento de pagamento ós debedores que se relacionan,
  devoltos polo servicio de correos.
range: Resolución
url: 'https://www.xunta.gal/dog/Publicados/2001/20010611/Anuncio98DE_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), e de conformidade co establecido nos artigos 1124, 1501 e 1091 do Código Civil, notifícaselles ós interesados cos datos e domicilio que a continuación se relacionan, o requirimento de pagamento dos recibos pendentes e que ascende á cantidade que se sinala. Fáiselles constar que se irán incorporando ó total da débeda os posteriores vencementos que resulten sen pagar, e que lles serán reclamados por tódolos medios legais.</p>
<p>Tendo en conta as obrigas derivadas dos contratos subscritos por vostedes coa Xunta de Galicia e de acordo co establecido no artigo 84 da Lei 30/1992, do 26 de novembro e no artigo 142 do Regulamento de VPO, aprobado polo Decreto 2114/1968, do 24 de xullo (BOE do 7 de setembro), concédeselles un prazo de dez días hábiles para que se poñan ó día das súas obrigas, ou comparecen na delegación provincial en trámite de audiencia, para os efectos de presenta-los documentos e xustificacións que estimen convenientes ó seu dereito.</p>
<p>Advírteselles que, en caso contrario, se procederá a insta-la resolución dos seus contratos e á incoación do oportuno expediente de desafiuzamento co conseguinte lanzamento da vivenda, co obxecto de adxudicala posteriormente a un novo beneficiario.</p>
<p>Ourense, 30 de abril de 2001.</p>
<p>José Elier Ojea Ureña</p>
<p>Delegado provincial do Instituto</p>
<p>Galego da Vivenda e Solo</p>
<p>ANEXO</p>
<p>-José Sánchez Prieto.</p>
<p>Expediente: OU-80/080.</p>
<p>Conta nº 10.</p>
<p>Enderezo: Grupo Valdegodos, bloque A, 2º D. Vilamartín de Valdeorras.</p>
<p>Importe da débeda: 1.974.805 pesetas.</p>
<p>-Margarita Santos Macías.</p>
<p>Expediente: OU-80/080.</p>
<p>Conta nº 37.</p>
<p>Enderezo: Grupo Valdegodos, bloque D, 1º I. Vilamartín de Valdeorras.</p>
<p>Importe da débeda: 2.278.654 pesetas.</p>

