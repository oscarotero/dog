---
date: '2001-08-10'
id: D132
page: 10
number: 155
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2001/20010810/AnuncioD132_gl.html'
---
<p>A Comisión de Goberno do Concello de Santiago de Compostela, na sesión que tivo lugar o día 4 de xuño de 2001 aprobou inicialmente o estudio de detalle no Martil (A Pajuela-Marrozos), promovido por Cogasa, S.L. No mesmo acto aprobouse inicialmente a delimitación da unidade de actuación e a actuación polo sistema de compensación.</p>
<p>O estudio de detalle ten por obxecto a promoción agrupada de 11 vivendas unifamiliares entestadas nunha parcela de 4.603 m de superficie, clasificada</p>
<p>como solo urbano de extensión de núcleos rurais tradicionais (ordenanza 12), sita na marxe norte da estrada de Santiago de Compostela a Ourense, lugar de Marrozos, contigua ó número 71 da Travesa do Sisto.</p>
<p>A parcela afectada é a número 175 da concentración parcelaria de Santa María de Marrozos.</p>
<p>En cumprimento do que dispón o artigo 44.3º da Lei 1/1997, do solo de Galicia (LSG), o expediente sométese a información pública durante o prazo dun mes, contado a partir do día seguinte ó da publicación deste anuncio no Diario Oficial de Galicia e nun xornal de circulación na provincia. Durante este prazo, os interesados poderán consulta-lo expediente na Sección de Planeamento e Xestión e formular por escrito as alegacións que xulguen oportunas.</p>
<p>A aprobación inicial do estudio de detalle determina automaticamente, por aplicación do disposto no artigo 34.2º da LSG, a suspensión do outorgamento de licencias no ámbito obxecto de ordenación para tódolos usos e obras que resulten incompatibles coa ordenación proxectada.</p>
<p>Santiago de Compostela, 28 de xuño de 2001.</p>
<p>Luís Toxo Ramallo</p>
<p>Concelleiro delegado de Urbanismo</p>

