---
date: '2001-08-10'
id: D0EE
page: 10
number: 155
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de xuño de 2001, da Delegación Provincial da Coruña, de
  autorización administrativa, declaración, en concreto, de utilidade pública e
  aprobación do proxecto de execución da instalación eléctrica que se cita.
  (Expediente 318/2000).
range: Resolución
url: 'https://www.xunta.gal/dog/Publicados/2001/20010810/AnuncioD0EE_gl.html'
---
<p>Vista a solicitude para autorización administrativa, recoñecemento de utilidade pública, coa relación concreta e individualizada dos bens ou dereitos que se consideran de necesaria expropiación, así como a aprobación do proxecto de execución que se cita:</p>
<p>Solicitante: Unión Fenosa Distribución, S.A.</p>
<p>Domicilio social: avenida de Arteixo, 171. 15007 A Coruña.</p>
<p>Denominación: L.M.T., C.T. e R.B.T. Agrelo e Paradelo (Noia).</p>
<p>Liña eléctrica aérea de media tensión a 20 kV sobre apoios de formigón e con conductor LA-56, de 70 m de lonxitude, coa orixe no apoio nº 13 da liña que alimenta o C.T. Sta. María de Roo, e final no C.T. Agrelo-Paradelo, que se vai instalar. Centros de transformación, tipo intemperie de 50 kVA, e tensións de 20/0,380-0,220 kV, en Agrelo-Paradelo do que parte rede de baixa tensión sobre apoios de formigón e conductor R.Z. de 315 m de lonxitude, que se conecta a rede existente no termo municipal de Noia.</p>
<p>A petición someteuse a información pública, coa relación de propietarios, bens e dereitos afectados, publicáronse no DOG do 14-2-2001, e no BOP do 26 de xaneiro, no xornal La Voz de Galicia do día 17 de xaneiro e nos taboleiros de anuncios da Casa do Concello de Noia, ó mesmo tempo, notificouse individualmente a cada un dos interesados que figuran na devandita relación.</p>
<p>Así mesmo, e á vista da documentación que figura no expediente, despréndese que as alegacións efectuadas polos interesados respecto dos predios en canto á modificación do trazado da liña eléctrica non poden ser tidas en conta por non darse as condicións previstas no artigo 57.B. da devandita Lei e artigo 26 do mencionado decreto.</p>
<p>Vista a Lei 54/1997, do 27 de novembro, do sector eléctrico, os decretos 2617/1966, e 2619/1966, do 20 de outubro sobre autorización e expropiación forzosa das instalacións eléctricas e cumpridos os trámites regulamentarios establecidos, esta delegación provincial resolveu:</p>
<p>Autorizar e aproba-lo proxecto das citadas instalacións e declarar, en concreto, a súa utilidade pública que leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra a presente resolución poderá interpoñer recurso de alzada perante o conselleiro de Industria e Comercio, no prazo dun mes, contado a partir do</p>
<p>día seguinte ó da notificación desta resolución; tamén poderá interpoñer calquera outro recurso que estime pertinente ó seu dereito.</p>
<p>A Coruña, 21 de xuño de 2001.</p>
<p>Jesús Espada Martínez</p>
<p>Delegado provincial da Coruña</p>

