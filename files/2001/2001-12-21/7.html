---
date: '2001-12-21'
id: 14D5A
page: 16
number: 246
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Decreto 400/2001, do 11 de decembro, polo que se declara ben de interese
  cultural, coa categoría de monumento, o pazo de Santa Cruz de Ribadulla e os
  seus xardíns, situados no concello de Vedra, provincia da Coruña.
range: Decreto
url: 'https://www.xunta.gal/dog/Publicados/2001/20011221/Anuncio14D5A_gl.html'
---
<p>A Dirección Xeral de Patrimonio Cultural, por Resolución do 8 de febreiro de 2000 (Diario Oficial de Galicia do 9 de marzo), incoou expediente para a declaración de ben de interese cultural con categoría de monumento a favor do pazo de Santa Cruz de Ribadulla e os seus xardíns.</p>
<p>A tramitación do expediente levouse a cabo segundo o establecido na Lei 8/1995, do 30 de outubro, do patrimonio cultural de Galicia, e demais disposicións vixentes.</p>
<p>Tendo en conta o disposto no artigo 12 da Lei 8/1995, do 30 de outubro, do patrimonio cultural de Galicia, por proposta do conselleiro de Cultura, Comunicación Social e Turismo e logo de deliberación do Consello da Xunta de Galicia na súa reunión do día once de decembro de dous mil un,</p>
<p>DISPOÑO:</p>
<p>Artigo 1º</p>
<p>Declarar ben de interese cultural, coa categoría de monumento, o pazo de Santa Cruz de Ribadulla e os seus xardíns, sitos no concello de Vedra, provincia da Coruña.</p>
<p>Artigo 2º</p>
<p>A zona afectada pola declaración é a comprendida na delimitación escrita contida no anexo I e no plano recollido no anexo II.</p>
<p>Artigo 3º</p>
<p>Este decreto será notificado ó Rexistro Xeral de Bens de Interese Cultural do Estado, ó Rexistro de Bens de Interese Cultural de Galicia, ó Concello de Vedra e ós demais interesados no expediente.</p>
<p>Artigo 4º</p>
<p>Este decreto será publicado no Diario Oficial de Galicia e no Boletín Oficial del Estado.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, once de decembro de dous mil un.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>ANEXO I</p>
<p>1-2 Estrada de Padrón á Ponte Ulla, desde o río ata o punto onde o muro de cerramento do predio cambia de dirección.</p>
<p>2-3 Liña que desde a esquina do muro de cerramento do predio segue paralelo a este e se une de novo á estrada de Padrón á Ponte Ulla no punto onde esta se cruza co camiño que leva ó núcleo de Outeiro.</p>
<p>3-4 En Outeiro, cruzamento á esquerda que sobe rodeando a muralla ata chegar ó lugar de Sol, na estrada de Vedra a Santa Cruz de Ribadulla.</p>
<p>4-5 Desde Sol, seguindo pola estrada que conduce á entrada do pazo, pasando polo núcleo da Torre de Abaixo ata chegar ó punto onde cruza o río.</p>
<p>5-1 Ribeira do río desde a estrada que conduce á entrada do pazo, ata a estrada de Padrón á Ponte Ulla.</p>

