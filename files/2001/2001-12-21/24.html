---
date: '2001-12-21'
id: 14DA6
page: 16
number: 246
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 11 de decembro de 2001 pola que se sinala a data dunha poxa de
  bens inmobles.
range: Resolución
url: 'https://www.xunta.gal/dog/Publicados/2001/20011221/Anuncio14DA6_gl.html'
---
<p>Autorizado por acordo desta dirección xeral, do 8 de novembro de 2001, o alleamento en pública poxa do ben embargado no procedemento de constrinximento pola zona de recadación de Lugo como da propiedade do debedor Quintela Fuciños, Jesús, NIF 33.212.866-S que a continuación se describe:</p>
<p>Lote 1:</p>
<p>Vivenda tipo B, sita na 3ª planta alta de vivendas, forma parte do edificio nº 28 da r/ Músico Mestre Soutullo de Lugo, destinado a vivenda. Superficie aproximada 90 m. Ten anexo un rocho situado no baixo cuberta do edificio, sinalado co nº 2, de 9 m. Predio 81.428, tomo 1.239, libro 800, folio 027.</p>
<p>Valor: 11.700.000 pesetas (70.318,42 euros).</p>
<p>Cargas: 7.459.836 pesetas (44.834,52 euros).</p>
<p>Tipo: 4.240.164 pesetas (25.483,90 euros).</p>
<p>Lote 2:</p>
<p>Espacio para aparcadoiro de vehículo sinalado co nº 6 situado na planta baixa do edificio nº 28 da rúa Músico Mestre Soutullo. Superficie aproximada 9,9 m. Predio 84.820, tomo 1.270, libro 831, folio 198.</p>
<p>Valor: 1.000.000 de pesetas (6.010,12 euros).</p>
<p>Cargas: 648.680 pesetas (3.898,65 euros).</p>
<p>Tipo: 351.320 pesetas (2.111,48 euros).</p>
<p>E, de conformidade coa competencia atribuída polo artigo 7.1 f) do Decreto 51/2000, do 25 de febreiro, polo que se establece a organización recadatoria da Xunta de Galicia e o Estatuto dos recadadores de zona,</p>
<p>DISPOÑO:</p>
<p>Que o día 22 de xaneiro de 2002, ás 11.30 horas, na sala de xuntas da Delegación Territorial da Consellería de Economía e Facenda en Lugo; r/ Ronda da Muralla nº 70, baixo a presidencia do delegado territorial da Consellería de Economía e Facenda de Lugo, teña lugar a dita poxa.</p>
<p>Así mesmo, e en cumprimento do disposto no artigo 146 do Regulamento xeral de recadación, faise consta-lo seguinte:</p>
<p>Primeiro.-Que consta en poder da zona de recadación de Lugo o expediente de constrinximento no que consta a titularidade dos bens poxados e o estado das súas cargas e gravames, onde poden ser examinados, debendo conformarse con eles, sen ter dereito a esixir outros, e que as cargas e gravames subsistentes, se os houbese, ó crédito dos executantes, continuarán subsistindo, entendéndose que o rematante os acepta e queda subrogado nas súas responsabilidades, sen destinarse á súa extinción o prezo do remate.</p>
<p>Segundo.-Que a poxa se suspenderá en calquera momento anterior á adxudicación de bens, se se fai o pagamento da débeda, xuros e custas do procedemento.</p>
<p>Terceiro.-Os licitadores poderán enviar ou presenta-las súas ofertas en sobre pechado desde o anuncio de poxa ata unha hora antes do comezo desta, sen prexuízo de que poidan participar persoalmente na licitación con ofertas superiores á do sobre. As ditas ofertas, que terán o carácter de máximas, serán rexistradas no Rexistro da Delegación Territorial da Consellería de Economía e Facenda de Lugo, e deberán ir xunto cun cheque conformado, estendido a favor do Tesouro da Facenda Pública de Galicia, polo importe do depósito.</p>
<p>Cuarto.-Que todo licitador deberá constituír ante a mesa de poxa o preceptivo depósito de garantía, que será polo menos do 20 por 100 do tipo daquela, coa advertencia de que o dito depósito se ingresará en firme no Tesouro se os adxudicatarios non satisfán o prezo do remate, sen prexuízo das responsabilidades en que incorrerán polos maiores prexuízos que sobre o importe orixine a inefectividade da adxudicación.</p>
<p>Quinto.-No caso de que non resulten adxudicados os bens nunha primeira licitación, a mesa de poxa poderá realizar unha segunda licitación, se o xulga procedente, fixando o novo tipo de poxa no 75% do importe da primeira licitación, ou ben anunciará a iniciación do trámite de adxudicación directa, que se levará a cabo de acordo co artigo 150 do Regulamento xeral de recadación.</p>
<p>Sexto.-Que o rematante ten a obriga de entregar no acto da adxudicación, ou dentro dos cinco días seguintes, a diferencia entre o depósito constituído e o prezo de adxudicación.</p>
<p>Sétimo.-Se quedasen bens sen adxudicar, iniciarase o trámite de adxudicación directa, por un prazo máximo de seis meses, podéndose presentar ofertas en sobre pechado, a partir dese momento, á mesa de poxa.</p>
<p>A mesa de poxa abrirá as ofertas presentadas ó remate do prazo do mes desde o seu inicio, podendo proceder á adxudicación dos bens se algunha delas se considera suficiente nese momento. En caso contrario, anunciarase a extensión dun mes máis para a presentación de novas ofertas, ou mellora das xa existentes, sen prexuízo da validez das ofertas presentadas ata ese momento, e así sucesivamente co límite total de seis meses.</p>
<p>O prezo mínimo de adxudicación directa será o tipo de poxa en primeira licitación cando non se considerase procedente realizar unha segunda licitación; se existise segunda licitación, non haberá prezo mínimo.</p>
<p>Oitavo.-A Consellería de Economía e Facenda reserva para si o dereito de pedi-la adxudicación para a Comunidade Autónoma de Galicia do ben que non fose obxecto de venda, conforme o establecido no artigo 158 do Regulamento xeral de recadación.</p>
<p>Noveno.-O procedemento de constrinximento soamente se suspenderá nos termos e condicións sinalados nos artigos 135 e 136 da Lei xeral tributaria e 101 do Regulamento xeral de recadación.</p>
<p>En todo o non previsto neste anuncio haberá que aterse ó preceptuado nas disposicións legais que regulen o acto.</p>
<p>Santiago de Compostela, 11 de decembro de 2001.</p>
<p>María Casais Mira</p>
<p>Directora xeral de Tributos</p>

