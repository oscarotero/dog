---
date: '2001-07-06'
id: AF1E
page: 9
number: 131
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 19 de xuño de 2001 pola que se acorda a poxa de artigos de pesca
  fluvial comisados en cumprimento do establecido no artigo 108 do vixente
  Regulamento de ordenación da pesca fluvial e dos ecosistemas acuáticos
  continentais.
range: Resolución
url: 'https://www.xunta.gal/dog/Publicados/2001/20010706/AnuncioAF1E_gl.html'
---
<p>Transcorridos máis de dous anos sen que se producise o rescate de diversos artigos de pesca (canas e carretes) que foron comisados en cumprimento do establecido no artigo 108 do vixente Regulamento</p>
<p>de ordenación da pesca fluvial e dos ecosistemas acuáticos continentais, esta dirección xeral resolve, de acordo co establecido no punto 3 do devandito artigo, autoriza-la poxa pública deles.</p>
<p>Entre os días 9 e 12 de xullo estes artigos de pesca estarán expostos en locais da policía autonómica de cada unha das catro provincias:</p>
<p>A Coruña: Ronda de Nelle, 24.</p>
<p>Lugo: Ronda de Fingoi, esquina avda. de Madrid.</p>
<p>Ourense: Nosa Señora de Saínza, 6 baixo.</p>
<p>Pontevedra: San Xosé, 4.</p>
<p>Cada un deles aparecerá identificado cunha etiqueta na que conste, sen lugar a dúbidas, o artigo: cana (CN) ou carrete (CR) e un número determinado.</p>
<p>Ó remate do prazo e con presencia da Inteverción Delegada provincial procederase á adxudicación.</p>
<p>Durante ós días de exposición ó público, os visitantes terán á súa disposición un número suficiente de papeletas e sobres para ofertar na poxa. Os interesados en participar deberán cubrir unha papeleta para cada un dos artigos que lles interese, indicando nome, apelidos, DNI, enderezo postal e importe que está disposto a pagar polo artigo do seu interese.</p>
<p>Estes sobres quedarán baixo a custodia ata o día da súa apertura ante a Interveción Delegada e o xefe do Servicio Provincial de Medio Ambiente Natural. Unha vez clasificadas, adxudicarase cada artigo ó mellor licitador e levantarase acta do reconto e da adxudicación.</p>
<p>Unha copia dela expoñerase nos taboleiros de anuncios do servicio provincial e da sede da Policía autonómica na que se realiza a exposición ó público.</p>
<p>Santiago de Compostela, 19 de xuño de 2001.</p>
<p>Tomás Fernández-Couto Juanas</p>
<p>Director xeral de Montes e Medio</p>
<p>Ambiente Natural</p>

