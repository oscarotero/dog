---
date: '2001-07-06'
id: AF4A
page: 9
number: 131
agency: CONCELLO DE VIGO
section: VI. ANUNCIOS
title: >-
  Anuncio de aprobación definitiva da modificación puntual número 21 do Plan
  Xeral de Ordenación Urbana de Vigo, relativa ó sistema viario de conexión
  entre a autoestrada A-9 e rúa Sanjurjo Badía. (Expediente 6109/411).
range: Anuncio
url: 'https://www.xunta.gal/dog/Publicados/2001/20010706/AnuncioAF4A_gl.html'
---
<p>O Pleno do Concello de Vigo, en sesión do día 15 de maio de 2001, adoptou o seguinte acordo:</p>
<p>Primeiro.-Aprobar definitivamente a modificación pujtual nº 21 do Plan Xeral de Ordenación Urbana de Vigo (expediente nº 6109/411), relativa ó sistema viario de conexión entre a autroestrada A-9 e a rúa Sanjurjo Badía.</p>
<p>Segundo.-Que se proceda á publicación do presente acordo no DOG e no BOP de Pontevedra, así como ás comunicacións e traslados previstos no artigo 48.3º da Lei do solo de Galicia.</p>
<p>Contra o devandito acordo que pon fin á vía administrativa poderá interpoñerse recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da publicación deste anuncio.</p>
<p>Así mesmo, o presente anuncio servirá de notificación nos termos previstos no artigo 59 da Lei de réxime xurídico das administracións públicas e do procedemento administrativo común para todos aqueles propietarios que sexan descoñecidos, se ignore o lugar de notificación ou intentada esta non se puidese practicar.</p>
<p>Vigo, 30 de maio de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal de Urbanismo</p>

