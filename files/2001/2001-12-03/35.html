---
date: '2001-12-03'
id: '13246'
page: 15
number: 233
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 24 de setembro de 2001, da Delegación Provincial de Lugo, de
  notificación de requirimento de pagamento ó debedor que se relaciona
  (expediente LU-81/010, conta 60).
range: Cédula
url: 'https://www.xunta.gal/dog/Publicados/2001/20011203/Anuncio13246_gl.html'
---
<p>En cumprimento do disposto no artigo 59.4º da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común, e de conformidade co establecido nos artigos 1124, 1504, 1501 e 1091 do Código civil, notifícaselle ó interesado cos datos e domicilio que a continuación se relacionan, o requirimento de pagamento dos recibos pendentes e que ascenden á cantidade que se sinala, facéndoselle constar que se irán incorporando ó total da débeda os posteriores vencementos que resulten non pagados e que lle serán reclamados por tódolos medios legais.</p>
<p>Tendo en conta as obrigas derivadas do contrato subscrito por vostede coa Xunta de Galicia e de acordo co establecido no artigo 84 da Lei 30/1992, do 25 de novembro, e no artigo 142 do Regulamento de VPO, aprobado por Decreto 2114/1968, do 24 de xullo (BOE do 7 de xullo), concédeselle un prazo de dez días hábiles para que se poña ó día nas súas obrigas, ou compareza na delegación provincial en trámite de audiencia, co fin de presenta-los documentos ou xustificacións que considere convenientes ó seu dereito.</p>
<p>En caso contrario, procederase á resolución do seu contrato e iniciación do oportuno expediente de desafiuzamento, co conseguinte lanzamento da vivenda, para a súa posterior adxudicación a outro beneficiario.</p>
<p>Lugo, 24 de setembro de 2001.</p>
<p>Eugenio Basanta Curbera</p>
<p>Xefe de Área Provincial de Lugo</p>
<p>ANEXO</p>
<p>Jacinto Sotillo Castillo.</p>
<p>Expediente: LU-81/010.</p>
<p>Conta nº 60.</p>
<p>Enderezo: Ronda de Fingoi, 12-3º D. 27002 Lugo.</p>
<p>Importe da débeda: 580.204 pesetas.</p>

