---
date: '2001-07-02'
id: A856
page: 8
number: 127
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (725/2000).
range: Edicto
url: 'https://www.xunta.gal/dog/Publicados/2001/20010702/AnuncioA856_gl.html'
---
<p>Rafael González Alió, secretario do Xulgado do Social número un de Lugo, dou fe e testemuño de que nos autos de xuízo nº 725/2000, seguidos por instancia de Roberto Rodríguez Díaz contra a empresa Fachadas Plus, S.L. e outro sobre cantidade, dictouse a sentencia que di no encabezamento e parte dispositiva:</p>
<p>«Sentencia.</p>
<p>En Lugo o vintenove de maio do ano dous mil un.</p>
<p>Vistos, por Mª de los Ángeles Andrés Vega, maxistrada-xuíza do Xulgado do Social número un dos de Lugo, os presentes autos de xuízo verbal nº 725/2000 sobre reclamación por cantidade, no que son partes como demandante Roberto Rodríguez Díaz, representado polo graduado social Rafael Vila Pereiro e como parte demandada o Fondo de Garantía Salarial (Fogasa), representado polo letrado José Carlos Pérez Vázquez. Non compareceu a empresa demandada Fachadas Plus, S.L., malia estar citada en legal forma.</p>
<p>Decido que estimando a demanda interposta por Roberto Rodríguez Díaz, contra a empresa Fachadas Plus, S.L., sendo parte así mesmo o Fondo de Garantía Salarial (Fogasa), debo condenar e condeno a empresa demandada a que aboe ó demandante a cantidade de cincocentas vintecatro mil duascentas setenta e nove pesetas (524.279 ptas.) polos conceptos expresados no segundo dos feitos probados desta resolución. Absólvese a Fogasa sen prexuízo da súa ulterior responsabilidade en caso de declaración de insolvencia empresarial.</p>
<p>Notifíqueselles esta sentencia ás partes, coa advertencia de que contra ela cabe interpor recurso de suplicación perante a Sala do Social do Tribunal Superior de Xustiza de Galicia-A Coruña, dentro dos cinco días seguintes ó da súa notificación, por conducto deste Xulgado do Social, unha vez depositadas as cantidades obxecto de condena, e cos requisitos esixidos no artigo 189 e seguintes do texto refundido da Lei de procedemento laboral, e en especial o disposto no seu artigo 228 do citado corpo legal, consistente en que será indispensable que o recorrente que non gozar do beneficio de xustiza gratuíta acredite, ó anuncia-lo recurso de suplicación, que consignou na conta de depósitos e consignacións nº 2322-69 nº de autos 725/2000, que este Xulgado do Social ten aberta no Banco Bilbao-Vizcaya, deste cidade, rúa da Raíña, nº 1, a cantidade obxecto de condena, podéndose substituí-la consignación en metálico polo aseguramento mediante aval bancario, no que deberá facerse cons</p>
<p>ta-la responsabilidade solidaria do avalista. O xustificante de consignación en metálico ou, se é o caso, o documento de aseguramento, nos que deberá consta-lo número de procedemento, quedará baixo a custodia do secretario, que expedirá testemuño deles para a súa unión ós autos, facilitando o oportuno recibo, máis o depósito de 25.000 pesetas, prevido para esta clase de recursos que deberá constituírse na mesma conta nº 2322-65-nº de autos 725/2000 do Banco Bilbao-Vizcaya, que para o efecto e baixo a denominación de recurso de suplicación existe, debendo entregarse os xustificantes na secretaría deste xulgado ó tempo de interpo-lo recurso, en caso de se-la empresa demandada condenada que o interpuxese, de conformidade co disposto no artigo 227 do referido texto legal.</p>
<p>Así, por esta miña sentencia definitiva, pronúncioo, mándoo e asínoo. Mª de los Ángeles Andrés Vega. Rubricado».</p>
<p>Publicación. A anterior sentencia foi lida e publicada pola maxistrada que a subscribe, atopándose celebrando audiencia pública no día da súa data, do que eu, secretario, certifico. Rafael González Alió. Rubricado».</p>
<p>Concorda ben e fielmente co orixinal e para que sirva de notificación en forma á empresa Fachadas Plus, S.L. en paradoiro descoñecido, expido e asino este edicto para a súa inserción no Diario Oficial de Galicia, en Lugo, vintenove de maio de dous mil un.</p>
<p>O secretario</p>
<p>Rubricado</p>

