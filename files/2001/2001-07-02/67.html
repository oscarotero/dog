---
date: '2001-07-02'
id: A91A
page: 8
number: 127
agency: CONCELLO DE LALÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010702/AnuncioA91A_gl.html'
---
<p>A Comisión de Goberno acordou aproba-los trámites para a adxudicación do concurso aberto da obra de tratamento exterior de fachadas na marxe dereita do río Pontiñas e traseiras rúa da Ponte 2ª fase. Para o efecto aprobou o correspondente prego de cláusulas administrativas particulares que se expón xunto con este edicto polo prazo de catro días</p>
<p>para reclamacións e ordenou anuncia-lo correspondente concurso público:</p>
<p>Entidade adxudicadora: Concello de Lalín. Praza do Concello, nº 1. Teléfono 986 78 70 60. Fax 986 78 20 42.</p>
<p>Obxecto: tratamento exterior de fachadas na marxe dereita do río Pontiñas e traseiras rúa da Ponte 2ª fase.</p>
<p>Modalidade de adxudicación: concurso público, procedemento aberto, tramitación urxente.</p>
<p>Garantía provisional: 2% do orzamento.</p>
<p>Clasificación do contratista: grupo C, subgrupo 4, categoría D.</p>
<p>Exame do expediente: os licitadores poderán examina-lo expediente na secretaría xeral do concello en horas de oficina de luns a venres e ata o día anterior ó do remate do prazo de presentación de proposicións.</p>
<p>Lugar e prazo de presentación de proposicións: as proposicións presentaranse no rexistro xeral do concello dentro do prazo de 13 días naturais contados a partir do día da última publicación deste anuncio no DOG, en horas de nove ás catorce e na forma establecida no prego de condicións. Se fose festivo, rematará o día hábil seguinte. As ofertas manteranse durante tres meses.</p>
<p>Apertura de proposicións: a apertura de plicas terá lugar na casa do concello, ás doce horas do seguinte día hábil ó da finalización do prazo de presentación de ofertas. Para estes efectos considéranse os sábados como días inhábiles.</p>
<p>Lalín, 25 de maio de 2001.</p>
<p>José Crespo Iglesias</p>
<p>Alcalde</p>

