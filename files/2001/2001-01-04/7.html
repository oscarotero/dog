---
date: '2001-01-04'
id: C72
page: 130
number: 3
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 4 de decembro de 2000 pola que se convocan axudas económicas para o
  acollemento familiar de persoas maiores e minusválidas.
range: Orde
url: 'https://www.xunta.gal/dog/Publicados/2001/20010104/AnuncioC72_gl.html'
---
<p>A Lei 4/1993, do 14 de abril, de servicios sociais para Galicia, nos seus artigos 50 e 52 recolle a posibilidade de conceder de maneira singular prestacións económicas non periódicas a persoas en estado de necesidade.</p>
<p>A Consellería de Sanidade e Servicios Sociais da Xunta de Galicia, de conformidade co Decreto 287/1993, do 10 de decembro, polo que se establece a estructura orgánica dos departamentos da Xunta de Galicia, e o Decreto 48/1998, do 5 de febreiro, polo que se fixa a estructura orgánica da consellería, ten ó seu cargo competencias en materia de servicios sociais, de acordo co establecido no Estatuto de autonomía para Galicia nos termos sinalados pola Constitución española.</p>
<p>Por instancia da Consellería de Sanidade e Servicios Sociais aprobouse o Decreto 225/1994, do 7 de xullo, que establece o programa de acollemento familiar para persoas maiores e minusválidas, que foi modificado polo Decreto 184/2000, do 29 de xuño, e ten por finalidade o mantemento do ancián ou do minusválido no seu medio social habitual, facilitando así a integración e evitando o internamento en institucións, cando este non sexa adecuado ou desexado. Esta orde trata de dar cumprimento ó artigo 8 do devandito Decreto 225/1994, do 7 de xullo, que trala súa modificación feita polo Decreto 184/2000, do 29 de xuño, dispón que a Consellería de Sanidade e Servicios Sociais efectuará periodicamente unha convocatoria para o outorgamento das axudas económicas ós minusválidos e maiores de sesenta e cinco anos que desexen acollerse ós beneficios do citado programa.</p>
<p>No Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, modificada nos seus artigos 78 e 79 pola Lei 8/1999, do 30 de decembro, de medidas fiscais e orzamentarias e de</p>
<p>función pública e actuación administrativa, establécense os requisitos xerais para as subvencións que concederá esta Administración autonómica.</p>
<p>Segundo a Lei 7/1999, do 29 de decembro, de orzamentos xerais da Comunidade Autónoma de Galicia para o ano 2000 existe crédito adecuado na aplicación 11.03.212D.483.0 por un importe global máximo de 13.280.000 ptas., para financia-las axudas que se establecen no articulado desta orde e que se concederán, en todo caso, tendo en conta o límite das dispoñibilidades orzamentarias.</p>
<p>Na súa virtude, en uso das facultades que teño atribuídas e para a debida aplicación dos créditos orzamentarios ó fin para o que foron establecidos,</p>
<p>DISPOÑO:</p>
<p>Artigo 1º.-Obxecto das axudas.</p>
<p>Esta orde ten por obxecto a convocatoria de axudas económicas individuais para persoas maiores de 65 anos e minusválidas que desexen acollerse ós beneficios do programa de acollemento familiar regulado polo Decreto 225/1994, do 7 de xullo (DOG do 22 de xullo), modificado polo Decreto 184/2000, do 29 de xuño (DOG do 13 de xullo).</p>
<p>Artigo 2º.-Contía das axudas.</p>
<p>1. O importe máximo subvencionable do servicio de acollemento familiar será o que a seguir se detalla en función dos distintos tipos de beneficiarios:</p>
<p>a) Para persoas minusválidas:</p>
<p>Válidas: persoas minusválidas que, posuíndo un grao de minusvalidez igual ou superior ó 65%, non estean afectados de discapacidades que lles impidan realizar con autonomía as actividades da vida diaria: 70.000 ptas./mes.</p>
<p>Asistidas: persoas minusválidas que, posuíndo un grao de minusvalidez igual ou superior ó 65%, estean afectadas de discapacidades graves ou severas que lles fagan precisar de axuda continuada doutra persoa para a práctica totalidade da realización das actividades da vida diaria: 90.000 ptas./mes.</p>
<p>b) Para persoas maiores:</p>
<p>Válidas: persoas maiores de 65 anos que poden valerse por si mesmas para a realización das actividades da vida diaria: 60.000 ptas./mes.</p>
<p>Asistidas: persoas maiores de 65 anos que necesitan doutra persoa para a realización das actividades da vida diaria: 90.000 ptas./mes.</p>
<p>2. Para efectos do cálculo da subvención considerarase que o beneficiario participa co 60% dos seus ingresos mensuais líquidos no custo do acollemento, polo que a contía máxima mensual subvencionable será a diferencia resultante entre os importes máximos establecidos no punto anterior e a achega do beneficiario establecida neste punto.</p>
<p>No cálculo dos ingresos mensuais do beneficiario así como na súa participación no custo do acolle</p>
<p>mento non se incluirán as pagas extraordinarias das pensións.</p>
<p>3. O importe da axuda poderá reducirse a teor do disposto no artigo 12 do Decreto 225/1994, do 7 de xullo.</p>
<p>Artigo 3º.-Beneficiarios, solicitudes, tramitación e resolución.</p>
<p>1. En relación cos beneficiarios, solicitudes, requisitos, tramitación e resolución das axudas aplicarase o disposto nos capítulos II, III e IV do Decreto 225/1994, do 7 de xullo, modificado polo Decreto 184/2000, do 29 de xuño.</p>
<p>2. Sen prexuízo do establecido no parágrafo anterior, as solicitudes poderán, así mesmo, presentarse en calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificado pola Lei 4/1999, do 13 de xaneiro.</p>
<p>Artigo 4º.-Presentación das solicitudes.</p>
<p>Poderase face-la presentación de solicitudes a partir do día seguinte ó da publicación desta orde no Diario Oficial de Galicia, permanecendo aberto o prazo de presentación das solicitudes mentres non se derroge esta orde ó abeiro do previsto no artigo 8 do Decreto 225/1994, do 7 de xullo, polo que se regula o programa de acollemento familiar para persoas maiores e minusválidas, unha vez modificado polo Decreto184/2000, do 29 de xuño.</p>
<p>Artigo 5º.-Documentación.</p>
<p>1. Será necesario presentar toda a documentación citada no artigo 8 do Decreto 225/1994, do 7 de xullo, modificado polo Decreto 184/2000, do 29 de xuño, excepto a acreditación dos ingresos dos acolledores, utilizando os modelos de impresos elaborados para o efecto.</p>
<p>2. Segundo o establecido na resolución da Consellería de Economía e Facenda do 30-11-1999 (DOG nº 236, do 9) os peticionarios das axudas presentarán, coa solicitude inicial, unha declaración de conxunto de tódalas solicitudes efectuadas ou concedidas, para o mesmo fin, das distintas administracións públicas competentes.</p>
<p>3. No caso de que a documentación resulte incompleta ou defectuosa requirirase o solicitante para que, nun prazo de 10 días, achegue os documentos preceptivos ou emende os defectos observados, facéndolle indicación de que, se así non o fixese, de acordo co artigo 71.1º da Lei de réxime xurídico das administracións públicas e do procedemento administrativo común, se considerará que desistiu da súa petición arquivándose logo da resolución dictada para o efecto, cos efectos previstos no arti</p>
<p>go 42.1º da Lei de réxime xurídico das administracións públicas e do procedemento administrativo común.</p>
<p>Artigo 6º.-Avaliación das solicitudes.</p>
<p>1. A avaliación das solicitudes será efectuada pola Comisión de Avaliación, que se constituirá para tal efecto en cada delegación provincial.</p>
<p>2. A Comisión de Avaliación estará constituída polos seguintes membros:</p>
<p>Presidente: o xefe da Área de Servicios Sociais da delegación provincial.</p>
<p>Vocais: dous empregados públicos da Área de Servicios Sociais, sendo un deles o xefe de servicio responsable deste programa e outro un empregado público encargado da súa xestión, designado polo delegado provincial. Actuará como secretario un dos vocais.</p>
<p>3. Poderá asistir ás sesións da comisión, con voz pero sen voto, un representante dos servicios sociais de Atención Primaria e un representante da respectiva Intervención Territorial.</p>
<p>4. Se, por calquera causa, no momento en que a Comisión de Avaliación teña que examina-las solicitudes algún dos seus compoñentes non puidese asistir, será substituído pola persoa que para o efecto designen os respectivos delegados provinciais da Consellería de Sanidade e Servicios Sociais e, sempre que sexa posible, o dito nomeamento deberá recaer noutro empregado público do mesmo servicio có substituído.</p>
<p>5. A Comisión de Avaliación, tendo en conta o orzamento asignado para este programa, daralles prioridade, dentro daquelas solicitudes que reúnan os requisitos sinalados no artigo 4º do Decreto 225/1994, do 7 de xullo, a aquelas persoas que:</p>
<p>-Vivan soas e carezan de familiares dispostos e/ou obrigados a prestarlles atención.</p>
<p>-Que precisando de axuda para a realización das actividades da vida diaria, non sexan beneficiarias do Servicio de Axuda no Fogar; ou aqueloutras que sendo beneficiarias do servicio antes mencionado, este xa non fose o recurso máis axeitado para esa persoa no momento actual.</p>
<p>-Que vaian ser acollidas por primeira vez ou fosen acollidas de feito en datas posteriores á da implantación deste programa.</p>
<p>-Que teñan menores recursos económicos.</p>
<p>-Que teñan máis idade, no caso de persoas maiores, e maior grao de minusvalidez, no caso de persoas minusválidas.</p>
<p>Artigo 7º.-Concesión das axudas.</p>
<p>1. As axudas, unha vez avaliadas pola Comisión Provincial e fiscalizadas pola Intervención, serán</p>
<p>concedidas polos respectivos delegados provinciais da Consellería de Sanidade e Servicios Sociais.</p>
<p>2. Para os efectos establecidos no artigo 42 da Lei 30/1992, o prazo máximo para resolve-las solicitudes será de 3 meses, notificándose a dita resolución ó interesado.</p>
<p>Entenderanse estimadas as peticións cando non recaese resolución expresa no prazo establecido para dictalas.</p>
<p>No caso de se producir resolución estimatoria pero, por falta de dispoñibilidade orzamentaria, non puidese concederse a axuda nese momento, o beneficiario pasará a formar parte dunha lista de espera.</p>
<p>3. No caso de producírense baixas debidamente acreditadas procederase á súa cobertura concedendo novamente as axudas ás persoas que máis o necesiten dentro daquelas ás que lles fose denegada con base nesta convocatoria por insuficiencia orzamentaria, e producirá efecto o día primeiro do mes seguinte ó da súa concesión.</p>
<p>Artigo 8º.-Recursos.</p>
<p>A resolución que se dicte esgota a vía administrativa, podéndose interpoñer contra ela recurso potestativo de reposición ante o mesmo órgano que resolveu no prazo dun mes, na forma e condicións que o determina a Lei 30/1992, do 26 de novembro, de réxime xurídico das administracións públicas e do procedemento administrativo común. Igualmente, poderase impugnar directamente ante os órganos da xurisdicción contencioso-administrativa nun prazo de dous meses segundo a Lei 29/1998, do 13 de xullo, da xurisdicción contencioso-administrativa.</p>
<p>Artigo 9º.-Pagamento das axudas.</p>
<p>1. Terase dereito ó pagamento da axuda desde o día primeiro do mes seguinte á súa concesión.</p>
<p>2. O pagamento efectuarase por mensualidades vencidas na conta corrente que sinale o beneficiario e da que terá que ser titular o propio beneficiario ou o seu representante legal, logo da presentación do contrato de acollida, segundo anexo VII do Decreto 225/1994, do 7 de xullo, cando se trate do pagamento da primeira mensualidade.</p>
<p>3. Naquelas baixas que se produzan dentro da primeira quincena do mes, aboarase soamente a metade da contía correspondente, e nas que acontezan na segunda quincena aboarase a totalidade.</p>
<p>Artigo 10º.-Control e fiscalización.</p>
<p>Os beneficiarios das axudas quedan sometidos ás actuacións de comprobación que acorde a Consellería de Sanidade e Servicios Sociais e ás de control financeiro que lles corresponden á Consellería de Economía e Facenda, á Intervención Xeral da Comunidade Autónoma e ós procedementos fiscalizadores do Tribunal de Contas e do Consello de Contas.</p>
<p>Os beneficiarios están obrigados a facilitar toda a información que lles sexa requirida pola Inter</p>
<p>vención Xeral da Comunidade Autónoma, o Tribunal de Contas e o Consello de Contas, no exercicio das súas funcións de fiscalización e control do destino das axudas.</p>
<p>Disposicións adicionais</p>
<p>Primeira.-En relación coa prórroga das axudas, obrigas dos beneficiarios, seguimento e control daquelas, e a súa extinción, aplicarase o disposto no Decreto 225/1994, do 7 de xullo, modificado polo Decreto 184/2000, do 29 de xuño, e de conformidade co disposto na Lei de orzamentos xerais da Comunidade Autónoma de Galicia para o ano 2000 e no Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, modificado pola Lei 8/1999, do 30 de decembro, de medidas fiscais e orzamentarias e de función pública e actuación administrativa, e normas que o desenvolven.</p>
<p>En todo caso e para que a prórroga poida facerse efectiva, presentarase na delegación provincial que corresponda, antes do día 15 de xaneiro de cada ano, a solicitude xunto cos dos anexos IV (relativo ó acollido) e V actualizados.</p>
<p>Segunda.-A concesión das axudas reguladas nesta orde terá como límite global o crédito asignado para o efecto no orzamento da Comunidade Autónoma para cada exercicio orzamentario.</p>
<p>Terceira.-O beneficiario estará obrigado ó reintegro, total ou parcial, da axuda percibida no suposto de incumprimento das condicións establecidas para a súa concesión, e ó seu conseguinte reintegro xunto cos xuros de demora. Toda alteración das condicións tidas en conta para a concesión da subvención e, en todo caso, a obtención concorrente de axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución de concesión. Todo o anterior segundo o previsto nos artigos 78 e 79 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, logo da súa modificación pola Lei 8/1999, do 30 de decembro, de medidas fiscais e orzamentarias e de función pública e actuación administrativa, e normas que os desenvolven.</p>
<p>Disposicións derradeiras</p>
<p>Primeira.-Autorízase a directora xeral de Servicios Sociais para dicta-las disposicións que sexan necesarias para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia, permanecendo aberta a convocatoria por prazo indefinido mentres non se derroge esta orde.</p>
<p>Santiago de Compostela, 4 de decembro de 2000.</p>
<p>José María Hernández Cochón</p>
<p>Conselleiro de Sanidade e Servicios Sociais</p>

