---
date: '2001-01-04'
id: CAA
page: 162
number: 3
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 19 de decembro de 2000, da Subdirección Xeral de Estradas, pola
  que se somete a información pública o estudio informativo e o estudio de
  impacto ambiental da nova estrada de conexión da AC-141 coa N-651 e a A-9 en
  Vilar de Colo. (Clave AC/99/65.1).
range: Resolución
url: 'https://www.xunta.gal/dog/Publicados/2001/20010104/AnuncioCAA_gl.html'
---
<p>Aprobado provisionalmente por resolución da Dirección Xeral de Obras Públicas da Consellería de Política Territorial, Obras Públicas e Vivenda, da Xunta de Galicia, do 24 de novembro de 2000,</p>
<p>o estudio informativo: «Nova estrada de conexión da AC-141 coa N-651 e a A-9 en Vilar de Colo». Clave: AC/99/65.1, sométese ó trámite de información pública, durante un período de trinta días hábiles, a partir da publicación desde anuncio no Boletín Oficial del Estado, para o fin de que as persoas que o estimen oportuno, poidan formular por escrito ante o Servicio Provincial de Estradas da Coruña, as observacións que crean convenientes, de acordo co establecido no artigo 15.1º da Lei 4/ 1994, do 14 de setembro, de estradas de Galicia, sinalándose que o citado estudio informativo se pode examinar durante o dito período, en horas hábiles de oficina, na Dirección Xeral de Obras Públicas, no Servicio Provincial de Estradas da Coruña, e nos concellos de Fene e Cabanas.</p>
<p>Así mesmo, sométese ó trámite de información pública o estudio de impacto ambiental do mencionado estudio informativo durante o prazo de trinta días hábiles, a partir da publicación deste anuncio no Diario Oficial de Galicia, segundo o disposto na Lei 1/ 1995, do 2 de xaneiro, de protección ambiental de Galicia e no Decreto 442/ 1990, do 13 de setembro, de avaliación de efectos ambientais para Galicia; estando a exposición ó público para este efecto no Servicio Provincial de Estradas da Coruña, na Dirección Xeral de Obras Públicas e nos concellos de Fene e Cabanas.</p>
<p>Santiago de Compostela, 19 de decembro de 2000.</p>
<p>Gerardo Pallares Sánchez</p>
<p>Subdirector xeral de Estradas</p>

