---
date: '2001-08-27'
id: DB92
page: 11
number: 165
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 17 de agosto de 2001, da Dirección Xeral de Política Financeira
  e Tesouro, pola que se publica o outorgamento da cualificación de xubilación
  mutual protexida ó Regulamento de prestación de xubilación da entidade
  Mutualidad Caixa Galicia de Previsión Social a Prima Fija.
range: Resolución
url: 'https://www.xunta.gal/dog/Publicados/2001/20010827/AnuncioDB92_gl.html'
---
<p>Con rexistro de entrada do día 29 de maio de 2001, a entidade Mutualidad Caixa Galicia de Previsión Social a Prima Fija solicita autorización para o exercicio da actividade de previsión social voluntaria e a posterior inscrición no Rexistro Autonómico de Mutualidades de Previsión Social Non Integradas</p>
<p>na Seguridade Social así como a cualificación de xubilación mutual protexida ó seu regulamento da prestación de xubilación.</p>
<p>Unha vez autorizada a Mutualidad Caixa Galicia de Previsión Social a Prima Fija para o exercicio da actividade de previsión social voluntaria por Orde do 18 de xullo de 2001, do conselleiro de Economía e Facenda e inscrita no Rexistro Autonómico de Mutualidades de Previsión Social Non Integradas na Seguridade Social co nº 6, recomezouse o procedemento administrativo de outorgamento da cualificación de xubilación mutual protexida ó regulamento de prestación de xubilación da citada mutualidade.</p>
<p>A competencia na materia vén determinada na Lei orgánica 16/1995, do 27 de decembro, de transferencia de competencias á Comunidade Autónoma galega, o Real decreto 1642/1996, do 5 de xullo, sobre traspaso de funcións e servicios da Administración do Estado á Comunidade Autónoma de Galicia en materia de mutualidades de previsión social non integradas na Seguridade Social, o Decreto 340/1996, do 13 de setembro, polo que se asumen as funcións e servicios transferidos á Comunidade Autónoma de Galicia en materia de mutualidades de previsión social non integradas na Seguridade Social, o Decreto 312/2000, do 8 de decembro, polo que se establece a estructura orgánica da Consellería de Economía e Facenda e o Decreto 277/1999, do 14 de outubro, polo que se regula a cualificación de xubilación mutual protexida.</p>
<p>A documentación achegada na tramitación do procedemento administrativo acredita o cumprimento dos requisitos establecidos no Decreto 277/1999, do 14 de outubro.</p>
<p>Vista a proposta da Subdirección Xeral de Operacións Financeiras e Seguros, é en virtude das competencias atribuídas,</p>
<p>RESOLVO:</p>
<p>Primeiro.-Outorgar ó regulamento de prestación de xubilación da entidade Mutualidad Caixa Galicia de Previsión Social a Prima Fija a cualificación de xubilación mutual protexida. Esta cualificación terá unha duración dun ano prorrogable segundo o procedemento establecido no artigo 12 do Decreto 277/1999.</p>
<p>Segundo.-Ordena-la inscrición desta cualificación no Rexistro Autonómico de Mutualidades de Previsión Social Non Integradas na Seguridade Social.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Santiago de Compostela, 17 de agosto de 2001.</p>
<p>José Álvarez Cobelas</p>
<p>Director xeral de Política Financeira e Tesouro</p>

