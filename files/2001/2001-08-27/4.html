---
date: '2001-08-27'
id: DB6E
page: 11
number: 165
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 30 de xullo de 2001 pola que se modifica a do 1 de decembro de 1998,
  pola que se eleva a definitiva a proposta de aspirantes que superaron o
  proceso selectivo para o ingreso, entre outras, na categoría 68 (pastor/a
  oficial de primeira e outros) do grupo III do persoal laboral fixo da Xunta de
  Galicia.
range: Orde
url: 'https://www.xunta.gal/dog/Publicados/2001/20010827/AnuncioDB6E_gl.html'
---
<p>Visto polo Xulgado do Contencioso-Administrativo de Lugo o recurso contencioso-administrativo procedemento abreviado nº 38/1999, interposto por Juan Manuel Carballeira Pereira, contra a orde da Consellería da Presidencia e Administración Pública do 1 de decembro de 1998, pola que se eleva a defintiva a proposta de aspirantes que superaron o proceso selectivo para o ingreso, entre outras, na categoría 68 (pastor/a oficial 1ª e outros) do grupo III do persoal laboral fixo da Xunta de Galicia, (DOG do 11 de decembro) dictou sentencia nº 255/2001, do 14 de xuño, pronunciándose no seguinte sentido:</p>
<p>«Decido que estimo o recurso contencioso-administrativo interposto polo letrado José Manuel Fernández Varela, en nome e representación de Juan Manuel Carballeira Pereira, contra a orde da Consellería da Presidencia da Xunta de Galicia, de data 1 de decembro de 1998, pola que se eleva a definitiva a proposta dos que superaron o proceso selectivo para o ingreso nas categorías correspondentes ó grupo III do persoal laboral fixo da Xunta de Galcia, no concreto aspecto de non figurar incluído na lista definitiva de aspirantes que superaron o proceso selectivo o recorrente, para o acceso á categoría correspondente ó grupo III do persoal laboral da Xunta de Galicia, praza de pastor/oficial de servicios técnicos e outros, categoría 68, acceso libre; e declaro o seu dereito a ser restablecido e a figurar como tal, para os efectos de que poida ser nomeado e tomar posesión do referido posto de traballo. E condeno á Administración demandada a que cumpra tales declaracións e lle dea efectos desde </p>
<p>que o recorrente debería ter tomado posesión, aboándoselle tódolos haberes que correspondan desde aquel momento».</p>
<p>Con data do 24 de xullo de 2001, o director xeral da Función Pública dispuxo a execución da sentencia nos seus propios termos, en virtude do disposto nos artigos 103 e seguintes da Lei 29/1998, do 13 de xullo, reguladora da xurisdicción contencioso-administrativa.</p>
<p>Mediante resolución da Consellería da Presidencia e Administración Pública do 27 de xullo de 2001, aceptouse a renuncia formulada no seu día por Jesús López López á praza correspondente á categoría 68 do grupo III do persoal laboral fixo da Xunta de Galicia con efectos desde esa mesma data.</p>
<p>Como consecuencia, procede publicar unha nova relación definitiva de aspirantes que superaron o proceso selectivo para o acceso á categoría 68 (pastor/a oficial 1ª e outros) do grupo III do persoal laboral fixo da Xunta de Galicia, na que se recolla a alteración provocada pola execución da citada sentencia, é dicir, que en lugar de figurar nela Jesús López López debe figurar Juan Manuel Carballeira Pereira.</p>
<p>Polo tanto, en virtude do exposto,</p>
<p>DISPOÑO:</p>
<p>Primeiro.-Modifica-la Orde do 1 de decembro de 1998, pola que se elevou a definitiva a proposta de aspirantes que superaron o proceso selectivo para o acceso, entre outras, á categoría 68 (pastor/a oficial 1ª e outros) do grupo III do persoal laboral fixo da Xunta de Galicia, que se publica como anexo á presente orde, de tal xeito, que en lugar de figurar na mesma Jesús López López debe figurar don Juan Manuel Carballeira Pereira.</p>
<p>Segundo.-Facúltase o director xeral da Función Pública para dictar cantos actos e disposicións sexan necesarios para executa-las consecuencias da presente orde.</p>
<p>Terceiro.-Contra a presente orde pódese interpoñer, con carácter potestativo, recurso de reposición ante o conselleiro da Presidencia e Administración Pública, no prazo dun mes contado desde o día seguinte ó da súa publicación no Diario Oficial de Galicia, ou directamente o recurso contencioso-administrativo, no prazo de dous meses contados desde o día seguinte ó da dita publicación ante o Xulgado do Contencioso-Administrativo de Santiago de Compostela, conforme o disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 30 de xullo de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>ANEXO</p>
<p>Categoría 68 (pastor/a oficial 1ª e outros).</p>
<p>Acceso libre.</p>
<p>Primeiro apelido: Carballeira.</p>
<p>Segundo apelido: Pereira.</p>
<p>Nome: Juan Manuel.</p>
<p>DNI: 33813014.</p>
<p>Nota 1: 10,40.</p>
<p>Nota 2: 12.</p>
<p>Nota 3: 5,50.</p>
<p>Méritos: 0.</p>
<p>Total: 27,90.</p>

