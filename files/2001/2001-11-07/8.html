---
date: '2001-11-07'
id: 117AE
page: 14
number: 215
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 29 de outubro de 2001, da Dirección Xeral da Función Pública,
  pola que se aproban e se fan públicas as relacións definitivas de aspirantes
  admitidos e excluídos no proceso selectivo para o ingreso no corpo superior de
  Administración da Xunta de Galicia, escala de letrados.
range: Resolución
url: 'https://www.xunta.gal/dog/Publicados/2001/20011107/Anuncio117AE_gl.html'
---
<p>Por Resolución do 4 de outubro de 2001, da Dirección Xeral da Función Pública, publicada no Diario</p>
<p>Oficial de Galicia nº 196, do 9 de outubro, apróbanse as relacións de aspirantes admitidos e excluídos no proceso selectivo para o ingreso no corpo superior de Administración da Xunta de Galicia (grupo A), escala de letrados.</p>
<p>Transcorrido o prazo regulamentario para a presentación de emendas relativas ás citadas relacións de admitidos e excluídos, de conformidade co establecido no artigo 12 do Regulamento de selección de persoal da Administración da Comunidade Autónoma de Galicia e na base I.4.2. das que rexen o proceso selectivo convocado por Orde do 28 de agosto de 2001 (DOG nº 170, do 3 de setembro), corrección de erros DOG nº 179, do 14 de setembro, esta dirección xeral,</p>
<p>RESOLVE:</p>
<p>Aproba-las listas definitivas de aspirantes admitidos e excluídos do proceso selectivo para o ingreso no corpo superior de Administración da Xunta de Galicia (grupo A), escala de letrados.</p>
<p>A lista definitiva de aspirantes excluídos figura publicada como anexo a esta resolución.</p>
<p>A lista definitiva de aspirantes admitidos estará exposta nos taboleiros de anuncios da Consellería da Presidencia e Administración Pública, nos das súas delegacións provinciais, oficinas comarcais da Xunta de Galicia e no da delegación territorial da Consellería de Pesca, Marisqueo e Acuicultura en Vigo.</p>
<p>Para efectos de información o teléfono de contacto é o 902 12 00 12 en horario de 9 a 19 horas de luns a venres e de 9 a 14 horas os sábados.</p>
<p>De conformidade co establecido na base I.3.1., os aspirante excluídos disporán do prazo dun mes contado a partir do día seguinte ó da publicación desta resolución no Diario Oficial de Galicia, para solicita-la devolución dos dereitos de exame aboados, debendo presenta-la correspondente solicitude consignando nela o seu nome e apelidos, NIF, e o número de conta (vinte díxitos), entidade bancaria e localidade desta.</p>
<p>Contra esta resolución poderase interpoñer recurso potestativo de reposición ante a Consellería da Presidencia e Administración Pública, no prazo dun mes contado desde o día seguinte ó da publicación desta resolución no Diario Oficial de Galicia, ou directamente recurso contencioso administrativo ante a Sala do Contencioso Administrativo do Tribunal Superior de Xustiza de Galicia, no prazo de dous meses contados desde a mesma data.</p>
<p>Santiago de Compostela, 29 de outubro de 2001.</p>
<p>Joaquín López-Rúa Soler</p>
<p>Director xeral da Función Pública</p>
<p>ANEXO</p>
<p>Relación definitiva de excluídos no proceso selectivo para o ingreso no corpo superior de Adminis</p>
<p>tración da Xunta de Galicia (grupo A), escala de letrados. Acceso libre:</p>
<p>Nome: Argiz Vallejo, María.</p>
<p>DNI: 36136074</p>
<p>Exclusión: 32.</p>
<p>Nome: Pérez González, Flora.</p>
<p>DNI: 76967763</p>
<p>Exclusión: 32, 53.</p>
<p>Nome: Rodríguez-Cadarso de la Peña, Jaime.</p>
<p>DNI: 44075986.</p>
<p>Exclusión: 32, 53, 54, 55, 56.</p>
<p>Causas de exclusión:</p>
<p>32. Non optar por ningún idioma comunitario.</p>
<p>53. Falta de DNI ou DNI incorrecto.</p>
<p>54. Excluído por non ter ou acredita-la idade esixida.</p>
<p>55. Non cumprir ou acredita-lo requisito de titulación.</p>
<p>56. Defecto de forma na presentación da solicitude.</p>

