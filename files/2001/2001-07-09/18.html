---
date: '2001-07-09'
id: B0DA
page: 9
number: 132
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 4 de xullo de 2001, dos tribunais números 1, 2 e 3 designados
  para xulga-lo proceso selectivo para o ingreso no corpo auxiliar da Xunta de
  Galicia (grupo D) convocado por orde da Consellería da Presidencia e
  Administración Pública do 5 de xuño de 2000 (Diario Oficial de Galicia número
  115, do 14 de xuño), pola que se fixa a data, a hora e o lugar da realización
  do terceiro exercicio do devandito proceso.
range: Resolución
url: 'https://www.xunta.gal/dog/Publicados/2001/20010709/AnuncioB0DA_gl.html'
---
<p>Na sesión conxunta realizada o día 4 de xuño de 2001 polos tribunais números 1, 2 e 3, designados para xulga-lo proceso selectivo para o ingreso no corpo auxiliar da Xunta de Galicia (grupo D) convocado mediante orde da Consellería da Presidencia e Administración Pública do 5 de xuño de 2000 (DOG nº 115, do 14 de xuño), e de conformidade coas bases da convocatoria, acordouse:</p>
<p>Primeiro.-Realiza-lo terceiro exercicio da fase de oposición o día 15 de xullo de 2001, no Pazo de Congresos e Exposicións de Galicia, en Santiago de Compostela.</p>
<p>Segundo.-Convocar a tódolos aspirantes que superaron o primeiro se é o caso, o segundo exercicio, do xeito que segue:</p>
<p>-Opositores correspondentes ó tribunal nº 1, realizarán o exame ás 8.30 horas, debendo comparecer no lugar de realización ás 8 horas.</p>
<p>-Opositores do tribunal nº 2, realizarán o exame a partir das 11 horas, debendo comparecer no lugar de realización ás 10.30 horas.</p>
<p>-Opositores do tribunal nº 3, comezarán o seu exame a partir das 13.30 horas, debendo presentarse no lugar de realización ás 13 horas.</p>
<p>Terceiro.-Tódolos opositores deberán ir provistos do DNI ou documento fidedigno acreditativo da súa identidade, así como bolígrafo ou pluma estilográfica.</p>
<p>Cuarto.-Que se publique este acordo no Diario Oficial de Galicia.</p>
<p>Santiago de Compostela, 4 de xullo de 2001.</p>
<p>Javier Batán Rodríguez</p>
<p>Presidente do tribunal nº 1</p>
<p>Ramón del Valle LópezLourdes Batán Aira</p>
<p>Presidente do tribunal nº 2Presidenta do tribunal nº 3</p>

