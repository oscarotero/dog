---
date: '2001-06-14'
id: 9A96
page: 7
number: 115
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Resolución do 1 de xuño de 2001 pola que se publica a composición da Comisión
  Permanente do Consello Galego das Persoas Maiores.
range: Resolución
url: 'https://www.xunta.gal/dog/Publicados/2001/20010614/Anuncio9A96_gl.html'
---
<p>O Decreto 253/2000, do 5 de outubro, polo que se crea e regula o Consello Galego das Persoas Maiores, determina no seu artigo 9 que a Comisión Permanente do dito consello estará formada por vocais representantes de institucións e organizacións que teñen representación no Pleno do Consello, polo que, para a efectiva posta en funcionamento do citado órgano do consello, é necesario proceder á publicación dos seus membros.</p>
<p>Por outra banda, a selección dos representantes das asociacións de maiores e das federacións de centros residenciais de atención ás persoas maiores fíxose a través dun proceso electoral levado a cabo seguindo o previsto no artigo 9 do dito Decreto 253/2000, e do que xorden os seus vocais.</p>
<p>Por todo o anterior, e tendo en conta que o citado órgano consultivo foi adscrito á Consellería de Sanidade e Servicios Sociais, segundo o artigo 2 do Decreto 253/2000 e en virtude do previsto na disposición derradeira primeira e, en uso das facultades que teño atribuidas</p>
<p>RESOLVO:</p>
<p>Artigo único.-Os vocais da Comisión Permanente do Consello Galego das Persoas Maiores serán as seguintes persoas:</p>
<p>a) Os catro en representación da Administración autonómica.</p>
<p>Manuel Conde Mouzo, subdirector xeral de Acción Social.</p>
<p>Arántzazu Montiel Íñiguez de Heredia, xefa do Servicio de Atención ás Persoas Maiores.</p>
<p>Así mesmo, para o período dos catro anos seguintes ó da data de publicación no Diario Oficial de Galicia desta resolución, serán vocais da Comisión Permanente do Consello Galego das Persoas Maiores, durante os dous primeiros anos, o delegado provincial da Consellería de Sanidade e Servicios Sociais da Coruña e o delegado provincial da Consellería de Sanidade e Servicios Sociais de Ourense e, nos dous anos seguintes, os delegados provinciais da Consellería de Sanidade e Servicios Sociais de Lugo e Pontevedra.</p>
<p>Pasados estes catro anos, irán alternándose sucesivamente por períodos de dous anos os delegados anteriormente citados.</p>
<p>b) Os dous en representación das corporacións locais designados pola Federación Galega de Municipios e Provincias:</p>
<p>Enrique Fernández González.</p>
<p>José Antonio Santiso Miramontes.</p>
<p>c) Os catro en representación dos centros residenciais de atención ós maiores e dos fogares dos maiores que dependan da Administración autonómica:</p>
<p>Pola Coruña: Jesús Pena Fernández, do Fogar da Terceira Idade da Coruña.</p>
<p>Por Lugo: Mª Pilar Iglesias Osorio, do Fogar da Terceira Idade das Gándaras de Lugo.</p>
<p>Por Ourense: Agustín Félix Torres Soto, do Fogar da terceira idade de Ourense.</p>
<p>Por Pontevedra: Oswaldo Lino González Pereira, do Centro Social das Neves.</p>
<p>d) Os cinco en representación das asociacións de persoas maiores que foron elixidas por votación segundo o previsto no artigo 9 do Decreto 253/2000.</p>
<p>Mª Luisa Ansorena Hortega, Asociación Provincial de Pensionistas e Xubilados da Coruña (UDP).</p>
<p>Bernardino Barreiro Castro, Asociación Provincial de Pensionistas e Xubilados de Lugo (UDP).</p>
<p>Ramón Cajide Montero, Anciáns do Mundo.</p>
<p>Francisca Capilla Atienza, Unión de Pensionistas e Xubilados de Vigo (UDP).</p>
<p>Manuel Pereira Sarria, Asociación Provincial de Pensionistas e Xubilados de Ourense (UDP).</p>
<p>e) En representación das federacións de centros residenciais de atención ás persoas maiores, elixida por e entre os seus vocais do Pleno do Consello Galego das Persoas Maiores.</p>
<p>Mª do Carme Santos Alfonso, Asociación Galega de Residencias e Centros de Anciáns de Iniciativa Social Acolle.</p>
<p>f) En representación dos consumidores e usuarios.</p>
<p>Juan Carlos Ulla Otero, presidente do Consello Galego de Consumidores e Usuarios.</p>
<p>g) En representación das organizacións sindicais máis representativas de Galicia a través das súas áreas sectoriais específicas para as persoas maiores.</p>
<p>Alfonso Iglesias Gómez, por Comisións Obreiras.</p>
<p>Víctor López Seijas, pola Unión Xeral de Traballadores.</p>
<p>Agustín Malvido Broullón, pola Confederación Intersindical Galega.</p>
<p>Santiago de Compostela, 1 de xuño de 2001.</p>
<p>José María Hernández Cochón</p>
<p>Conselleiro de Sanidade e Servicios Sociais</p>

