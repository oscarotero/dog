---
date: '2001-10-31'
id: '11036'
page: 14
number: 211
agency: CONCELLO DE VIGO
section: VI. ANUNCIOS
title: >-
  Anuncio da toma de coñecemento do avance do PERI 16-04 O Raviso 1 A.
  (Expediente 7097/411).
range: Anuncio
url: 'https://www.xunta.gal/dog/Publicados/2001/20011031/Anuncio11036_gl.html'
---
<p>O Consello da Xerencia Municipal de Urbanismo, en sesión do 13 de setembro de 2001, adoptou entre outros, o seguinte acordo:</p>
<p>Primeiro.-Tomar coñecemento do avance do Plan Especial de Reforma Interior do PERI 3 O Raviso, do núcleo 16-04 O Raviso 1, de San Pedro de Sárdoma, expediente 7097/411, de iniciativa municipal, redactado pola arquitecta María A. Leboreiro Amaro, así</p>
<p>como das suxestións formuladas a el pola Oficina Técnica de Planeamento, expresadas na parte expositiva do presente acordo.</p>
<p>Segundo.-Somete-lo expediente a información ó público polo prazo dun mes mediante anuncio que se publicará no Diario Oficial de Galicia e nun dos xornais de maior circulación da provincia, co fin de que as distintas entidades e os particulares poidan formula-las suxestións que se estimen oportunas, e presenta-las propostas de convenios urbanísticos que se estimen procedentes.</p>
<p>Terceiro.-Déase traslado de copia do expediente á CPTOPV, á Delegación do Goberno en Galicia, así como á Comisión Provincial do Patrimonio Histórico e Documental da Delegación Provincial da Consellería de Cultura da Xunta de Galicia e ó Departamento de Patrimonio Histórico e Medio Ambiente do Concello de Vigo, tendo en conta a lexislación sectorial do patrimonio que poida afectar a Augas de Galicia pola incidencia do curso do río Lagares, así como á Demarcación de Estradas do Estado en Galicia e á Demarcación de Estradas da Consellería de Política Territorial, Obras Públicas e Vivenda da Xunta de Galicia, tendo en conta a lexislación sectorial de estradas que a afecta.</p>
<p>O prazo de exposición entenderase aberto desde a primeira publicación ata o remate do mes contado desde o derradeiro anuncio. A documentación atópase na oficina de información da Xerencia Municipal de Urbanismo ó dispor do público.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común, para tódolos propietarios e interesados directamente afectados que, por resultaren descoñecidos ou por ignorarse o seu enderezo, non poidan ser notificados persoalmente.</p>
<p>Vigo, 24 de setembro de 2001.</p>
<p>Lois Pérez Castrillo</p>
<p>Alcalde-presidente da Xerencia</p>
<p>Municipal de Urbanismo</p>

