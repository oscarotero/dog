---
date: '2001-11-30'
id: 1313E
page: 15
number: 232
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 12 de xullo de 2001, do Xurado Provincial de Montes Veciñais en
  Man Común da Coruña, pola que se resolve o expediente 358 que afecta ó monte
  Sieiras e Bornalle, dos lugares de Bornalle, Vilar, Priegue e Pazo, parroquia
  de Abelleira (concello de Muros).
range: Resolución
url: 'https://www.xunta.gal/dog/Publicados/2001/20011130/Anuncio1313E_gl.html'
---
<p>Para os efectos previstos no artigo 28 do regulamento para a aplicación da Lei 13/1989, de montes veciñais en man común, e de conformidade co disposto no artigo 60.1º da Lei 30/1992, de réxime xurídico das administracións públicas e do procedemento administrativo común, faise público que o Xurado Provincial de Montes Veciñais en Man Común da Coruña, en sesión que tivo lugar o 12 de xullo de 2001, adoptou o seguinte acordo:</p>
<p>«Reunido o 12 de xullo de 2001 o Xurado Provincial de Montes Veciñais en Man Común da Coruña, baixo a presidencia do delegado da Consellería de Medio Ambiente, Higinio J. Sánchez-Rodilla Fuentes, coa asistencia dos vocais, Josefa Fernández Fernández, xefa do Servicio de Montes e I.F., Alfonso Vázquez-Castro Garma, letrado do Gabinete Xurídico Territorial da Xunta, Juan Ramón Beneyto Bellas, representante do Colexio de Avogados da Coruña, e da secretaria, Ana María Díaz López, xefa do Servicio Xurídico da Delegación Provincial da Consellería de Medio Ambiente, para estudiar e resolve-lo</p>
<p>Expediente: 358.</p>
<p>Monte: Sieiras e Bornalle.</p>
<p>Comunidade: Bornalle, Vilar, Priegue e Pazo.</p>
<p>Parroquia: Abelleira.</p>
<p>Concello: Muros.</p>
<p>Antecedentes de feito:</p>
<p>1º. Diversos veciños dos lugares de Bornalle, Vilar, Priegue e Pazo, na parroquia de Abelleira, concello de Muros, solicitaron deste xurado, con data do 20-7-1999, a declaración como veciñal dos expresados lugares, do monte arriba citado e que ten as seguintes características:</p>
<p>Superficie: 180,60 h.</p>
<p>Lindeiros:</p>
<p>Parcela 1. Monte Sieiras. Superficie 97,20 h. Procede do monte Sieiras, nº 136 do C.U.P. Norte: remata en punta, no piquete 1 do deslindamento. Leste: do piquete 1 ó 128, seguindo a liña descrita no bosquexo incorporado ó expediente, con máis monte Sieiras. Do piquete 128 ó 295 seguindo a orde de piquetes, con propiedades particulares de veciños de Abelleira. Sur: do piquete 295 ó 320, seguindo a orde de piquetes, con propiedades particulares de veciños de Abelleira. Oeste: do piquete 320 ó 332 seguindo a orde de piquetes e deste ó 1, co monte Baño.</p>
<p>Parcela 2. Monte Bornalle. Superficie 83,40 h. Procede do monte Bornallo, nº 109 do C.U.P. Norte: remata en punta no piquete 76. Leste: desde o piquete 76 ata o 79, seguindo a orde de piquetes, co monte Pedregal e Bolantón, do 79 ó 82, seguindo a orde de piquetes, deste ó 1 e do 1 ó 6, seguindo a orde de piquetes, co monte Tal. Sur: do piquete 6 ó 18 seguindo a orde de piquetes, con propiedades particulares. Oeste: do piquete 18 ó 73 seguindo a orde de piquetes, con propiedades particulares. Do 73 ó 76 seguindo a orde de piquetes, co monte Calvo e outros.</p>
<p>2º. Á vista de tal solicitude, o xurado, na súa reunión do 17-11-1999, acordou inicia-lo oportuno expediente, nomeándose instructora deste a Ana Mª Díaz López, quen aceptou expresamente o dito cargo. Procedeuse á correspondente tramitación, librándose mandamento para a anotación preventiva no Rexistro da Propiedade de Muros, oídas tódalas persoas, organismos e corporacións interesadas, expedíndose mandamentos para tal fin dirixidos ó alcalde-presidente do Concello de Muros, ó xefe do Servicio de Montes e I.F. e publicándose edictos no DOG (nº 83 do 2-5-2000), taboleiro de anuncios do concello e lugares de costume.</p>
<p>3º. Os veciños de Bornalle, Vilar, Priegue e Pazo fundamentan a súa petición ante o Xurado Provincial de Montes Veciñais en Man Común en que desde tempo inmemorial aproveitaron en réxime de comunidade e sen asignación de cotas os montes dos ditos lugares. Presentan acta de manifestacións na que declaran tal condición.</p>
<p>4º. O Servicio de Montes achégase informe no que se fan diversas precisións sobre o perímetro e superficie do monte Sieiras. Unha vez comprobados tales</p>
<p>extremos, rectifícanse as características do dito monte recollidas no antecedente primeiro da resolución, así como o bosquexo que conste no expediente.</p>
<p>5º. Ante este expediente formulouse alegación por parte dos veciños do lugar de Pando, na parroquia de Torea, afirmando que o monte Rateira, de características descritas ó longo do expediente, pertence e ten sido aproveitado desde tempo inmemorial polos veciños do dito lugar e que nunca ten sido da pertenza nin ten sido aproveitado polos veciños da parroquia de Abelleira. Presentan para tal efecto acta de manifestacións ante notario.</p>
<p>6º. Na tramitación destas actuacións cumpríronse as formalidades legais e regulamentarias, esixidas principalmente pola Lei 13/1989, do 10 de outubro, de montes veciñais en man común, e o seu Regulamento de aplicación aprobado polo Decreto 260/1992, do 4 de setembro, ámbolos dous da Comunidade Autónoma de Galicia, Lei de procedemento administrativo e demais disposicións aplicables ó caso.</p>
<p>Fundamentos de dereito:</p>
<p>1º. O Xurado Provincial de Montes Veciñais en Man Común da Coruña ten xurisdicción e competencia para coñecer deste expediente en virtude do disposto nos artigos 9 e 10 da Lei 13/1989, do 10 de outubro, de montes veciñais en man común.</p>
<p>2º. De conformidade co contido do artigo 11 da citada lei e 19 do regulamento, aprobado polo Decreto 260/1992, do 4 de setembro, os veciños de Bornalle, Vilar, Priegue e Pazo, parroquia de Abelleira, concello de Muros, son parte lexítima para solicita-la iniciación do presente expediente de cualificación.</p>
<p>3º. Para a súa cualificación como veciñal en man común, o monte debe reuni-las seguintes características: 1) Pertenza a agrupacións de veciños na súa calidade de grupos sociais, non como entidades administrativas; 2) Que se aproveite consuetudinariamente en réxime de comunidade, sen asignación de cotas polos membros de cada agrupación na súa condición de veciños comuneiros; 3) Que os veciños comuneiros residan habitualmente con casa aberta dentro da área xeográfica sobre a que se asenta o grupo social que tradicionalmente aproveitou o monte (artigos 1, 2 e 3 da Lei 13/1989 e 1, 2 e 3 do Regulamento do 4 de setembro de 1992).</p>
<p>4º. Das actuacións que constan no expediente, e en especial da comprobación do expresado no punto anterior, dedúcese que no presente caso nos encontramos cun monte pertencente á comunidade veciñal dos lugares de Bornalle, Vilar, Priegue e Pazo, parroquia de Abelleira, no que se cumpren os aludidos requisitos.</p>
<p>5º. En relación á reclamación formulada polos veciños do lugar de Pando, este xurado decide esti</p>
<p>mala, tanto pola pertenza do monte a favor da parroquia de Torea, xa recollida no Catálogo de Utilidade Pública desde o ano 1901 e reafirmada no deslindamento de 1968, como principalmente porque os aproveitamentos viñan sendo realizados polos veciños do dito lugar, conforme o descrito no informe do Servicio de Montes que consta no expediente. En consecuencia, o xurado decide que o monte Rateira deberá ser obxecto doutro expediente de cualificación a favor dos veciños de Pando, rectificando en tal sentido as características do monte que figuran no antecedente primeiro.</p>
<p>Por iso, este xurado, á vista dos antecedentes e fundamentos de dereito expostos, por proposta do instructor,</p>
<p>ACORDA:</p>
<p>Cualificar como monte veciñal en man común da comunidade veciñal dos lugares de Bornalle, Vilar, Priegue e Pazo, parroquia de Abelleira, concello de Muros, o denominado monte Sieiras e Bornalle, coas características que figuran no primeiro antecedente. Así mesmo, acórdase excluí-lo declarado do Inventario de Bens do Concello e do Catálogo dos de Utilidade Pública, se neles estivera inscrito, incluíndoo no Rexistro de Montes Veciñais en Man Común que figura na Delegación de Medio Ambiente da Coruña».</p>
<p>Contra esta resolución poderase interpoñer recurso de reposición con carácter potestativo ante o Xurado Provincial de Montes Veciñais en Man Común da Coruña no prazo dun mes ou recurso contencioso-administrativo ante o Tribunal Superior de Xustiza de Galicia no prazo de dous meses, contados desde o día seguinte ó da súa publicación no Diario Oficial de Galicia, segundo o disposto na Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A Coruña, 12 de xullo de 2001</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>
<p>Visto e prace</p>
<p>Higinio J. Sánchez-Rodilla Fuentes</p>
<p>Presidente do Xurado Provincial de Montes Veciñais en Man Común da Coruña</p>

