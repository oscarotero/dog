---
date: '2001-11-30'
id: '13136'
page: 15
number: 232
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 23 de novembro de 2001, da Secretaría Xeral da Consellería de
  Pesca, Marisqueo e Acuicultura, pola que se anuncia a licitación, polo sistema
  de concurso aberto, polo trámite de urxencia, para a subscrición duha póliza
  de seguros que cubra os riscos das embarcacións dependentes da Consellería de
  Pesca, Marisqueo e Acuicultura.
range: Resolución
url: 'https://www.xunta.gal/dog/Publicados/2001/20011130/Anuncio13136_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación polo sistema de concurso aberto, polo trámite de urxencia, para a subscrición dunha póliza de seguros que cubra os riscos das embarcacións dependentes da Consellería de Pesca, Marisqueo e Acuicultura.</p>
<p>Obxecto: subscrición dunha póliza de seguros que cubra os riscos das embarcacións dependentes da Consellería de Pesca, Marisqueo e Acuicultura.</p>
<p>Orzamento e tipo: catorce millóns de pesetas (14.000.000) IVE e outros impostos incluídos.</p>
<p>Prazo de entrega: segundo o prego de prescricións técnicas.</p>
<p>Documentación de interese: os pregos de cláusulas administrativas particulares e de prescricións técnicas, que rexerán neste concurso, estarán á disposición dos licitadores na oficina de información da Consellería de Pesca, Marisqueo e Acuicultura en Santiago de Compostela, San Caetano, bloque 5, así como nas delegacións territoriais pertencentes a esta consellería, durante o prazo de presentación de proposicións, os días e horas hábiles de oficina, así mesmo, poderanse obte-los pregos relativos a esta contratación no seguinte enderezo da Internet: <a href="http://www.xunta.es/contratación/resultado.asp?">http://www.xunta.es/contratación/resultado.asp?</a> N=870.</p>
<p>Prazo e presentación de propostas: as proposicións poderán presentarse no rexistro da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do oitavo día natural seguinte ó da publicación desta resolución no Diario Oficial de Galicia.</p>
<p>No caso de utilizar calquera dos medios previstos no artígo 100 do Regulamento xeral de contratación</p>
<p>do Estado, remitirase o mesmo día un telegrama ou fax á Secretaría Xeral, na que se comunique a presentación da oferta.</p>
<p>Apertura de proposicións: será realizada pola mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás dez horas (10 horas) do cuarto día hábil contado a partir do seguinte ó de remate do prazo de presentación de propostas sempre e cando este día non coincida en sábado ou festivo. Neste caso tal día pasará a se-lo primeiro hábil seguinte.</p>
<p>O importe do anuncio será por conta do adxudicatario.</p>
<p>Santiago de Compostela, 23 de novembro de 2001.</p>
<p>Miguel Ángel López Sieiro</p>
<p>Secretario xeral da Consellería de Pesca,</p>
<p>Marisqueo e Acuicultura</p>

