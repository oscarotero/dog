---
date: '2001-10-29'
id: 10AC2
page: 13
number: 209
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Edicto (925/2000).
range: Edicto
url: 'https://www.xunta.gal/dog/Publicados/2001/20011029/Anuncio10AC2_gl.html'
---
<p>Nos autos que neste xulgado se seguen co número arriba indicado, sobre cantidade, seguidos por instancia de Ángeles Castro Romero contra José Francisco García e outros C.B., José Salustiano López Calo, José Francisco García González, Ángel Treus Vicente, que con data do 1 de setembro de 2001 se dictaron autos coa parte dispositiva do teor literal seguinte:</p>
<p>«III. Parte dispositiva:</p>
<p>Acórdase admitir a trámite a demanda presentada e rexistrada. E de conformidade co disposto na Lei de procedemento laboral, cítese en legal forma as partes litigantes para , o día 14 de novembro ás 9.40 horas, compareceren na Sala de Audiencia do Xulgado do Social número dous, sito en r/ Viena, polígono das Fontiñas, Santiago de Compostela, co fin de celebra-los actos de conciliación e xuízo que a lei prevén, entregándolle ó demandado no acto da citación a copia da demanda, a ela adxunta e prevíndoo de que se tenta valerse de avogado, graduado social ou procurador que o dirixa ou represente, deberao poñer en coñecemento deste tribunal, por escrito, dentro das corenta e oito horas seguintes, e facendo ámbalas partes as seguintes advertencias:</p>
<p>a) Que poden comparecer ou defenderse persoalmente ou por medio dun representante que estea en pleno exercicio dos seus dereitos civís; a súa designación poderana facer mediante poder bastante, por medio de comparecencia perante este xulgado, ou perante o de primeira instancia ou de paz, se é o caso, se o domicilio da parte fose distinto do da residencia deste xulgado.</p>
<p>b) Que a celebración do acto terá lugar en única convocatoria e non se suspenderá pola inxustificada falta de asistencia das partes, nin tampouco por</p>
<p>enfermidade destas, nin dos seus representantes, nin dos seus defensores por canto as partes poden nomear representantes, estes e mesmo os defensores poden substituí-la representación ou a defensa de acordo coas leis, téndose por desistido o demandante se non comparece.</p>
<p>c) Os litigantes ou quen os represente teñen que concorrer con tódolos medios de proba de que tenten valerse.</p>
<p>E para as citacións acordadas, expídanse os oportunos despachos e cédulas de citación cos requisitos legais.</p>
<p>Admítese e declárase pertinente a proba proposta. Cítense a interrogatorio de partes os representantes legais das demandadas. Requírase as demandadas para que acheguen a documentación solicitada no outrosí da demanda.</p>
<p>Notifíqueselles estas resolucións ás partes, facéndolles saber que esta non é firme e que cabe recurso de reposición ante este xulgado no prazo de 5 días.</p>
<p>Así o acorda, manda e asina Mª Fe López Juiz, maxistrada-xuíza do Xulgado do Social número dous de Santiago de Compostela, do que eu, secretario, dou fe».</p>
<p>E para que se publique no Diario Oficial de Galicia e sirva de notificación, citación a xuízo e a interrogatorio de parte e requirimento a José Francisco García e outros C.B. e a José Francisco García González, expido, selo e asino esta cédula en Santiago de Compostela o 24 de setembro de 2001.</p>
<p>O secretario xudicial</p>
<p>Rubricado</p>

