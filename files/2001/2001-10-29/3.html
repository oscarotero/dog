---
date: '2001-10-29'
id: 10A7A
page: 13
number: 209
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 8 de outubro de 2001 pola que se amplía o prazo de presentación dos
  xustificantes de gasto das axudas concedidas ó amparo da Orde do 23 de marzo
  de 2001 pola que se aproban as bases que rexerán as convocatorias de axudas e
  bolsas correspondentes ó Programa de Apoio á Innovación do Plan Galego de
  Investigación e Desenvolvemento Tecnolóxico e se procede á súa convocatoria
  (Diario Oficial de Galicia número 68, do 5 de abril).
range: Orde
url: 'https://www.xunta.gal/dog/Publicados/2001/20011029/Anuncio10A7A_gl.html'
---
<p>Por orde da Consellería da Presidencia e Administración Pública do 23 de marzo de 2001, apróbanse as bases que rexerán as convocatorias de axu</p>
<p>das e bolsas correspondentes ó Programa de Apoio á Innovación do Plan Galego de Investigación e Desenvolvemento Tecnolóxico e se procede á súa convocatoria.</p>
<p>No punto 9 do anexo II da devandita orde establécese que o prazo de que dispoñen os beneficiarios de proxectos de investigación empresarial para achega-los documentos requiridos para proceder ó libramento das axudas correspondentes finaliza o 31 de outubro do exercicio correspondente á anualidade de que se trate.</p>
<p>Tendo en conta o atraso producido na resolución das devanditas axudas, motivado polo longo proceso de avaliación dos proxectos, considérase preciso amplia-lo prazo de xustificación dos investimentos realizados no ano 2001 polos beneficiarios destas axudas.</p>
<p>En consecuencia, no uso da atribución que me foi concedida,</p>
<p>DISPOÑO:</p>
<p>Artigo único.-Amplia-lo prazo de presentación dos xustificantes correspondentes ós investimentos do ano 2001 das axudas concedidas ó amparo do anexo II da Orde do 23 de marzo de 2001, da Consellería da Presidencia e Administración Pública, ata o día 23 de novembro de 2001.</p>
<p>Santiago de Compostela, 8 de outubro de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>

