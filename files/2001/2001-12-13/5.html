---
date: '2001-12-13'
id: 13C5E
page: 15
number: 240
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 13 de novembro de 2001 pola que se autoriza o centro privado ICA de
  Vigo (Pontevedra) para imparti-lo ciclo formativo de grao medio de coidados
  auxiliares de enfermería e o ciclo formativo de grao superior de dietética, en
  quenda de mañá e de tarde-noite, segundo os datos do anexo.
range: Orde
url: 'https://www.xunta.gal/dog/Publicados/2001/20011213/Anuncio13C5E_gl.html'
---
<p>Examinado o expediente presentado polo centro privado ICA de Vigo, polo que solicitaba autorización para imparti-lo ciclo formativo de grao medio de coidados auxiliares de enfermería e o ciclo formativo de grao superior de dietética, en quenda de mañá e de tarde-noite,</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes correspondentes,</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 31-1-2000), pola que se regulan determinados aspectos relativos a autorización de centros privados exclusivos de formación profesional específica; Decreto 296/1999 (DOG do 18 de novembro), polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22 de maio), e a Orde do 20 de setembro de 1995 (DOG do 15 de decembro) que desenvolve o dito decreto,</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado,</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro-Autoriza-lo centro privado ICA de Vigo (Pontevedra) para imparti-lo ciclo formativo de grao medio de coidados auxiliares de enfermería e o ciclo formativo de grao superior de dietética en quenda de mañá e de tarde-noite, segundo se especifica no anexo da presente orde.</p>
<p>Segundo.-Antes do inicio das ensinanzas que se autorizan, a delegación provincial da Consellería de Educación e Ordenación Universitaria, logo informe da Inspección Educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo de un mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 13 de novembro de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO:</p>
<p>Provincia: Pontevedra.</p>
<p>Concello: Vigo</p>
<p>Localidade: Vigo</p>
<p>Enderezo: r/ Portela nº 12</p>
<p>Código do Centro: 36024082</p>
<p>Denominación: Centro privado ICA</p>
<p>Titular: Mª Carmen Martínez Sánchez e José Ramón López Vázquez.</p>
<p>Composición resultante:</p>
<p>Quenda de mañá e de tarde-noite:</p>
<p>Familia profesional: Informática-1 ciclo formativo de grao superior de administración de sistemas informáticos (2 unidades, 20 postos escolares/unidade).-1 ciclo formativo de grao superior de desenvolvemento de aplicacións informáticas (2 unidades, 20 postos escolares/unidade).</p>
<p>Familia profesional: Sanidade.-1 ciclo formativo de grao medio de coidados auxiliares de enfermería (1 unidade para 20 alumnos).-1 ciclo formativo de grao superior de dietética (2 unidades, 20 alumnos unidade).</p>

