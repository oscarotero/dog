---
date: '2001-12-13'
id: 13C5A
page: 15
number: 240
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 12 de decembro de 2001 pola que se ordena a publicación do
  acordo do Consello da Xunta de Galicia do 11 de decembro de 2001, polo que se
  modifica a relación de postos de traballo da Consellería de Agricultura,
  Gandería e Política Agroalimentaria.
range: Resolución
url: 'https://www.xunta.gal/dog/Publicados/2001/20011213/Anuncio13C5A_gl.html'
---
<p>A necesidade de adecua-lo cadro de persoal da Consellería de Agricultura, Gandería e Política Agroalimentaria ás súas necesidades de funcionamento, fai necesario modifica-la vixente relación de postos de traballo da devandita consellería.</p>
<p>En consecuencia, por proposta da Consellería de Agricultura, Gandería e Política Agroalimentaria,</p>
<p>consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do día once de decembro de dous mil un,</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería de Agricultura, Gandería e Política Agroalimentaria, nos termos que se sinalan no anexo ó presente acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do once de decembro de dous mil un, relativo á modificación da relación de postos de traballo da Consellería de Agricultura, Gandería e Política Agroalimentaria, coa finalidade de cumpli-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 12 de decembro de 2001.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>
<p>ANEXO</p>
<p>Na relación de postos de traballo da Consellería de Agricultura, Gandería e Política Agroalimentaria publicada no DOG nº 188, do 27 de setembro de 2000 prodúcense as seguintes modificacións:</p>
<p>* Na páxina 13.457, no centro de destino «UNIDADE DE APOIO-ÁREA DE CARBALLO», o posto «AG.C99.20.000.15190.025.-XEFE GRUPO (CORCUBIÓN)» pasa ó centro de destino «UNIDADE DE APOIO-ÁREA DE FERROL» na páxina 13.458 co seguinte código e denominación: «AG.C99.20.000.15350.030.-XEFE GRUPO (PONTEDEUME)».</p>
<p>* Na páxina 13.458, no centro de destino «UNIDADE DE APOIO-ÁREA DE FERROL», o posto «AG.C99.20.000.15350.008.-XEFE NEGOCIADO (PONTEDEUME)» pasa ó centro de destino «UNIDADE DE APOIO-ÁREA DE CARBALLO» na páxina 13.457 co seguinte código e denominación: «AG.C99.20.000.15190.011.-XEFE NEGOCIADO (CORCUBIÓN)»</p>

