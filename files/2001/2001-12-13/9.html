---
date: '2001-12-13'
id: 13C6E
page: 15
number: 240
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 12 de novembro de 2001, da Dirección Xeral de Xustiza, pola que
  se emprazan os interesados no recurso contencioso-administrativo número
  02/0004996/2001, interposto polo procurador Luis Sánchez González en nome e
  representación do Colexio Oficial de Enxeñeiros Industriais de Galicia.
range: Resolución
url: 'https://www.xunta.gal/dog/Publicados/2001/20011213/Anuncio13C6E_gl.html'
---
<p>Recibido oficio da Sala do Contencioso-Administrativo do Tribunal Superior de Xustiza de Galicia (Sección Segunda), polo que se reclama o expediente administrativo relativo ó recurso contencioso-administrativo número 02/0004996/2001, interposto polo procurador Luis Sánchez González en nome e representación do Colexio Oficial de Enxeñeiros Industriais de Galicia, contra o Decreto 195/2001, do 26 de xullo, polo que se aproban os estatutos do Colexio Oficial de Químicos de Galicia.</p>
<p>Esta dirección xeral, de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, acorda a remisión do citado expediente administrativo ó referido órgano xudicial, o que se notifica para un xeral coñecemento de tódalas persoas interesadas no procedemento referido e se lles empraza para que poidan comparecer como parte ante a Sala do Contencioso-Administrativo do Tribunal Superior de Xustiza de Galicia (Sección Segunda) no prazo de nove días.</p>
<p>Santiago de Compostela, 12 de novembro de 2001.</p>
<p>Reyes Carabel Pedreira</p>
<p>Directora xeral de Xustiza</p>

