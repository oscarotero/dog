---
date: '2001-12-13'
id: 13C8A
page: 15
number: 240
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 16 de novembro de 2001, conxunta da Universidade de Santiago de
  Compostela e do Servicio Galego de Saúde, pola que se convoca concurso público
  para a provisión de prazas vinculadas.
range: Resolución
url: 'https://www.xunta.gal/dog/Publicados/2001/20011213/Anuncio13C8A_gl.html'
---
<p>Existindo vacantes de prazas vinculadas incluídas no concerto Universidade de Santiago de Compostela-Servicio Galego de Saúde, aprobado no Diario Oficial de Galicia nº 126, do 29 de xuño de 2001 e de conformidade co establecido na base 8ª do Real decreto 1558/1986, do 28 de xuño (BOE do 31 de xullo), o Rectorado da Universidade de Santiago de Compostela e a presidencia do Servicio Galego de Saúde acordan facer pública a convocatoria do concurso para a provisión de prazas vinculadas que se rexerá polas seguintes bases da convocatoria:</p>
<p>1. Normas xerais.</p>
<p>1.1. Convócase concurso para cubrir prazas vinculadas das que as características relativas ó corpo docente, área de coñecemento, departamento, categoría asistencial, especialidade, institución sanitaria, sistema de selección e demais especificacións figuran no anexo I desta convocatoria.</p>
<p>1.2. O devandito concurso rexerase polo establecido na Lei orgánica 11/1983, do 25 de agosto, de reforma universitaria (BOE do 1 de setembro), e polo Real decreto 1888/1984, do 26 de setembro, modificado polo Real decreto 1427/1986, do 13 de xuño (BOE do 11 de xullo), polo que se regula os concursos para a provisión de prazas dos corpos docentes universitarios, así como polo Real decreto 1558/1986, do 28 de xuño (BOE do 31 de xullo), polo que se establecen as bases xerais do réxime de concertos entre as universidades e as institucións sanitarias, e polo concerto asinado o 20 de abril de 2001 entre a Universidade de Santiago de Compostela e o Servicio Galego de Saúde.</p>
<p>1.3. O réxime xurídico das prazas vinculadas será o establecido no Real decreto 1558/1986, modificado polo Real decreto 644/1988, do 3 de xuño (BOE do 25 de xuño), e polo Real decreto 1652/1991, do 11 de outubro, e no concerto asinado entre a Universidade de Santiago de Compostela e o Servicio Galego de Saúde.</p>
<p>1.4. O sistema de selección de cada praza será o de acceso (artigos 36 a 38 da Lei de reforma universitaria) ou méritos (artigo 39 da Lei de reforma universitaria) segundo se especifica no anexo I desta convocatoria.</p>
<p>1.5. As prazas dos corpos docentes convocados quedan vinculadas, segundo se especifica no anexo I,</p>
<p>coa categoría asistencial á que, así mesmo, se fai referencia no devandito anexo I.</p>
<p>2. Requisitos dos candidatos.</p>
<p>2.1. Requisitos comúns para tódalas prazas: para ser admitido á realización destes concursos, os aspirantes deberán reuni-los seguintes requisitos:</p>
<p>a) Ser español ou nacional dun Estado membro da Unión Europea ou nacional daqueles estados ós que, en virtude de tratados internacionais asinados polas comunidades europeas e ratificados por España, sexa de aplicación a libre circulación de traballadores nos termos en que esta está definida no Tratado Constitutivo da Comunidade Europea. Tamén poderán participa-lo cónxuxe, ascendentes e descendentes do cónxuxe, dos españois e dos nacionais doutros estados membros da Unión Europea sempre que non estean separados de dereito, máis novos de vinteún anos e máis vellos da devandita idade que vivan as súas custas.</p>
<p>Este último beneficio será igualmente de aplicación a familiares de nacionais doutros estados cando así se prevexa nos tratados internacionais asinados pola Comunidade Europea e ratificados por España.</p>
<p>b) Ter cumpridos os 18 anos de idade e non exceder da idade de xubilación.</p>
<p>c) No ter sido separado do servicio de ningunha Administración pública en virtude de expediente disciplinario nin atoparse inhabilitado por sentencia firme para o exercicio de funcións públicas. Os aspirantes con nacionalidade distinta á española, deberán acreditar, igualmente, non estar sometidos a sanción disciplinaria ou condena penal que impida, no seu Estado, o acceso á función pública.</p>
<p>d) Estar en posesión da titulación suficiente ou estar en condicións de obtela na data en que remate o prazo de presentación de solicitudes para tomar parte nas probas selectivas. No caso de titulacións obtidas no estranxeiro deberase estar en posesión da credencial que acredite a súa homologación ou, de se tratar de profesións reguladas, da credencial de recoñecemento para o exercicio profesional.</p>
<p>e) Estar en posesión do título de especialista expedido polo Ministerio de Educación e Ciencia que para cada praza se especifica no anexo I desta convocatoria.</p>
<p>f) Cumpri-los requisitos para exerce-las funcións que dentro do corpo lle poidan ser encomendadas, conforme o previsto regulamentariamente.</p>
<p>2.2 Deberán reunir ademais as condicións académicas específicas que a continuación se sinalan:</p>
<p>a) Cando, estando en posesión do título de doutor, se concorra a prazas de catedrático de universidade, de acordo co previsto no artigo 4.1 c) do Real decreto 1888/1984, do 26 de setembro, e non se pertenza a ningún dos corpos que nel mesmo se sinalan, os interesados deberán acreditar que son eximidos de tales requisitos.</p>
<p>b) Non poderá concursar a prazas de profesor titular de universidade, quen estivera contratado durante máis de dous anos como axudante nesta univer</p>
<p>sidade, salvo as excepcións previstas no artigo 37.4º da Lei 11/1983, do 25 de agosto, de reforma universitaria.</p>
<p>2.3. Os requisitos establecidos na presente base deberanse cumprir no momento de finaliza-lo prazo de presentación de instancias e manterse ata o momento da toma de posesión.</p>
<p>3. Solicitudes.</p>
<p>3.1. Os aspirantes, por dereitos de exame e dentro do prazo de presentación de solicitudes, deberán aboar na conta corrente nº 2091-300-44-3110000482 de Caixa Galicia, oficina principal de Santiago de Compostela (impreso modelo 48/2, outros ingresos), a cantidade de 4.000 pesetas en concepto de formación de expediente e por dereitos de exame. Non acredita-lo pagamento destes dereitos dentro do prazo de presentación de solicitudes será causa de exclusión.</p>
<p>3.2. Quen desexe tomar parte no concurso remitira correspondente instancia, debidamente cuberta, segundo o modelo que figura no anexo II ó rector da Universidade de Santiago de Compostela, por calquera dos procedementos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 20 días hábiles a partir do día seguinte a aquel no que teña lugar a publicación desta convocatoria no BOE, achegando o xustificante do pagamento de dereitos de exame, fotocopia compulsada, de se-lo caso, do título de doutor e fotocopia compulsada do título de especialista que proceda.</p>
<p>Os aspirantes que non posúan a nacionalidade española e teñan dereito a participar deberán presentar dúas fotocopias do documento que acredita a súa nacionalidade e, de se-lo caso, os documentos que acrediten o vínculo do parentesco e/ou o feito de viviren a custas ou estaren a cargo do nacional doutro Estado co que teñan o devandito vínculo. Así mesmo, deberán presentar declaración xurada ou promesa deste de que non está separado de dereito do seu cónxuxe e, de se-lo caso, do feito de que o aspirante vive a conta del ou está ó seu cargo.</p>
<p>3.3. O domicilio que figure nas instancias considerarase o único válido para os efectos de notificacións, sendo responsabilidade exclusiva do concursante tanto os erros na consignación deste como a comunicación de calquera cambio no devandito domicilio.</p>
<p>4. Admisión de aspirantes.</p>
<p>Rematado o prazo de presentación de solicitudes, o rector da Universidade de Santiago de Compostela, remitirá a tódolos aspirantes por calquera dos procedementos establecidos no artigo 38.4º da Lei 30/1992, do 26 de novembro, de réxime xurídico das administración públicas e do procedemento administrativo común, relación completa de admitidos e excluídos, con indicación das causas de exclusión. Contra a dita resolución os interesados poderán presentar unha reclamación perante o rector no prazo de quince días hábiles contados desde o seguinte ó da notificación da relación de admitidos e excluídos.</p>
<p>5. Comisións.</p>
<p>Os integrantes das comisións encargadas de resolve-los concursos serán designados consonte o establecido na base 8ª.2.b) do Real decreto 1558/1986 e no convenio que lles é de aplicación.</p>
<p>6. Desenvolvemento do concurso.</p>
<p>O presidente da comisión, dentro do prazo habilitado regulamentariamente para a constitución, dictará unha resolución que deberá ser notificada a tódolos interesados cunha antelación mínima de quince días naturais respecto da data do acto para o que é citado, convocando a:</p>
<p>a) Tódolos membros titulares da comisión e, se é o caso, ós suplentes necesarios para efectua-lo acto de constitución dela.</p>
<p>b) Tódolos aspirantes admitidos a participar no concurso, para realizaren o acto de presentación dos concursantes fixando o seu día, hora e lugar de celebración.</p>
<p>c) No acto de presentación os concursantes entregaranlle ó presidente da comisión a documentación sinalada nos artigos 9 do Real decreto 1888/1984, do 26 de setembro, corrixido polo Real decreto 1427/1986, do 13 de xuño, se é o caso, segundo se trate de concurso ou concurso de méritos.</p>
<p>7. Presentación de documentos e nomeamentos.</p>
<p>Os candidatos e candidatas que se propoñan para a provisión das prazas deberán presentar na Secretaría Xeral da Universidade, nos quince días hábiles seguintes ó de concluí-la actuación da comisión, por calquera dos medios sinalados no artigo 38.4º da Lei 30/1992, do 26 de novembro, do réxime xurídico das administracións públicas e do procedemento administrativo común, os seguintes documentos:</p>
<p>a) Fotocopia compulsada do documento nacional de identidade.</p>
<p>b) Declaración xurada de que non foi separado da Administración do Estado, institucional ou local, nin das administracións das comunidades autónomas, en virtude do expediente disciplinario e non acharse inhabilitado para o exercicio da función pública.</p>
<p>c) Os aspirantes que non posúan a nacionalidade española deberán presentar declaración xurada ou promesa de non estaren sometidos a sanción disciplinaria ou condena penal que impida no seu Estado o acceso á función pública, segundo o modelo que figura como anexo a esta convocatoria.</p>
<p>Os que tivesen a condición de funcionarios públicos de carreira estarán exentos de xustificar tales documentos e requisitos, pero deberán presentar unha certificación do ministerio ou organismo do que dependan, que acredite a súa condición de funcionarios e cantas circunstancias consten na folla de servicios.</p>
<p>Os nomeamentos propostos pola comisión serán efectuados polo rector da Universidade de Santiago de Compostela.</p>
<p>No prazo máximo dun mes contado desde o día seguinte da publicación do nomeamento no BOE o aspirante proposto deberá tomar posesión do seu destino.</p>
<p>Contra a presente resolución, que esgota a vía administrativa, poderá interpoñer recurso contencioso-administrativo perante a Sala do Contencioso-Administrativo do Tribunar Superior de Xustiza de Galicia no prazo de dous meses a contar desde o día seguinte á súa recepción. Non obstante, os interesados poderán interpoñer recurso potestativo de reposición no prazo dun mes perante o órgano que dictou o acto, sen que neste caso se poida interpoñe-lo recurso contencioso-administrativo ata que non recaia resolución expresa ou presunta do recurso administrativo de reposición.</p>
<p>Santiago de Compostela, 16 de novembro de 2001.</p>
<p>Francisco Darío Villanueva Prieto</p>
<p>Rector da Universidade de Santiago de Compostela</p>
<p>ANEXO I</p>
<p>Nº de prazas: 1.</p>
<p>Praza nº: 2023/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento: medicina.</p>
<p>Departamento ó que está adscrita: Medicina.</p>
<p>Categoría asistencial: facultativo especialista da área.</p>
<p>Especialidade: hematoloxía.</p>
<p>Institución sanitaria: Complexo Hospitalario Universitario de Santiago de Compostela.</p>
<p>Clase de convocatoria: concurso.</p>
<p>Nº de prazas: 1.</p>
<p>Praza nº: 2024/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento: medicina.</p>
<p>Departamento ó que está adscrita: Medicina.</p>
<p>Categoría asistencial: facultativo especialista da área.</p>
<p>Especialidade: reumatoloxía.</p>
<p>Institución sanitaria: Complexo Hospitalario Universitario de Santiago de Compostela.</p>
<p>Clase de convocatoria: concurso.</p>
<p>Nº de prazas: 1.</p>
<p>Praza nº: 2025/2001.</p>
<p>Corpo ó que pertence a praza: profesor titular de universidade.</p>
<p>Área de coñecemento: medicina.</p>
<p>Departamento ó que está adscrita: Medicina.</p>
<p>Categoría asistencial: facultativo especialista da área.</p>
<p>Especialidade: oncoloxía médica.</p>
<p>Institución sanitaria: Complexo Hospitalario Universitario de Santiago de Compostela.</p>
<p>Clase de convocatoria: concurso.</p>

