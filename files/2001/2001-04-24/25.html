---
date: '2001-04-24'
id: 6CAE
page: 5
number: 79
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 18 de abril de 2001 pola que se anuncia a licitación do
  concurso, polo procedemento aberto con trámite de urxencia, da subministración
  de clave SC/01/021.8.
range: Resolución
url: 'https://www.xunta.gal/dog/Publicados/2001/20010424/Anuncio6CAE_gl.html'
---
<p>a) Subministración.</p>
<p>1. Subministración de vestiario e calzado do persoal adscrito ás xefaturas provinciais de Estradas da Coruña, Lugo, Ourense e Pontevedra da Consellería de Política Territorial, Obras Públicas e Vivenda da Xunta de Galicia.</p>
<p>Clave: SC/01/021.8.</p>
<p>Orzamento: vintecinco millóns cento dezaseis mil catrocentas noventa e nove de pesetas (25.116.499), equivalentes a (150.953,20 euros).</p>
<p>Prazo de entrega: 2 meses.</p>
<p>Garantía provisional: 502.330 pesetas, equivalentes a 3.019,06 euros.</p>
<p>A solvencia económica e financeira acreditarase por calquera dos medios previstos no artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>A solvencia técnica acreditarase segundo o disposto no artigo 18 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas nos termos precisados na cláusula 2.2.5 do prego.</p>
<p>(Declarada urxente consonte o artigo 71 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como o prego de prescricións técnicas estarán de manifesto e ó dispor dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela. Teléfono de información 981 54 49 86.</p>
<p>Así mesmo, poderanse obte-los pregos de cláusulas administrativas e prescricións técnicas no seguinte enderezo da Internet: <a href="http://www.xunta.es/contratacion/.">http://www.xunta.es/contratacion/.</a></p>
<p>E en Copy Estudio, Rúa Nova de Abaixo 19-21. Teléfono 981 59 33 85.</p>
<p>c) Garantías que se lles esixen ós licitadores.</p>
<p>Esixirase unha garantía provisional equivalente ó 2% do orzamento de contrata, segundo se especifica no punto 9 do cadro de características.</p>
<p>Esixirase unha garantía definitiva equivalente ó 4% do orzamento de adxudicación.</p>
<p>Esta garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán presentarse en sobre pechado no rexistro xeral da Consellería de Política Territorial, Obras Públicas e Vivenda ou enviarse por correo dentro do prazo de admisión sinalado conforme o disposto no artigo 100 del Regulamento xeral de contratación do Estado.</p>
<p>O prazo de admisión das proposicións rematará ás doce horas do décimo quinto día natural que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola mesa de contratación na sala de xuntas da Consellería de Política Territorial, Obras Públicas e Vivenda, ás once horas do décimo quinto día natural que non coincida en sábado, domingo ou festivo contado a partir do último día de presentación de proposicións.</p>
<p>g) Outras informacións.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 2.2.6, «Constitución e funcionamento da mesa», do prego de cláusulas administrativas particulares.</p>
<p>h) Variantes: non se admiten.</p>
<p>i) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela, 18 de abril de 2001.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

