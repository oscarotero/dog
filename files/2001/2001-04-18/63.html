---
date: '2001-04-18'
id: 68AE
page: 5
number: 75
agency: CONCELLO DE CELANOVA
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2001/20010418/Anuncio68AE_gl.html'
---
<p>Para os efectos do determinado nos artigos 133 da Lei do solo de Galicia e 162 do Regulamento de xestión urbanística e en relación coa aprobación definitiva dos estatutos e as bases de actuación da UE-1 do PXOU de Celanova, faise constar que a Comisión de Goberno, na sesión que tivo lugar o día catro de abril de dous mil un, adoptou, por unanimidade, o acordo que a seguir se transcribe:</p>
<p>«Aprobados inicialmente os proxectos de estatutos e as bases de actuación da xunta de compensación da unidade de execución UE-1 e sometidos a información pública, con notificación individual ós propietarios afectados e presentadas alegacións por parte dos copropietarios Senén Novoa Fernández e Amalia Pérez Vilanova, representados polo letrado Ama</p>
<p>dino Pereira Fernández, e informados polo secretario do concello, acórdase o seguinte:</p>
<p>Primeiro.-Desestimar integramente as alegacións formuladas por Amadino Pereira Fernández, en nome e representación de Senén Novoa Fernández e Amalia Pérez Vilanova, respecto á aprobación inicial dos estatutos e as bases de actuación da UE-1 do PXOU de Celanova, de acordo co informe da secretaría, que se trasladará ó interesado para efectos de motivación.</p>
<p>Segundo.-Aprobar definitivamente, por instancia da comisión xestora da UE-1, os estatutos e as bases de actuación para a xunta de compensación da UE-1 do PXOU de Celenova que se vai constituír para a xestión do devandito polígono.</p>
<p>Terceiro.-Notificarlles este acordo ós propietarios afectados e requirir, de acordo co establecido no artigo 134 da Lei 1/1997, do 24 de marzo, do solo de Galicia, ós propietarios afectados e que non solicitaron aínda a incorporación á xunta, para que así o efectúen, se o desexan, no prazo dun mes contado a partir da notificación deste, con expresa advertencia de que en caso contratario poderán depararlle as consecuencias previstas no punto 1, parágrafo 2º, do referido artigo, para a expropiación e ocupación dos terreos da súa propiedade a favor da xunta de compensación.</p>
<p>Cuarto.-Designar representante deste concello na xunta de compensación o alcalde ou concelleiro en quen delegue».</p>
<p>Celanova, 5 de abril de 2001.</p>
<p>O alcalde</p>
<p>Rubricado</p>

