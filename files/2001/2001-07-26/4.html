---
date: '2001-07-26'
id: C3FE
page: 10
number: 144
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 15 de maio de 2001 pola que se autoriza imparti-las ensinanzas de
  bacharelato para persoas adultas conducentes á obtención do título de bacharel
  en determinados centros docentes públicos de educación secundaria dependentes
  da Consellería de Educación e Ordenación Universitaria.
range: Orde
url: 'https://www.xunta.gal/dog/Publicados/2001/20010726/AnuncioC3FE_gl.html'
---
<p>Segundo a Lei orgánica 1/1981, do 6 de abril, pola que se aprobou o Estatuto de autonomía de Galicia, e o Real decreto 1763/1982, do 24 de xullo, sobre o traspaso de funcións e servicios da Administración do Estado á Comunidade Autónoma de Galicia en materia de educación, correspóndenlle á Consellería de Educación e Ordenación Universitaria as competencias en materia de planificación, regulación e administración do ensino regrado.</p>
<p>No marco destas competencias, a Lei orgánica 1/1990, do 3 de outubro, de ordenación xeral do sistema educativo, no seu artigo 53, prevé que as administracións educativas promovan medidas tendentes a ofertar a tódolos cidadáns a oportunidade de accederen ós niveis ou graos das ensinanzas non obrigatorias cursando ensinanzas de bacharelato nos centros ordinarios, dispoñendo dunha oferta e dunha organización adecuada ás súas características.</p>
<p>O Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos mínimos dos centros, establece no artigo 5 que a Consellería de Educación e Ordenación Universitaria poderá adapta-lo currículo do bacharelato adecuándoo ás características, condicións e necesidades da poboación adulta, de acordo coas esixencias de organización e metodoloxía da educación de persoas adultas.</p>
<p>Por outra parte, de acordo coa Orde do 14 de abril de 1999 (DOG do 29 de abril), pola que se ordenan e organizan as ensinanzas de bacharelato para adultos na Comunidade Autónoma de Galicia, e coa finalidade de facilita-la continuidade do proceso formativo daquelas persoas adultas que remataron as ensinanzas equivalentes á educación secundaria obrigatoria ou daqueloutras procedentes doutros itinerarios formativos que, reunindo os requisitos esixidos para continuar estudios de bacharelato, desexen cursalas, é necesario autoriza-los centros en que se van impartir estas ensinanzas na Comunidade Autónoma de Galicia.</p>
<p>En consecuencia co anteriormente exposto, a Consellería de Educación e Ordenación Universitaria,</p>
<p>DISPÓN:</p>
<p>Primeiro.-Autorízanse a imparti-las ensinanzas de bacharelato para persoas adultas, segundo o establecido na Orde do 14 de abril de 1999, os centros docentes públicos de educación secundaria que se relacionan no anexo.</p>
<p>Segundo.-A oferta de ensinanzas de bacharelato para persoas adultas coincidirá coa modalidade ou modalidades, se é o caso, que xa estean autorizadas en cada centro para a ensinanza ordinaria.</p>
<p>Disposición derrogatoria</p>
<p>Única.-Quedan derrogadas todas aquelas ordes e disposicións que se opoñan ó cumprimento desta orde.</p>
<p>Disposicións derradeiras</p>
<p>Primeira.-Autorízase a Dirección Xeral de Ordenación Educativa e Formación Profesional a dictar cantas disposicións sexan necesarias para o desenvolvemento da presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 15 de maio de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia da Coruña</p>
<table><tbody><tr><td></td></tr>
<tr><td>15005221</td><td>IES Eusebio da Guarda, A Coruña</td></tr>
<tr><td></td></tr></tbody></table>
<p>Provincia de Lugo</p>
<table><tbody><tr><td></td></tr>
<tr><td>27020562</td><td>IES de Foz, Foz</td></tr>
<tr><td></td></tr>
<tr><td>27012036</td><td>IES Gregorio Fernández, Sarria</td></tr>
<tr><td></td></tr>
<tr><td>27006516</td><td>IES nº 1, Lugo</td></tr>
<tr><td></td></tr>
<tr><td>27013326</td><td>IES nº 1 de Vilalba, Vilalba</td></tr>
<tr><td></td></tr></tbody></table>
<p>Provincia de Pontevedra</p>
<table><tbody><tr><td></td></tr>
<tr><td>36013758</td><td>IES Laxeiro, Lalín</td></tr>
<tr><td></td></tr>
<tr><td>36018677</td><td>IES Luis Seoane, Pontevedra</td></tr>
<tr><td></td></tr></tbody></table>

