---
date: '2001-07-26'
id: C512
page: 10
number: 144
agency: 'REDES DE TELECOMUNICACIÓN GALEGAS, RETEGAL, S.A.'
section: VI. ANUNCIOS
title: >-
  Anuncio polo que se convoca proceso selectivo para a cobertura dunha praza de
  técnico en administración.
range: Anuncio
url: 'https://www.xunta.gal/dog/Publicados/2001/20010726/AnuncioC512_gl.html'
---
<p>A administradora da sociedade Redes de Telecomunicación Galegas, Retegal S.A., por delegación do Consello de Administración, acorda convocar proceso selectivo para a contratación da persoa que cubra o posto de traballo que a continuación se relaciona:</p>
<p>Nº postos: 1.</p>
<p>Posto: técnico en administración.</p>
<p>Ref.: TA/LF/03.</p>
<p>Requisitos: FPII ou equivalente.</p>
<p>A modalidade de contratación deste persoal será a de laboral fixo.</p>
<p>Os candidatos terán que achegar á solicitude todos aqueles documentos (cotexados) que acrediten os méritos que aleguen, expediente académico, currículum vitae e fotografía, indicando a referencia do posto ó que opten.</p>
<p>A selección dos candidatos consistirá na aplicación dun baremo, que será facilitado a quen o solicite, así como a información complementaria que considere oportuna nas dependencias da sociedade (edificio multiusos, baixo. 15820 San Marcos, Santiago de Compostela).</p>
<p>O prazo para a presentación de solicitudes e demais documentación será dun mes a partir da data de publicación no Diario Oficial de Galicia deste acordo.</p>
<p>Santiago de Compostela, 17 de xullo de 2001.</p>
<p>Rosana López Salgueiro</p>
<p>Administradora da sociedade Redes de</p>
<p>Telecomunicación Galegas, Retegal, S.A.</p>

