---
date: '2001-01-15'
id: '1182'
page: 559
number: 10
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 307/2000, do 28 de decembro, polo que se aproba o cambio de
  titularidade dun treito da antiga estrada PO-200 Lalín-Laro e dun treito da
  antiga estrada PO-202 Lalín-O Carballiño a prol do Concello de Lalín.
range: Decreto
url: 'https://www.xunta.gal/dog/Publicados/2001/20010115/Anuncio1182_gl.html'
---
<p>O Concello de Lalín solicitou a cesión por parte da Xunta de Galicia dun treito da antiga estrada PO-200 (Lalín-Laro) e dun treito da antiga estrada PO-202 (Lalín-O Carballiño), comprendidos no termo municipal e que quedan fóra do novo trazado das estradas referidas logo das obras de mellora e ampliación nelas efectuadas.</p>
<p>Conforme o sinalado nos artigos 4 e 5 da Lei 4/1994, do 14 de setembro, de estradas de Galicia, por proposta do conselleiro de Política Territorial, Obras Públicas e Vivenda, logo de acordo entre as administracións afectadas e logo de deliberación do Consello da Xunta de Galicia na súa reunión do día vinteoito de decembro de dous mil</p>
<p>DISPOÑO:</p>
<p>Artigo 1º</p>
<p>Apróbase o cambio de titularidade, en favor do Concello de Lalín, dos treitos correspondentes á modificación do trazado das estradas PO-200 (Lalín-Laro) e PO-202 (Lalín-O Carballiño) que a seguir se relacionan:</p>
<p>Treito 1. Reguengo.</p>
<p>A antiga estrada PO-200 discorre nunha lonxitude de 800 metros a través do núcleo de Reguengo, parroquia de Botos.</p>
<p>O treito enlaza coa actual PO-200 no p.k. 3,800 marxe esquerda e no p.q. 4,400 marxe dereita.</p>
<p>Treito 2. Barreiro.</p>
<p>A antiga estrada PO-202 discorre nunha lonxitude de 330 metros a través do núcleo de Barreiro, parroquia de Vilanova.</p>
<p>O treito enlaza coa actual PO-202 nos p.k. 4,400 e 4,800 pola marxe dereita.</p>
<p>Artigo 2º</p>
<p>Corresponderalle ó Concello de Lalín a xestión, o mantemento, a conservación e a explotación das vías cedidas.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinteoito de decembro de dous mil.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

