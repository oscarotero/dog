---
date: '2001-01-15'
id: 11D2
page: 618
number: 10
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de novembro de 2000, da Dirección Xeral de Industria, pola
  que se lle concede á Fundación Instituto da Construcción Val de Lemos a
  cualificación de entidade recoñecida para impartir cursos teórico-prácticos
  para a obtención de carnés profesionais de instalador autorizado de gas para
  as categorías IG-I e IG-II.
range: Resolución
url: 'https://www.xunta.gal/dog/Publicados/2001/20010115/Anuncio11D2_gl.html'
---
<p>Vista a solicitude presentada por José Juan Meijide Calvo en representación da Fundación Instituto da Construcción Val de Lemos e a documentación anexa, na que se solicita que lle sexa concedida a cualificación de entidade recoñecida para impartir cursos teórico-prácticos para a obtención de carnés profesionais de instalador autorizado de gas para as categorías IG-I e IG-II.</p>
<p>Vista a Orde do 17 de decembro de 1985, pola que se aproba a instrucción sobre documentación e posta en servicio das instalacións receptoras de gas combustible e a instruccción sobre instaladores autorizados de gas e empresas instaladoras (BOE do 8 de xaneiro 1986).</p>
<p>Considerando que se cumpriron os requisitos regulamentarios establecidos, a Dirección Xeral de Industria</p>
<p>RESOLVE:</p>
<p>Concederlle á Fundación Instituto da Construcción Val de Lemos a cualificación de entidade recoñecida para imparti-los cursos teórico-prácticos para a obtención dos carnés profesionais de instalador de gas, de conformidade co establecido no capítulo III da Orde do 17 de decembro de 1985, no ámbito da provincia de Lugo.</p>
<p>Para imparti-los cursos, deberáselles comunicar á Dirección Xeral de Industria e á Delegación Provincial da Consellería de Industria e Comercio da provincia correspondente o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberase renovar ós dous anos, para o que deberá acreditar ante a Dirección Xeral de Industria o cumprimento dos requisitos esixidos na autorización inicial.</p>
<p>Santiago de Compostela, 15 de novembro de 2000.</p>
<p>Ramón Ordás Badía</p>
<p>Director xeral de Industria</p>

