---
date: '2001-02-26'
id: 35C2
page: 2
number: 40
agency: CONCELLO DE MELIDE
section: VI. ANUNCIOS
title: >-
  Anuncio de concurso con procedemento aberto para a adxudicación da concesión
  para a explotación do servicio público do centro de atención a persoas maiores
  de Melide.
range: Anuncio
url: 'https://www.xunta.gal/dog/Publicados/2001/20010226/Anuncio35C2_gl.html'
---
<p>1. Entidade adxudicadora.</p>
<p>a) Nome: Concello de Melide.</p>
<p>b) Enderezo: praza do Convento, nº 5.</p>
<p>c) Número de teléfono: 981 50 50 03.</p>
<p>d) Número de fax: 981 50 62 03.</p>
<p>e) Localidade: Melide (A Coruña), C.P. 15800.</p>
<p>2. Modalidade da adxudicación.</p>
<p>a) Tramitación do expediente: ordinaria.</p>
<p>b) Procedemento: aberto.</p>
<p>c) Forma: concurso.</p>
<p>3. Contido do contrato obxecto de licitación.</p>
<p>Obxecto: a xestión do servicio público de explotación dun Centro de Atención a Persoas Maiores en réxime de concesión.</p>
<p>O adxudicatario deberá realizar pola súa conta o proxecto das obras necesarias para o establecemento do servicio, de acordo co prego de prescricións técnicas elaborado pola Administración e a regulamentación especial, e as obras de primeiro establecemento e equipamento. Así mesmo, durante o período de vixencia do contrato, deberá facer fronte ás obras de mantemento, conservación e reparación necesarias para o bo estado das construccións e instalacións.</p>
<p>4. Lugar de execución.</p>
<p>O centro estará situado na Rambla de San Pablo, Melide.</p>
<p>5. Indicacións relativas ó proxecto.</p>
<p>As obras executaranse de acordo co proxecto elaborado polo adxudicatario e aprobado polo concello, que en todo caso deberá axustarse ó disposto para o contrato de obras nos artigos 120 e seguintes do Real decreto lexislativo 2/2000. Aprobado o proxecto, o adxudicatario poderá realiza-las obras por si mesmo ou por terceiras persoas. A Administración exercerá control das obras designando un técnico para o efecto.</p>
<p>Xunto co proxecto de execución das obras, o adxudicatario deberá presentar un proxecto de equipamento, axustado ás características definidas no correspondente prego de prescricións técnicas. Unha vez aprobado o dito proxecto, a Administración controlará tamén a súa execución.</p>
<p>6. Prazo de execución.</p>
<p>O prazo máximo para a posta en servicio do centro non será superior a dezaoito meses, desde a data de inicio das obras.</p>
<p>7. Nome e enderezo do servicio ó que pode solicitarse o prego de cláusulas administrativas particulares e demais documentación.</p>
<p>Nome: Servicios Técnicos Municipais.</p>
<p>Enderezo: praza do Convento, nº 5, C.P. 15800 Melide (A Coruña).</p>
<p>Teléfono: 981 50 50 03.</p>
<p>Fax: 981 50 62 03.</p>
<p>E-mail: enrique.baladron*melide.dicoruna.es</p>
<p>8. Prazo para a presentación de proposicións e ofertas.</p>
<p>Vinteseis días naturais, contados a partir da derradeira publicación deste anuncio no BOP ou no DOG.</p>
<p>9. Lugar e enderezo a que se deben envia-las ofertas.</p>
<p>Lugar: Concello de Melide (referencia: concurso adxudicación do servicio público Centro de Atención a Persoas Maiores de Melide).</p>
<p>Enderezo: praza do Convento, nº 5, C.P. 15800 Melide (A Coruña).</p>
<p>10. Data, hora e lugar de apertura de ofertas.</p>
<p>Día: o quinto día hábil seguinte ó de terminación do prazo de presentación de proposicións. Se o día sinalado fose festivo, será o seguinte hábil, e se fose sábado, será o luns seguinte hábil.</p>
<p>Hora: ás 18.30 horas.</p>
<p>Lugar: na Casa do Concello de Melide (A Coruña).</p>
<p>A mesa de contratación cualificará previamente os documentos presentados.</p>
<p>11. Garantías.</p>
<p>a) Provisional: 5.000.000 de pesetas.</p>
<p>b) Definitivas:</p>
<p>Fianza pola instalación (obras e equipamentos): 4% do orzamento de contrata do proxecto de edificación e equipamento que resulte elixido pola adxudicación.</p>
<p>Fianza de prestación do servicio: 5.000.000 de pesetas.</p>
<p>12. Financiamento da obra.</p>
<p>O proxecto técnico, así como a totalidade das obras de primeiro establecemento e dos equipamentos, xunto coas obras de mantemento, conservación e reparación, serán por conta do concesionario quen, polo tanto, asumirá o financiamento total deles. Cando finalice o prazo contractual, o servicio reverterá na Administración concedente e o contratista entregará as obras, instalacións e equipamentos en estado de conservación e funcionamento adecuados, transmitindo a propiedade á dita Administración de tódalas construccións, instalacións e bens, libres de cargas e gravames.</p>
<p>13. Prezo do contrato.</p>
<p>O prezo do contrato será o que resulte da adxudicación.</p>
<p>14. Condicións de carácter xurídico, económico e técnico ás que deberá axustarse o contratista.</p>
<p>As establecidas no prego de cláusulas particulares; prego de prescricións técnicas para o proxecto das obras, prego de prescripcións de organización, equipamento e xestión e anteproxecto de explotación, onde se determina a tarifa (documentación aprobada polo Pleno da Corporación en sesión do 2 de novembro de 2000, segundo publicou o BOP nº 276, do 1 de decembro), e demais normativa vixente.</p>
<p>15. Criterios de adxudicación.</p>
<p>1. Proxecto de xestión do servicio: ata un máximo de 60 puntos.</p>
<p>2. Proxecto técnico das obras e proxecto dos equipamentos presentados: ata un máximo de 20 puntos.</p>
<p>3. Experiencia da empresa en traballos ou servicios relacionados co sector social de maiores e noutros ámbitos de xestión de servicios públicos: ata un máximo de 10 puntos.</p>
<p>4. Oferta económica: ata un máximo de 5 puntos.</p>
<p>5. Memoria económico-financeira: ata un máximo de 5 puntos.</p>
<p>16. Modelo de proposta económica.</p>
<p>Don/dona... con enderezo en... rúa... nº... teléfono... e provisto do DNI nº... (ou pasaporte ou documento que o substitúa), actuando en nome propio (ou en representación de...) toma parte no concurso con procedemento aberto para a adxudicación da concesión do servicio público do Centro de Atención a Persoas Maiores de Melide, e para estes efectos fai constar:</p>
<p>1) Que coñece e acepta cantas obrigas se derivan dos pregos de cláusulas e prescricións e demais documentación que rexe o presente contrato.</p>
<p>2) Que formula a seguinte oferta:</p>
<p>a) Prezo de cama/día residencia:... pesetas (IVE incluído).</p>
<p>A composición deste prezo será a seguinte:</p>
<p>-Custo de instalación:... pesetas.</p>
<p>-Custo de explotación:... pesetas.</p>
<p>-Beneficio industrial:... pesetas.</p>
<p>(Os oferentes deberán cubrir estes datos).</p>
<p>b) Prezos outros servicios:... pesetas (IVE incluído).</p>
<p>3) Que xunta a documentación esixida nos pregos de condicións.</p>
<p>En..., ... de... de 2001.</p>
<p>Melide, 29 de xaneiro de 2001.</p>
<p>Miguel R. Pampín Rúa</p>
<p>Alcalde</p>

