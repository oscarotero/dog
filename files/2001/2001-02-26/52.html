---
date: '2001-02-26'
id: 35CE
page: 2
number: 40
agency: CONCELLO DE VIGO
section: VI. ANUNCIOS
title: >-
  Anuncio da toma de coñecemento do avance do PERI 12.04 Oia (expediente
  6270/411).
range: Anuncio
url: 'https://www.xunta.gal/dog/Publicados/2001/20010226/Anuncio35CE_gl.html'
---
<p>O Consello da Xerencia Municipal de Urbanismo, en sesión do 21 de decembro de 2000, tomou coñe</p>
<p>cemento do avance do Plan especial de reforma interior 1 Oia 12.04 (expediente 6270/411), de iniciativa municipal, redactado polas arquitectas Carolina Álvarez Míguez, Nuria Campos Díaz e Marta Gutiérrez Mediero, con visado do COAG do 6 de novembro de 2000, así como das suxestións formuladas a este pola Oficina Técnica Municipal de Planeamento.</p>
<p>Sométese o expediente ó trámite de información pública, polo prazo dun mes, mediante anuncio que se publicará no DOG e nun dos xornais de maior circulación da provincia, co fin de que as distintas entidades e particulares poidan formula-las suxestións que estimen oportunas e presenta-las propostas e os convenios urbanísticos que estimen procedentes.</p>
<p>O prazo de exposición entenderase aberto desde a primeira publicación ata o remate do mes contado desde o derradeiro anuncio. A documentación atópase na oficina de información da Xerencia Municipal de Urbanismo ó dispor do público.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común, para tódolos propietarios e interesados directamente afectados que, por resultaren descoñecidos ou por ignorarse o seu enderezo, non poidan ser notificados persoalmente.</p>
<p>Vigo, 23 de xaneiro de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

