---
date: '2001-05-04'
id: 77C6
page: 6023
number: 86
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de marzo de 2001, da Delegación Provincial de Ourense, pola
  que se dispón a inscrición e a publicación, no, Diario Oficial de Galicia, da
  acta levantada pola comisión paritaria do convenio colectivo de fabricantes de
  ataúdes de Ourense.
range: Resolución
url: 'https://www.xunta.gal/dog/Publicados/2001/20010504/Anuncio77C6_gl.html'
---
<p>Visto o texto da acta levantada pola comisión paritaria do convenio colectivo de fabricantes de ataúdes de Ourense (código de convenio 3200045, publicado BOP nº 106, do 10-5-2000), acordando a revisión salarial e o axuste da xornada para o ano 2001, con entrada nesta delegación provincial o día 7-3-2001, subscrito con data do 20-2-2001 polos membros da comisión paritaria do citado convenio, en representación das empresas e dos traballadores do sector, e de conformidade co disposto no artigo 90.2º e 3º do Estatuto dos traballadores, texto refundido aprobado polo Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, e demais normas aplicables de dereito común,</p>
<p>Esta delegación provincial,</p>
<p>ACORDA:</p>
<p>Primero.-Ordena-la inscrición no libro de rexistro de convenios colectivos de traballo, que consta nesta</p>
<p>delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 27 de marzo de 2001.</p>
<p>José Lage Lage</p>
<p>Delegado provincial de Ourense</p>
<p>Acta</p>
<p>En Ourense, ás 16.30 horas do día 20 de febreiro de 2001, reúnense nos locais da CIG, a comisión paritaria do convenio colectivo de fabricantes de ataúdes de Ourense, co obxecto de toma-los seguintes acordos:</p>
<p>1. Proceder á actualización das táboas salariais de conformidade co establecido na disposición adicional terceira do convenio colectivo de 2000, e, en consecuencia, aplicar un 1,8 %sobre as táboas de 2000, que é a diferencia entre o 4% que foi o IPC resultante o 31 de decembro de 2000 e o 2,02% sinalado na dita disposición adicional, polo que resultan as seguintes táboas:</p>
<p>Encargado xeral127.702 pesetas</p>
<p>Encargado de producción127.702 pesetas</p>
<p>Oficial trazador127.702 pesetas</p>
<p>Oficial de primeira125.535 pesetas</p>
<p>Oficial de segunda124.083 pesetas</p>
<p>Axudante119.897 pesetas</p>
<p>Peón especialista118.984 pesetas</p>
<p>Peón118.676 pesetas</p>
<p>Pulimentador125.535 pesetas</p>
<p>Terminador125.535 pesetas</p>
<p>Menores de 18 anos79.599 pesetas</p>
<p>Conductor de primeira125.535 pesetas</p>
<p>Conductor de segunda124.083 pesetas</p>
<p>Garda ou vixilante118.984 pesetas</p>
<p>2. Fixa-los días libres para este ano 2001, que en aplicación da xornada anual de 1.780 horas supón o desfrute de catro días e medio aboables e non recuperables, sinalándose para o efecto os seguintes:</p>
<p>17 de maio, 7, 24 e 31 de decembro e a tarde do día 2 de novembro de 2001, e todo iso sen prexuízo de que se fixen outros días distintos por acordo entre empresa e traballadores.</p>
<p>Por parte da Asociación de Fabricantes de Ataúdes e os sindicatos UGT e CC.OO. acórdase deixar en suspenso a negociación do convenio, mentres non se saiba o que se acordou a nivel nacional no Acordo xeral da madeira que se está negociando en Madrid, sinalándose en calquera caso como data tope a do día 16 de abril de 2001 para volverse reuni-la comisión negociadora.</p>
<p>A CIG manifesta que non está de acordo coa dita suspensión ó entender que o que se está negociando</p>
<p>en Madrid non xustifica a suspensión das negociacións do convenio provincial.</p>
<p>E non tendo máis asuntos que tratar, levántase a sesión.</p>
<p>Rubricado</p>

