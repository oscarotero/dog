---
date: '2001-05-04'
id: 77CA
page: 6024
number: 86
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de marzo de 2001, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, da
  acta levantada pola comisión paritaria do convenio colectivo de fabricantes de
  mobles de Ourense.
range: Resolución
url: 'https://www.xunta.gal/dog/Publicados/2001/20010504/Anuncio77CA_gl.html'
---
<p>Visto o texto da acta levantada pola comisión paritaria do convenio colectivo fabricantes de mobles de Ourense (código de convenio 3200185, publicado BOP nº 135, do 14-6-2000), acordando a revisión salarial e o axuste da xornada para o ano 2001, con entrada nesta delegación provincial o día 19-3-2001, subscrito con data 6-3-2001 polos membros da comisión paritaria do citado convenio, en representación das empresas e dos traballadores do sector, e de conformidade co disposto no artigo 90.2º e 3º do Estatuto dos traballadores, texto refundido aprobado polo Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, e demais normas aplicables de dereito común, esta delegación provincial</p>
<p>ACORDA:</p>
<p>Primeiro.-Ordena-la inscripción no libro de rexistro de convenios colectivos de traballo, que consta nesta delegación provincial, e notificación ás representacións económica es ocial da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 27 de marzo de 2001.</p>
<p>José Lage Lage</p>
<p>Delegado provincial de Ourense</p>
<p>Acta</p>
<p>En Ourense, ás 20 horas do día 6 de marzo de 2001, reúnense na primeira planta do edificio AISS a comisión paritaria do convenio colectivo de fabricantes de mobles de Ourense, co obxecto de toma-los seguintes acordos:</p>
<p>1. Proceder á actualización das táboas salariais, de conformidade co establecido na disposición adicional terceira do convenio colectivo de 2000, e,</p>
<p>en consecuencia, aplicar un 1,8% sobre as táboas de 2000, que é a diferencia entre o 4% que foi o IPC resultante o 31 de decembro de 2000, e o 2,02% sinalado na dita disposición adicional, polo que resultan as táboas que se sinalan na folla anexa.</p>
<p>2. Fixa-los días libres para este ano 2001, que en aplicación da xornada anual de 1.780 horas supón o desfrute de cinco días e medio aboables e non recuperables, sinalándose para o efecto os seguintes:</p>
<p>17 de maio, 2 de novembro, 7, 24 e 31 de decembro, e media xornada do día 18 de maio de 2001. E todo iso sen prexuízo de que se fixen outros días distintos por acordo entre a empresa e os seus traballadores.</p>
<p>Por parte das asociacións de fabricantes de mobles e fabricantes de mobles de cociña e as centrais sindicais UGT e CC.OO., acórdase deixar en suspenso a negociación do convenio, mentres non se saiba o que se acordou a nivel nacional no Acordo xeral da madeira que se está negociando en Madrid, sinalándose en calquera caso como data tope a do día 16 de abril de 2001, para volverse reuni-la comisión negociadora.</p>
<p>A CIG manifesta que non está de acordo coa dita suspensión ó entender que o que se está negociando en Madrid non xustifica a suspensión das negociacións do convenio provincial.</p>
<p>E non tendo máis que tratar, levántase a sesión ás 20.30 horas do día anteriormente sinalado, asinándose para o efecto a correspondente acta.</p>
<p>Revisión de táboas do convenio de mobles de Ourense</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Salario base
2000</td><td>Revisión
IPC 1,8%</td><td>Táboas
actualizadas</td></tr>
<tr><td></td></tr>
</tbody></table>
<table><tbody><tr><td>Peón</td><td>99.803</td><td>1.796</td><td>101.599</td></tr>
<tr><td></td></tr>
<tr><td>Axudante</td><td>108.606</td><td>1.955</td><td>110.561</td></tr>
<tr><td></td></tr>
<tr><td>Oficial de 2ª</td><td>111.323</td><td>2.004</td><td>113.327</td></tr>
<tr><td></td></tr>
<tr><td>Oficial de 1ª</td><td>111.717</td><td>2.011</td><td>113.728</td></tr>
<tr><td></td></tr>
<tr><td>Encargado</td><td>114.391</td><td>2.059</td><td>116.450</td></tr>
<tr><td></td></tr>
<tr><td>Auxiliar administrativo</td><td>110.103</td><td>1.982</td><td>112.085</td></tr>
<tr><td></td></tr>
<tr><td>Administrativo de 2ª</td><td>111.323</td><td>2.004</td><td>113.327</td></tr>
<tr><td></td></tr>
<tr><td>Administrativo de 2ª</td><td>111.717</td><td>2.011</td><td>113.728</td></tr>
<tr><td></td></tr></tbody></table>

