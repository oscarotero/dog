---
date: '2001-01-05'
id: DBE
page: 248
number: 4
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do estudio de detalle da U.E. IV-10 Ramón
  Nieto, 4 (expediente 5003/411).
range: Anuncio
url: 'https://www.xunta.gal/dog/Publicados/2001/20010105/AnuncioDBE_gl.html'
---
<p>O Pleno do Concello de Vigo, en sesión do día 27 de novembro de 2000, acordou aprobar definitivamente o estudio de detalle da U.E. IV-10 Ramón Nieto, 4, presentado por Ricardo Estrada Ibars en representación de Eloy e Hijos C.B., redactado polos</p>
<p>arquitectos Pedro de la Puente Crespo, Alberto Cameselle Lago e Javier Martínez Díez, con visados do COAG con datas do 29 de xuño e 29 de agosto de 2000, nos que se incorporan as modificacións resultantes da estimación parcial das alegacións presentadas no período de información pública do expediente e das observacións e obxeccións formuladas pola oficina técnica de planeamento.</p>
<p>Contra o devandito acordo, que pon fin á vía administrativa, poderá interpoñerse o seguinte recurso:</p>
<p>Recurso contencioso-administrativo ante o Tribunal Superior de Xustiza de Galicia no prazo de dous meses, contados desde o día seguinte ó de publicación deste anuncio.</p>
<p>De conformidade co artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, por medio deste anuncio e publicación no taboleiro de edictos do concello notifícaselle-lo acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 21 de decembro de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

