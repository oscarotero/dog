---
date: '2001-01-05'
id: D4E
page: 224
number: 4
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 302/2000, do 21 de decembro, polo que se declara a urxente ocupación,
  para efectos de expropiación forzosa, pola Deputación Provincial de
  Pontevedra, dos bens e dereitos necesarios para a realización das obras do
  proxecto de PO-9,501, Ribadumia-A Grenla.
range: Decreto
url: 'https://www.xunta.gal/dog/Publicados/2001/20010105/AnuncioD4E_gl.html'
---
<p>A Deputación Provincial de Pontevedra, en sesión que tivo lugar o día 29 de setembro de 2000, aprobou o proxecto de PO-9,501, Ribadumia-A Grenla e, na mesma sesión , acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>A Deputación Provincial de Pontevedra remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 11 de decembro de 2000.</p>
<p>Os bens nos que se concreta a declaración de urxente expropiación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data do 30 de novembro de 2000.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a deputación, trátase de mellora-las condicións do denso tráfico de vehículos pesados orixinado pola unión dos polígonos industriais de Ribadumia e Cambados, o que, unido á estreiteza da actual vía, provoca unha situación de gran perigo para o tráfico, o que implica a necesidade de dotalo dun largo mínimo de 7 metros de calzada.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vinteún de decembro de dous mil,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Pontevedra para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto PO-9,501, Ribadumia-A Grenla.</p>
<p>Santiago de Compostela, vinteún de decembro de dous mil.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

