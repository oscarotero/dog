---
date: '2001-09-06'
id: E4A2
page: 11
number: 173
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 6 de xuño de 2001, do Xurado Provincial de Montes Veciñais en Man
  Común da Coruña, polo que se inicia a tramitación do expediente 362 de
  clasificación do monte Castelo Grande e Pedregal e Bolantón, pertencente á
  parroquia de Esteiro, concello de Muros.
range: Edicto
url: 'https://www.xunta.gal/dog/Publicados/2001/20010906/AnuncioE4A2_gl.html'
---
<p>Perante este Xurado Provincial de Montes Veciñais en Man Común tramítase o expediente nº 362, de cualificación do monte que ten as características que se indican a continuación:</p>
<p>Monte: Castelo Grande e Pedregal e Bolantón.</p>
<p>Comunidade: Pª Sta. Mariña de Esteiro.</p>
<p>Parroquia: Esteiro.</p>
<p>Concello: Muros.</p>
<p>Superficie: 582,62 ha.</p>
<p>Lindeiros: a) Monte Castelo Grande. Coincide co monte Castelo Grande, nº 113 do CUP, Integrado por dúas parcelas, cunha superficie de 121,20 ha.</p>
<p>Parcela 1ª. Norte: con propiedades particulares de Laxe, ata o sitio denominado Costa de Rameira, límite do termo do concello de Outes. Leste: a partir do último punto, coa liña divisoria dos concellos de Muros e Outes e propiedades particulares do lugar de Riomaior. Sur: propiedades particulares de Riomaior. Oeste: coa quinta Riva Tras La Agra, estrada de Esteiro a Silvosa e predios particulares dos lugares de Laxe e Silvosa. Parcela 2ª. Norte, leste e sur: con propiedades particulares do lugar de Riomaior. Oeste: muro da casa de Manuel Nieto e propiedades particulares do lugar de Riomaior. b) Monte Pedregal e Bolantón. Coincide co monte Pedregal e Bolantón, nº 132 do CUP, cunha superficie de 461,42 ha. Norte: Monte Cadaval, Ruña e outros e Bedelo, dos concellos de Mazaricos e Outes, respectivamente. Leste: Rego de Muíño e propiedades particulares dos veciños de Silvosa e Esteiro. Sur: máis propiedades particulares dos veciños de Esteiro. Oeste: Monte Tal, Bornallo e Calvo e outros, </p>
<p>das parroquias de Tal, Abelleira e Torea, respectivamente, e propiedades particulares de veciños de Marselle.</p>
<p>En virtude do acordado polo xurado, e en cumprimento da orde do instructor, do 6 de xuño de 2001, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesadas, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 6 de xuño de 2001.</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>

