---
date: '2001-09-06'
id: E446
page: 11
number: 173
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 27 de agosto de 2001, da Dirección Xeral da Función Pública,
  pola que se fan públicas as listas para a cobertura, con carácter temporal,
  mediante o nomeamento de persoal interino, de postos de traballo reservados a
  funcionarios, reguladas no Decreto 89/1997, do 10 de abril, e correspondentes
  a postos de traballo incluídos nas relacións de postos de traballo do corpo
  administrativo da Xunta de Galicia (grupo C); lista B.
range: Resolución
url: 'https://www.xunta.gal/dog/Publicados/2001/20010906/AnuncioE446_gl.html'
---
<p>Rematado o prazo fixado pola Resolución do 5 de abril de 2001, da Dirección Xeral da Función Pública (DOG nº 75, do 18 de abril), de presentación de solicitudes para a elaboración das listas reguladas no Decreto 89/1997, do 10 de abril; elaboradas as citadas listas pola comisión permanente de selección para postos reservados a funcionarios e relativas ó</p>
<p>corpo administrativo da Xunta de Galicia (grupo C), correspondentes ó punto B do artigo 12 do devandito decreto.</p>
<p>Efectuada proposta pola citada comisión na correspondente sesión, unha vez elevada esta e de conformidade co establecido na base 6.2 da citada resolución, esta dirección xeral</p>
<p>RESOLVE:</p>
<p>Primeiro.-Facer públicas as relacións de solicitantes para a cobertura, con carácter temporal mediante o nomeamento de persoal interino, de postos de traballo reservados a funcionarios do corpo administrativo da Xunta de Galicia (grupo C); lista B, da forma que a continuación se indica:</p>
<p>Anexo I: figuran os solicitantes incluídos nas listas.</p>
<p>Anexo II: figuran os solicitantes excluídos nas listas.</p>
<p>Segundo.-Os citados anexos atópanse expostos nos taboleiros de anuncios da Consellería da Presidencia e Administración Pública e nos das súas delegacións provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Para efectos de información, o teléfono de contacto é o 902 12 00 12, en horarios das 9 ás 19 horas, de luns a venres, e das 9 ás 4 horas os sábados.</p>
<p>Terceiro.-Os interesados disporán dun prazo de 10 días para a corrección de erros e, se é o caso, formula-las oportunas alegacións, que se dirixirán á comisión permanente de selección de persoal para a cobertura de postos de traballo reservados a funcionarios (Dirección Xeral da Función Pública, Consellería da Presidencia e Administración Pública, edificios administrativos San Caetano, s/n, Santiago de Compostela).</p>
<p>Cuarto.-Os solicitantes que figuran admitidos no anexo I (lista B), estarán obrigados, no prazo de 10 días hábiles, contados a partir do día seguinte ó da publicación no Diario Oficial de Galicia das listas provisionais, a remitirlle á Dirección Xeral da Función Pública o xustificante de aboamento da taxa que a continuación se expresa:</p>
<p>5.810 pesetas.</p>
<p>Os que non o fixesen no prazo sinalado serán excluídos automaticamente das listas.</p>
<p>Estarán exentos do aboamento das taxas por dereito de inscrición as persoas con discapacidade igual ou superior ó 33%, logo de xustificación documental.</p>
<p>Unha vez transcorrido o prazo citado con anterioridade, se é o caso, levaranse a efecto as emendas e comprobacións procedentes, do que se dará oportuna publicidade.</p>
<p>Santiago de Compostela, 27 de agosto de 2001.</p>
<p>Joaquín López-Rúa Soler</p>
<p>Director xeral da Función Pública</p>

