---
date: '2001-09-06'
id: E522
page: 11
number: 173
agency: CONCELLO DE MARÍN
section: VI. ANUNCIOS
title: Anuncio (expediente 672/1983).
range: Anuncio
url: 'https://www.xunta.gal/dog/Publicados/2001/20010906/AnuncioE522_gl.html'
---
<p>De conformidade co disposto no artigo 78 do texto refundido da Lei de contratos das administracións públicas anúnciase concurso, polo procedemento aberto e poxa polo trámite urxente, para a adxudicación polo Concello de Marín da execución das obras de demolición parcial de edificación existente en Seixo, conforme o seguinte contido:</p>
<p>1. Obxecto: a adxudicación das obras de demolición parcial de edificación existente en Seixo.</p>
<p>2. Prezo do contrato: 10.697.418 pesetas (IVE incluído).</p>
<p>3. Garantía: definitiva polo 4% do importe da adxudicación.</p>
<p>4. Prazo e presentación de proposicións: as proposicións presentaranse no rexistro xeral do Concello de Marín, en horas de 9 a 14, agás do sábado que será de 9 a 13 horas durante o prazo de trece días naturais (13), contados desde o día da publicación deste anuncio no BOP e no DOG. (Tomarase en conta para estes efectos a derradeira publicación en calquera destes dous diarios oficiais).</p>
<p>5. Publicidade do expediente: a documentación necesaria e demais condicións do presente concurso figuran no correspondente prego de condicións administrativas particulares e proxecto aprobado redactado polo arquitecto Carlos Rosón Gasalla e que se atopan a disposición dos interesados na secretaría do concello para o seu exame.</p>
<p>6. Apertura de proposicións: o sobre B que conterá a proposición económica, abrirase na sala da Comisión de Goberno do Concello de Marín, ás 13 horas do terceiro día hábil seguinte ó do remate do prazo de presentación de proposicións. De coincidir en sábado, celebrarase o día seguinte hábil á mesma hora.</p>
<p>Marín, 27 de agosto de 2001.</p>
<p>Antonio Santiago Fernández</p>
<p>Alcalde</p>

