---
date: '2001-09-06'
id: E426
page: 11
number: 173
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de xuño de 2001, da Delegación Provincial da Coruña, pola que
  se dispón o depósito e a publicación, no Diario Oficial de Galicia, do
  convenio colectivo para as empresas do sector do comercio da pel da provincia
  da Coruña.
range: Resolución
url: 'https://www.xunta.gal/dog/Publicados/2001/20010906/AnuncioE426_gl.html'
---
<p>Visto o expediente do convenio colectivo para as empresas do sector do comercio da pel da provincia da Coruña (código convenio nº 1500315), que tivo entrada nesta delegación provincial o día 23-5-2001, subscrito en representación da parte económica pola Asociación Provincial de Empresarios do Comercio de Calzado da Coruña, e, da parte social, por UGT, CIG e CC.OO. o día 26-4-2001, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 20 de xuño de 2001.</p>
<p>María Silva Costoya</p>
<p>Delegada provincial da Coruña</p>
<p>Convenio colectivo para as empresas do sector</p>
<p>do comercio da pel da provincia da Coruña</p>
<p>ano 2001</p>
<p>Artigo 1º.-Ámbito funcional e persoal.</p>
<p>O convenio será de aplicación ás empresas dedicadas ó comercio de artigos de pel que se rexan pola ordenanza de traballo para o comercio e a tódolos traballadores a elas afectos.</p>
<p>Artigo 2º.-Ámbito territorial.</p>
<p>Será de aplicación obrigatoria en todo o territorio da provincia da Coruña. Aplicarase, así mesmo, ós centros de traballo situados na citada provincia, aín-</p>
<p>da cando as empresas tivesen domicilio social noutras non afectadas, así como ás empresas de nova instalación que estean incluídas no seu ámbito territorial e funcional.</p>
<p>Artigo 3º.-Vixencia.</p>
<p>O convenio páctase por un ano, desde o 1 de xaneiro de 2001 ata o 31 de decembro do ano 2001.</p>
<p>Artigo 4º.-Comisión paritaria.</p>
<p>Constituirase unha comisión integrada por representantes dos empresarios e dos traballadores para a interpretación, arbitraxe e vixilancia do cumprimento do convenio, entre as centrais CC.OO., UGT, CIG e a Asociación de Empresas de Comercio de Calzado.</p>
<p>Parte empresarial:</p>
<p>Vicente Villar Pispieiro.</p>
<p>Francisco Mosteiro Ponce.</p>
<p>Francisco Javier González Outumuro.</p>
<p>Parte social:</p>
<p>José Ramón Grela Castro (CC.OO.).</p>
<p>Nieves Montes Patiño (UGT).</p>
<p>Lois Soto Sabio (CIG).</p>
<p>Artigo 5º.-Revisión salarial e garantía.</p>
<p>No suposto de que o IPC real superase o 2,5%, revisaranse as táboas na contía de tal exceso, para os únicos efectos da negociación do seguinte convenio.</p>
<p>Artigo 6º.-Normas supletorias.</p>
<p>En todo o non previsto neste convenio aplicarase o disposto no Estatuto dos traballadores e no acordo para a substitución da ordenanza de comercio, publicado no BOE do 9 de abril de 1996 por resolución da Dirección Xeral de Traballo do 21 de marzo de 1996, quedando a citada ordenanza como norma supletoria.</p>
<p>Artigo 7º.-Salarios.</p>
<p>Despois de proceder á revisión salarial prevista no anterior convenio, acórdase un incremento salarial para o 2001 dun 3%, sendo a táboa resultante a que figura como anexo a este convenio, a cal se reputará como salarios mínimos legais.</p>
<p>Artigo 8º.-Gratificacións extraordinarias.</p>
<p>Establécese para tódolos traballadores afectados por este convenio o dereito a percibir tres pagas extraordinarias completas durante o ano. Unha no mes de marzo, que corresponde á que como participación de beneficios sinalaba a ordenanza laboral de comercio, outra no mes de xullo e outra en Nadal. Todas elas se aboarán sobre os salarios deste convenio, incrementadas, se é o caso, pola antigüidade.</p>
<p>Artigo 9º.-Premios de antigüidade.</p>
<p>Os cuadrienios que sinala a ordenanza laboral para o comercio, serán do cinco por cento sobre os salarios deste convenio.</p>
<p>As retribucións por este concepto non poderán supera-lo 60% do salario base.</p>
<p>Artigo 10º.-Complemento de transporte.</p>
<p>Establécese un complemento de transporte equivalente a 6.500 pesetas/mes.</p>
<p>Este complemento non se incluirá nas pagas extraordinarias.</p>
<p>Artigo 11º.-Horas extraordinarias.</p>
<p>Son de carácter voluntario, retribuiranse cun incremento do 75% do salario que corresponda a cada hora ordinaria, respectando os límites, en canto a número, establecidos no artigo 35 número 2º do Estatuto dos traballadores e demais disposicións dese artigo.</p>
<p>Para efectos da recarga de cotización establecida polo Real decreto 1858, do 29 de agosto, consideraranse neste sector como horas extras estructurais e, polo tanto, non suxeitas a recarga, as realizadas durante o período que media entre o 21 de decembro e o 6 de xaneiro. Suprimiranse as horas extraordinarias habituais.</p>
<p>Para efectos de remuneración das horas traballadas durante este período, as empresas, de acordo cos traballadores, poderán substituí-lo pagamento das horas pola concesión de horas de asueto, sempre que se manteña a proporción de 1 hora e 45 minutos de asueto por cada hora traballada.</p>
<p>Artigo 12º.-Licencias retribuídas.</p>
<p>O traballador, logo aviso e xustificación, poderá ausentarse do traballo con dereito a remuneración por algún dos motivos e tempos seguintes:</p>
<p>a) Dezaseis días naturais en caso de matrimonio.</p>
<p>b) Dous días nos casos de nacemento de fillo ou enfermidade grave ou falecemento de parentes, ata o segundo grao de consanguinidade ou afinidade. Cando con tal motivo o traballador necesite facer un desprazamento para o efecto, o prazo será de catro días.</p>
<p>c) Un día por traslado de domicilio habitual.</p>
<p>d) Polo tempo indispensable, para o cumprimento dun deber inescusable de carácter público e persoal. Cando conste nunha norma legal ou convencional por un período determinado aplicarase o que esta dispoña, en canto á duración da ausencia e á súa compensación económica. Cando o cumprimento do deber antes referido supoña a imposibilidade da prestación do traballo debido en máis do vinte por ciento das horas laborables nun período de tres meses, poderá a empresa pasa-lo traballador á situación de excedencia, regulada no punto 1º do artigo 46 do Estatuto dos traballadores.</p>
<p>No suposto de que o traballador, por incumprimento do deber ou desempeño deste, perciba unha indemnización, descontarase o seu importe do salario a que tivese dereito na empresa.</p>
<p>e) Para realizar funcións sindicais ou de representación do persoal nos termos establecidos legal ou convencionalmente.</p>
<p>f) Dous días ó ano por asuntos propios, retribuídos, logo de solicitude e aceptación por parte da empresa.</p>
<p>Os traballadores, por lactación dun fillo menor de nove meses, terán dereito a unha hora de ausencia de traballo, que poderán dividir en dúas funcións. A muller pola súa vontade poderá substituír este dereito por unha reducción da xornada laboral en media hora coa mesma finalidade.</p>
<p>Quen, por razóns de garda legal, teña ó seu cuidado directo, algún menor de seis anos ou un diminuído físico ou psíquico que non desempeñe outra actividade retribuída, terá dereito a unha reducción da xornada de traballo, coa diminución proporcional do salario, entre polo menos, un tercio e un máximo da metade da duración daquela.</p>
<p>Artigo 13º.-Premio de xubilación anticipada.</p>
<p>As empresas aboarán un complemento de xubilación a aqueles traballadores que, con dez anos de antigüidade como mínimo nela, se xubilen de mutuo acordo coa empresa. A súa contía irá en función da seguinte escala:</p>
<p>-Por xubilación voluntaria ós 60 anos: 14 mensualidades (salario e antigüidade).</p>
<p>-Por xubilación voluntaria ós 61 anos: 11 mensualidades (salario e antigüidade).</p>
<p>-Por xubilación voluntaria ós 62 anos: 8 mensualidades (salario e antigüidade).</p>
<p>-Por xubilación voluntaria ós 63 anos: 5 mensualidades (salario e antigüidade).</p>
<p>-Por xubilación voluntaria ós 64 anos: 3 mensualidades (salario e antigüidade).</p>
<p>Unha vez fixada a contía do premio, a empresa poderá fracciona-lo pagamento durante un máximo de 12 meses. Para a súa recepción, deberá solicitarse no prazo de tres meses desde o cumprimento da idade e seis meses máis. O traballador que non solicitase a xubilación perderá o dereito a ese complemento.</p>
<p>Ós 64 anos poderán facer uso os traballadores da xubilación especial co 100% dos dereitos pasivos, debendo as empresas contratar en forma simultánea a traballadores desempregados rexistrados pola oficina de emprego, para calquera modalidade de contrato vixente na actualidade, excepto as contratacións a tempo parcial, polo período mínimo de duración en todo caso superior ó ano.</p>
<p>Artigo 14º.-Premio de xubilación.</p>
<p>As empresas satisfaranlle ó persoal que se xubile, unha gratificación dunha mensualidade do seu salario, sempre que superen os quince anos ininterrompidos de antigüidade na empresa. Este premio elevarase a dúas mensualidades se supera os vinte anos nas mesmas condicións.</p>
<p>Artigo 15º.-Subsidio por matrimonio.</p>
<p>O persoal de ambos sexos con máis de tres anos en activo na empresa, terá dereito a percibir en caso de matrimonio quince mil pesetas.</p>
<p>Artigo 16º</p>
<p>Ó persoal que se encontre incorporado ó servicio militar aboaráselle o vintecinco por cento do salario anual que lle corresponda por este convenio, rateándose o pagamento polos meses efectivos de servicio, a non ser que de mutuo acordo empresa e traballador pacten outra forma de pagamento.</p>
<p>Artigo 17º.-Xornada de traballo.</p>
<p>A xornada de traballo en cómputo anual para o ano 2001 será de 1.818 horas, equivalente a corenta horas semanais desde o luns, ás catorce horas do sábado. Se durante a vixencia deste convenio se modificase a xornada máxima legal, a xornada pactada neste convenio se adaptará ás novas normas, logo de reunión da comisión paritaria.</p>
<p>No caso de que algún establecemento de tipo grandes almacéns ou similares estivese autorizado para abrir ó público os sábados pola tarde e o levase a efecto, as empresas reservaranse o dereito a prolonga-la xornada durante a tarde do sábado, respectando en todo caso a xornada anual establecida neste convenio.</p>
<p>As cidades de Ferrol e Santiago de Compostela manterán a xornada de traballo que habitualmente veñen desenvolvendo.</p>
<p>Artigo 18º.-Vacacións.</p>
<p>Mantéñense os períodos de trinta días naturais de vacacións establecidos na ordenanza de comercio.</p>
<p>Para a elección do período de desfrute de vacacións, establécese unha quenda rotatoria, deixando a salvo o establecido ó respecto polo articulo 38.2º do Estatuto dos traballadores.</p>
<p>Artigo 19º</p>
<p>Os delegados de persoal terán dereito a quince horas mensuais para o exercicio das súas funcións.</p>
<p>Nas empresas con tres ou máis afiliados a unha central sindical que represente polo menos o 10% do cadro de persoal, recoñeceráselle a esta central a facultade de poder designar entre eles un representante como interlocutor ante a empresa, con facultade para recadar cotas.</p>
<p>Artigo 20º.-Seguro de accidente.</p>
<p>As empresas subscribirán un seguro de accidentes que cubra os seguintes riscos durante as 24 horas do día.</p>
<p>a) Morte por accidente.</p>
<p>b) Invalidez absoluta e total por accidente.</p>
<p>O capital asegurado será de 1.000.000 de pesetas en ambos casos.</p>
<p>As empresas que contratasen o seguro correspondente cunha compañía aseguradora non responderán subsidiariamente, en ningún caso, do pagamento da indemnización correspondente ós accidentes aquí incluídos.</p>
<p>Artigo 21º.-Cláusula de desvinculación.</p>
<p>As empresas que tivesen perdas durante os exercicios de 1999 e 2000 e as previsións para o 2001 e 2002 fosen similares, poderán prescindir da aplicación dos salarios pactados neste convenio. Poderán acollerse tamén a este beneficio aquelas empresas que durante o exercicio económico estean suxeitas a regulacións de emprego por causas económicas.</p>
<p>No prazo de dous meses desde a publicación deste convenio as empresas que pretendan acollerse a esta cláusula deberán presenta-la solicitude á comisión mixta do convenio, ante a que deberán acreditar, no caso de sociedades e empresas obrigadas pola normativa fiscal a leva-la contabilidade, as contas anuais presentadas no Rexistro Mercantil e as declaracións correspondentes presentadas ante a Axencia Tributaria. As demais empresas deberán acreditalo mediante a documentación que acredite suficientemente a súa situación a xuízo da comisión.</p>
<p>Poderase solicita-la presencia dos representantes dos traballadores, así como de documentación aclaratoria que se estime necesaria.</p>
<p>De non existir acordo no seo da comisión mixta, as partes acordan o sometimento á arbitraxe do AGA.</p>
<p>As empresas acollidas a esta cláusula, de acordo cos traballadores poderán aplicar incrementos salariais menores ós aquí pactados ou mesmo non incrementa-los salarios durante a vixencia do convenio.</p>
<p>Tódolos membros da comisión así como os seus asesores se obrigan a manter na maior reserva a información recibida, observando o maior sixilo profesional.</p>
<p>Artigo 22º.-Contratación temporal.</p>
<p>Son traballadores eventuais aqueles admitidos para atende-las esixencias circunstanciais do mercado, acumulación de tarefas ou pedidos, mesmo tratándose da actividade normal da empresa, sempre que así conste por escrito.</p>
<p>Os traballadores así contratados terán os mesmos dereitos e igualdade de trato cos demais traballadores do cadro de persoal, salvo as limitacións que se deriven da natureza e duración do seu contrato.</p>
<p>O contrato previsto no artigo 15.1º b) do ET poderá ter unha duración máxima de doce meses dentro dun período de dezaoito meses.</p>
<p>Artigo 23º.-Contratación indefinida.</p>
<p>As empresas obríganse a ter unha porcentaxe de emprego fixo, respecto ó cadro de persoal total, de polo menos un 50%.</p>
<p>Por petición da representación legal dos traballadores, as empresas entregarán por escrito a esta</p>
<p>representación, semestralmente, a relación de traballadores coa modalidade de contrato que ten cada un deles. A comisión paritaria poderá requirir ás empresas a mesma información.</p>
<p>Así mesmo, de acordo co establecido na letra b) do punto 2º da disposición adicional primeira da Lei 63/1997, ambas partes coinciden en que, durante toda a vixencia deste convenio, será posible a conversión de tódolos contratos temporais subscritos durante a vixencia deste convenio, no contrato para o fomento da contratación indefinida, regulado pola dita disposición.</p>
<p>Artigo 24º</p>
<p>En caso de que non se cumpra o establecido no artigo 23º, as empresas observarán o disposto no Estatuto dos traballadores.</p>
<p>Disposición transitoria</p>
<p>As partes acordan a partir do 1 de xaneiro de 2002, incorporarse ó convenio colectivo de materiais de construcción e decoración e comercio do metal da Coruña; para tal efecto as partes integraranse na comisión negociadora deste convenio colectivo.</p>
<p>Para facer efectiva tal incorporación, as partes acordan que se fará conforme as seguintes estipulacións:</p>
<p>1ª Incorporación plena, o 1 de xaneiro de 2002, ó texto articulado do convenio colectivo de materiais de construcción e decoración e comercio do metal da Coruña.</p>
<p>2ª Dado que a xornada anual do convenio de comercio da pel é superior á do convenio ó cal se incorpora, esta diferencia reducirase a razón de minora-la do comercio da pel 4 horas cada ano, aplicando esta reducción a partir do 1 de xaneiro de cada ano.</p>
<p>O 1 de xaneiro de 2007 a xornada será a do convenio ó que se incorpora.</p>
<p>3ª Haberá no convenio ó que se incorpora un anexo onde figurará a táboa do comercio da pel. Esta táboa igualarase coa táboa salarial do convenio ó que se incorpora en 6 tramos, conforme o seguinte procedemento:</p>
<p>Despois de lle aplicar á táboa do comercio da pel o incremento salarial pactado no convenio ó que se incorpora, sumaránselle ás categorías da táboa do comercio da pel que sexan inferiores á do convenio ó que se incorporan, o resultado da seguinte formula:</p>
<p>1</p>
<p>xcontía da diferencia que hai que igualar</p>
<p>número de tramos que</p>
<p>restan para o achegamento</p>
<p>A fórmula anterior aplicarase o 1 de xaneiro de cada ano a partir de 2002. O último tramo aplicarase o 31 de decembro de 2006.</p>
<p>En caso de que o resultado de aplica-la fórmula anterior fose inferior a 1.000 pesetas, tomarase esta</p>
<p>como cantidade de achegamento, excepto no último tramo, que será a cantidade que corresponda.</p>
<p>O 1 de xaneiro de 2007 desaparecerá a táboa do comercio da pel e aplicarase a táboa xeral do convenio ó que se incorpora.</p>
<p>Con respecto ás categorías da táboa do comercio da pel cun salario base superior ás do convenio ó que se incorpora, e co obxecto de proceder á súa equiparación, o seu incremento salarial será equivalente ó IPC real de cada ano, ata que se igualen coas da táboa xeral do convenio ó que se incorporan. Polo tanto, ás categorías mencionadas neste parágrafo non lles será de aplicación o procedemento establecido anteriormente nesta estipulación 3ª.</p>
<p>4ª A contía do complemento transporte do comercio da pel incrementarase 500 pesetas cada ano. Esta revisión farase o 1 de xaneiro de cada ano.</p>
<p>O 1 de xaneiro de 2007 a contía do complemento transporte que se aplicará será a xeral do convenio ó que se incorpora.</p>
<p>Táboas salariais 2001</p>
<table><tbody><tr><td></td></tr>
<tr><td>Categoría</td><td>Salarios
ano 2001</td><td>Cómputo
anual</td></tr>
<tr><td></td></tr>
</tbody></table>
<table><tbody><tr><td>Axudante</td><td>92.603</td><td>1.463.949</td></tr>
<tr><td>Dependente de 22 a 24 anos</td><td>95.028</td><td>1.500.324</td></tr>
<tr><td>Dependente maior de 25 anos</td><td>102.609</td><td>1.614.039</td></tr>
<tr><td>Xefe de sección</td><td>108.385</td><td>1.700.679</td></tr>
<tr><td>Xefe de almacén</td><td>126.344</td><td>1.970.064</td></tr>
<tr><td>Xefe de sucursal</td><td>126.344</td><td>1.970.064</td></tr>
<tr><td>Encargado xeral</td><td>144.215</td><td>2.238.129</td></tr>
<tr><td>Encargado de compras e vendas</td><td>115.009</td><td>1.800.039</td></tr>
<tr><td>Mozo de almacén</td><td>92.603</td><td>1.463.949</td></tr>
<tr><td>Corredor de praza</td><td>107.891</td><td>1.693.269</td></tr>
<tr><td>Auxiliar de caixa de 18 a 20 anos</td><td>92.603</td><td>1.463.949</td></tr>
<tr><td>Auxiliar de caixa de 20 a 22 anos</td><td>93.668</td><td>1.479.924</td></tr>
<tr><td>Auxiliar de caixa de 22 a 25 anos</td><td>95.936</td><td>1.513.944</td></tr>
<tr><td>Auxiliar de caixa de máis de 25 anos</td><td>96.848</td><td>1.527.624</td></tr>
<tr><td>Contable caixeiro</td><td>108.192</td><td>1.697.784</td></tr>
<tr><td>Xefe administrativo</td><td>132.859</td><td>2.067.789</td></tr>
<tr><td>Oficial administrativo</td><td>102.613</td><td>1.614.099</td></tr>
<tr><td>Auxiliar administrativo</td><td>92.603</td><td>1.463.949</td></tr>
<tr><td>Escaparatista</td><td>103.813</td><td>1.632.099</td></tr>
<tr><td>Complemento de transporte</td><td>6.500</td></tr>
</tbody></table>

