---
date: '2001-09-06'
id: E4AE
page: 11
number: 173
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 6 de xuño de 2001, do Xurado Provincial de Montes Veciñais en Man
  Común da Coruña, polo que se inicia a tramitación do expediente 365 de
  clasificación do monte Pindo, pertencente ós lugares de Sampaio e Boña,
  parroquia de Roo, concello de Noia.
range: Edicto
url: 'https://www.xunta.gal/dog/Publicados/2001/20010906/AnuncioE4AE_gl.html'
---
<p>Perante este Xurado Provincial de Montes Veciñais en Man Común, tramítase o expediente nº 365, de cualificación do monte que ten as características que se indican a continuación:</p>
<p>Monte: Pindo.</p>
<p>Comunidade: lugares de Sampaio e Boña.</p>
<p>Parroquias: Roo.</p>
<p>Concello: Noia.</p>
<p>Superficie: 20,88 ha.</p>
<p>Lindeiros: é parte dos montes Castelo de Nimo, nº 182 do CUP (19,38 ha), e Colón, nº 174 do CUP (1,50 ha), éste último na parroquia de Lesende, concello de Lousame. Norte: predios particulares de veciños de Liñaio, do piquete 312 ó 322 do deslindamento do monte Castelo de Nimo seguindo a orde de piquetes, monte veciñal en man común dos</p>
<p>veciños de Liñaio, en liña recta do piquete 322 ó 278 e predios particulares de veciños de Liñaio, do piquete 278 ó 282 seguindo a orde de piquetes. Leste: predios particulares de veciños de Liñaio, Toxos Outos e Lesende, do piquete 282 ó 291 do monte Castelo de Nimo, seguindo a orde de piquetes, e deste ó 348 do deslindamento do monte Colón. Sur: estrada Noia-Santiago, predio de Anuncia Tubío, estrada Noia-Santiago e estrada ó encoro. Vai do piquete 548 ó 552 do monte Colón, seguindo a orde de piquetes, deste ó piquete 297 do Castelo de Nimo e do 297 ó 305 seguindo a orde de piquetes deste monte. Oeste: estrada ó encoro, do piquete 305 ó 312 do deslindamento do monte Castelo de Nimo, seguindo a orde de piquetes.</p>
<p>En virtude do acordado polo xurado e en cumprimento da orde do instructor, do 6 de xuño de 2001, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesadas, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 6 de xuño de 2001.</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>

