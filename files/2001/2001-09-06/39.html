---
date: '2001-09-06'
id: E4CA
page: 11
number: 173
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 2 de agosto de 2001, da Dirección Provincial da Coruña, pola que
  se anuncia o concurso público 32DP/2001, polo procedemento aberto, plurianual,
  para a contratación dun servicio de transporte de material sanitario entre os
  centros sanitarios de atención primaria e especializada da provincia da
  Coruña.
range: Resolución
url: 'https://www.xunta.gal/dog/Publicados/2001/20010906/AnuncioE4CA_gl.html'
---
<p>A Dirección Provincial do Servicio Galego de Saúde da Coruña, en virtude das atribucións que lle foron delegadas, conforme o establecido na Orde do 21-4-1998 do conselleiro de Sanidade e Servicios Sociais, sobre delegación de competencias en órganos centrais e periféricos do Sergas, modificada pola Orde do 23-3-2000, convoca o seguinte concurso público, polo procedemento aberto, plurianual, para a contratación dun servicio de transporte de material sanitario entre os centros sanitarios de atención primaria e especializada da provincia da Coruña.</p>
<p>Servicio: transporte de material sanitario entre os centros sanitarios de atención primaria e especializada da provincia da Coruña.</p>
<p>Orzamento: 22.890.380 pesetas, IVE incluído (137.573,955 euros).</p>
<p>Fianza provisional: non.</p>
<p>1. Forma de adxudicación: concurso público, procedemento aberto.</p>
<p>2. Prazo de execución: dez meses.</p>
<p>3. Admisión de variantes: non se admiten</p>
<p>4. Clasificación económica: grupo: III; subgrupo: 9; categoría: B.</p>
<p>5. Criterios de adxudicación: ver prego de cláusulas administrativas particulares e folla de especificacións.</p>
<p>6. Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame, na Dirección Provincial do Sergas da Coruña, r/ Durán Loriga, nº 3, 4º andar, tódolos días laborables, agás os sábados, desde as 9 horas ata as 14 horas.</p>
<p>7. Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no rexistro xeral da Dirección Provincial do Sergas da Coruña, antes das 14 h do décimo quinto día natural, contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981 18 56 78) ou telegrama no mesmo día, de conformidade co establecido no punto 5.2 do prego de cláusulas administrativas particulares.</p>
<p>8. Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da Dirección Provincial do Sergas da Coruña, r/ Durán Loriga, nº 3, a partir das 10 h do décimo primeiro día natural, contado a partir do seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>9. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>10. Anuncios: o pago dos anuncios do presente concurso público será por conta do adxudicatario ou adxudicatarios do contrato ou contratos.</p>
<p>A Coruña, 2 de agosto de 2001.</p>
<p>Antonio V. Martínez Calvo</p>
<p>Director provincial da Coruña</p>

