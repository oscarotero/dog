---
date: '2001-09-06'
id: E49A
page: 11
number: 173
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 21 de agosto de 2001, da Delegacion Provincial de Ourense, pola
  que se anuncia o concurso público, polo procedemento aberto, tramitación
  urxente, para a contratación do servicio de limpeza da Área de Servicios
  Sociais de Ourense.
range: Resolución
url: 'https://www.xunta.gal/dog/Publicados/2001/20010906/AnuncioE49A_gl.html'
---
<p>De conformidade co establecido na Orde do 21 abril de 1998, sobre delegación de atribucións nos órganos centrais e periféricos da Consellería de Sanidade e Servicios Sociais e unha vez cumpridos os trámites administrativos correspondentes, esta delegación provincial resolve anuncia-la contratación do servicio que a continuación se cita:</p>
<p>1. Obxecto e orzamento: servicio de limpeza da Área de Servicios Sociais de Ourense, por un importe máximo de 8.000.000 de pesetas (IVE incluído), equivalente a 48.080,97 euros.</p>
<p>2. Solvencia económica e financeira e técnica: deberá acreditarse conforme o previsto no punto 17 da folla de especificacións do prego de cláusulas administrativas particulares</p>
<p>3. Prazo de execución: 2 anos.</p>
<p>4. Documentos de interese para os licitadores: o prego de cláusulas administrativas e demais documentación complementaria pódense solicitar nas delegacións provinciais da Consellería de Sanidade e Servicios Sociais durante as horas de oficina, tódolos días laborables desde as 9 ata ás 14 horas.</p>
<p>5. Garantía provisional: non se esixe.</p>
<p>6. Admisión de variantes: non se admiten.</p>
<p>7. Criterios de adxudicación: ver punto 12 da folla de especifacións do prego de cláusulas administrativas particulares.</p>
<p>8. Presentación das proposicións: as proposicións deberán presentarse en man, en sobres pechados e asinados polo licitador ou persoa que o represente</p>
<p>no rexistro da Delegación Provincial de Sanidade e Servicios Sociais de Ourense, na avda. de Zamora, nº 13, antes das 14 horas do décimo quinto día natural contado a partir do seguinte ó da publicación desta resolución no Diario Oficial de Galicia, ou enviados por correo da maneira indicada no punto 5.2 do prego de cláusulas administrativas particulares.</p>
<p>9. Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da Delegación Provincial de Ourense, a partir das 10 horas do terceiro día natural, contado a partir do seguinte a aquel no que remate o prazo de presentación das ofertas. No caso de que o devandito día coincida en sábado ou festivo, a apertura das proposicións terá lugar ó seguinte día hábil.</p>
<p>10. Documentación que deberán achega-los licitadores: os documentos sinalados no prego de cláusulas administrativas particulares.</p>
<p>11. Anuncio: o pagameno deste anuncio será por conta do adxudicatario/s.</p>
<p>Ourense, 21 de agosto de 2001.</p>
<p>Armando González López</p>
<p>Delegado provincial de Ourense</p>

