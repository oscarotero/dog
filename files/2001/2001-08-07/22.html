---
date: '2001-08-07'
id: CE9E
page: 10
number: 152
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 30 de marzo de 2001 pola que se autoriza a transmisión inter vivos da
  concesión do viveiro Galbán I.
range: Orde
url: 'https://www.xunta.gal/dog/Publicados/2001/20010807/AnuncioCE9E_gl.html'
---
<p>Visto o expediente instruído para efectos de transmisión do viveiro Galbán I e da concesión administrativa que o ampara, resulta:</p>
<p>a) Antecedentes de feito:</p>
<p>Primeiro.-Mediante escrito con data do 21-2-2001, Benito Conde Portas, solicitou autorización para transmisión da concesión do viveiro Galbán I.</p>
<p>Segundo.-Os informes do Servicio de Protección dos Recursos sobre as características do viveiro e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos:</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autoriza-la transmisión inter vivos, a favor de Manuel Mariño Rego (33201411-Z), Francisco Mariño Rego (33201413) e Manuela Mariño Rego (33152336), da concesión que se indica a seguir:</p>
<p>Identificación:</p>
<p>Tipo: batea.</p>
<p>Nome: Galbán I.</p>
<p>Situación:</p>
<p>Cuadrícula nº: 167.</p>
<p>Polígono: B.</p>
<p>Distrito: Vilagarcía de Arousa.</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde de outorgamento: 3-9-1952.</p>
<p>Remate da vixencia: 3-9-2001.</p>
<p>Actuais titulares: Benito Conde Portas (35332815-P) e Carmen Álvarez Bugallo (35332871).</p>
<p>Novos titulares: Manuel Mariño Rego (33201411-Z), Francisco Mariño Rego (33201413) e Manuela Mariño Rego (33152336).</p>
<p>Baixo as seguintes condicións:</p>
<p>Primeira.-Os actuais titulares deberán presentar no prazo máximo dun mes, contado desde o día seguinte ó da publicación desta resolución no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter entregada a documentación requirida, a autorización quedará sen efecto, logo de comunicación por parte da consellería.</p>
<p>Terceira.-Os novos titulares da concesión quedan subrogados nos dereitos e obrigas dos anteriores desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 30 de marzo de 2001.</p>
<p>P.D. (Orde 14-6-1999, DOG nº 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Vigo</p>

