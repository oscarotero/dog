---
date: '2001-08-07'
id: CEE2
page: 10
number: 152
agency: CONCELLO DE MELIDE
section: VI. ANUNCIOS
title: Aprobación definitiva do proxecto de urbanización da rúa Ourense.
range: Aprobación
url: 'https://www.xunta.gal/dog/Publicados/2001/20010807/AnuncioCEE2_gl.html'
---
<p>A Comisión de Goberno, en sesión que tivo lugar o 11 de xullo de 2001, e en exercicio das atribucións que lle foron delegadas por esta alcaldía, aprobou definitivamente o proxecto básico e de execución de urbanización da rúa Ourense no núcleo urbano de Melide, redactado polo arquitecto José C. Arrojo Lois, sendo promotora a mercantil Construcciones Martínez Cordido, S.L., tralo correspondente trámite de información pública sen que se presentasen alegacións.</p>
<p>Contra o acto de aprobación definitiva, que esgota a vía administrativa, poderase interpor potestativamente recurso de reposición perante a Comisión de Goberno do Concello de Melide no prazo dun mes, contado desde o día seguinte ó da súa publicación no Diario Oficial de Galicia. Alternativamente, o acto de aprobación definitiva poderá impugnarse directamente en vía xudicial mediante a interposición de recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>No suposto en que se interpoña recurso administrativo de reposición, non poderá interpoñerse recurso contencioso-administrativo mentres non se resolva expresa ou presuntamente o dito recurso. En tal caso, o prazo para interpoñe-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición ou no que este deba entenderse presuntamente rexeitado. No suposto de rexeitamento presunto do recurso de reposición, o prazo para interpoñe-lo recurso contencioso-administrativo é de seis meses.</p>
<p>Non obstante, poderase interpor calquera outro recurso que se considere pertinente.</p>
<p>Melide, 19 de xullo de 2001.</p>
<p>Miguel R. Pampín Rúa</p>
<p>Alcalde</p>

