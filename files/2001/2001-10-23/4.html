---
date: '2001-10-23'
id: 1071E
page: 13
number: 205
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 15 de outubro de 2001 pola que se amplían os prazos de xustificación
  dos investimentos realizados ó abeiro da Orde do 18 de xaneiro de 2001, pola
  que se convoca e se regula o réxime de concesión de axudas para mellora-la
  eficiencia e a infraestructura enerxética de Galicia, e pola Orde do 21 de
  setembro de 2001 pola que se abre unha segunda convocatoria.
range: Orde
url: 'https://www.xunta.gal/dog/Publicados/2001/20011023/Anuncio1071E_gl.html'
---
<p>A Consellería de Industria e Comercio dictou a Orde do 18 de xaneiro de 2001, pola que se convoca e se regula o réxime de concesión de axudas para mellora-la eficiencia e a infraestructura enerxética de Galicia (Diario Oficial de Galicia nº 18, do 25 de xaneiro), e unha segunda convocatoria das citadas axudas mediante Orde do 21 de setembro de 2001 (Diario Oficial de Galicia nº 197, do 10 de outubro).</p>
<p>Nas citadas disposicións establécese como requisito indispensable para o libramento de axudas a presentación da documentación acreditativa do investimento realizado antes do 31 de outubro de 2001.</p>
<p>Tendo en conta que o elevado número de solicitudes presentadas motivou un dilatado proceso de avaliación dos proxectos e resolución dos respectivos expedientes, considérase necesario amplia-lo prazo de xustificación dos investimentos levados a cabo polos solicitantes.</p>
<p>En consecuencia, no uso das atribucións que me foron conferidas,</p>
<p>DISPOÑO:</p>
<p>Artigo único.-Amplia-lo prazo para a execución e xustificación dos investimentos ou actuacións subvencionables ó abeiro da orde da Consellería de Industria e Comercio, do 18 de xaneiro de 2001, ata o 15 de novembro de 2001 e ata o 30 de novembro de 2001 só para as solicitudes presentadas ó abeiro da segunda convocatoria desta mesma orde.</p>
<p>Santiago de Compostela, 15 de outubro de 2001.</p>
<p>Juan Rodríguez Yuste</p>
<p>Conselleiro de Industria e Comercio</p>

