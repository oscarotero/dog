---
date: '2001-08-14'
id: D2CE
page: 10
number: 157
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 188/2001, do 5 de xullo, polo que se declara a urxente ocupación, para
  efectos de expropiación forzosa, pola Deputación Provincial de Lugo, dos bens
  e dereitos necesarios para a realización das obras do proxecto da obra número
  80, Plan Operativo Local 2000, Foz. Proxecto reformado da estrada provincial
  Ver-Vilaxoane, alargamento e mellora, afirmado e terminación desde o punto
  quilométrico 0,58 ó 3,40 (paso inferior FEVE no punto quilométrico 0,67),
  (concello de Foz).
range: Decreto
url: 'https://www.xunta.gal/dog/Publicados/2001/20010814/AnuncioD2CE_gl.html'
---
<p>A Deputación Provincial de Lugo, en sesión celebrada o día 3 de novembro de 2000, aprobou o proxecto de obra nº 80, Plan Operativo Local 2000, Foz. Proxecto reformado da estrada provincial Ver-Vilaxoane, alargamento e mellora, afirmado e terminación do punto quilométrico 0,58 ó punto quilométrico 3,40 (paso inferior FEVE en punto quilométrico 0,67), e na sesión do día 30 de abril de</p>
<p>2001, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 21 de xuño de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque segundo sinala a deputación, tralos ensaios feitos na cimentación dun paso inferior baixo a liña do ferrocarril FEVE, os resultados obtidos aconsellan modifica-lo trazado inicial do proxecto cara a outra zona máis estable e de máxima seguridade para a realización dunha obra complexa que deberá executarse sen interrompe-lo tráfico ferroviario, e que é un proxecto reformado doutro que xa foi aprobado</p>
<p>e declarado de urxencia. A obra é de vital importancia para a comunicación da zona e os accesos a Igrexa de San Martiño de Mondoñedo, antiga sede da diocese, pola que transita moito tráfico e viandantes.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día cinco de xullo de dous mil un</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de obra nº 80, Plan Operativo Local 2000, Foz. Proxecto reformado da estrada provincial Ver-Vilaxoane, alargamento e mellora, afirmado e terminación do punto quilométrico 0,58 ó punto quilométrico 3,40 (paso inferior FEVE no punto quilométrico 0,67).</p>
<p>Santiago de Compostela, cinco de xullo de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

