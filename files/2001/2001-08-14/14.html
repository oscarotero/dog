---
date: '2001-08-14'
id: D2FE
page: 10
number: 157
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Orde do 18 de xullo de 2001 de autorización para o exercicio da actividade
  aseguradora á entidade denominada Mutualidad Caixa Galicia de Previsión Social
  a Prima Fija para operar no ramo de vida e de inscrición da mencionada
  entidade no Rexistro Autonómico de Mutualidades de Previsión Social Non
  Integradas na Seguridade Social.
range: Orde
url: 'https://www.xunta.gal/dog/Publicados/2001/20010814/AnuncioD2FE_gl.html'
---
<p>A entidade Mutualidad Caixa Galicia de Previsión Social a Prima Fija presentou na Dirección Xeral de Política Financeira e Tesouro solicitude de autorización administrativa para operar como mutualidade de previsión social a prima fixa no ramo de vida.</p>
<p>Da documentación que se achegou coa solicitude formulada despréndese que a entidade Mutualidad Caixa Galicia de Previsión Social a Prima Fija cumpre os requisitos establecidos na Lei 30/1995, do 8 de novembro, de ordenación e supervisión dos seguros privados.</p>
<p>Pola súa parte, o Decreto 340/1996, do 13 de setembro, asígnalle as funcións e os servicios transferidos á Comunidade Autónoma de Galicia en materia de mutualidades de previsión social á Consellería de Economía e Facenda, e polo Decreto 312/2000, do 28 de decembro, polo que se establece a estructura orgánica da Consellería de Economía e Facenda, adscribe as competencias á Dirección Xeral de Política Financeira e Tesouro.</p>
<p>En consecuencia, por proposta da Dirección Xeral de Política Financeira e Tesouro,</p>
<p>DISPOÑO:</p>
<p>Primeiro.-Autoriza-la Mutualidad Caixa Galicia de Previsión Social a Prima Fija para o exercicio da actividade aseguradora no ramo de vida.</p>
<p>Segundo.-Inscribir, en consecuencia, a Mutualidad Caixa Galicia de Previsión Social a Prima Fija no Rexistro Autonómico de Mutualidades de Previsión Social Non Integradas na Seguridade Social, previsto na Orde do 5 de maio de 1999 (DOG do 20 de maio).</p>
<p>Disposicións derradeiras</p>
<p>Primeira.-Contra esta orde cabe interpoñer recurso potestativo de reposición ante o conselleiro de Economía e Facenda no prazo dun mes, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados a partir do día seguinte ó da súa notificación, de acordo co disposto nos artigos 116 e 117 da Lei 30/1992, do 26 de novembro, modificada pola Lei 4/1999, do 13 de xaneiro, e os artigos 25 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 18 de xullo de 2001.</p>
<p>José Antonio Orza Fernández</p>
<p>Conselleiro de Economía e Facenda</p>

