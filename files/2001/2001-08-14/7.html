---
date: '2001-08-14'
id: D2DE
page: 10
number: 157
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 31 de xullo de 2001 pola que se clasifica un posto de traballo
  reservado a funcionarios de Administración local con habilitación de carácter
  nacional do Concello de Santiago de Compostela.
range: Orde
url: 'https://www.xunta.gal/dog/Publicados/2001/20010814/AnuncioD2DE_gl.html'
---
<p>O Concello de Santiago de Compostela (A Coruña), en sesión ordinaria do Pleno do día 5 de febreiro de 2001, adoptou o acordo relativo á creación e clasificación do posto de colaboración de vicetesou</p>
<p>reiro, correspondente á subescala de intervención-tesourería e reservado a funcionarios de Administración local con habilitación de carácter nacional.</p>
<p>O artigo 2 g) do Real decreto 1732/1994, do 29 de xullo, establece que os postos de colaboración poden ser creados discrecionalmente polas corporacións locais e serán clasificados por proposta daquelas administracións polo órgano competente da Comunidade Autónoma.</p>
<p>Por todo isto, en aplicación do establecido nos artigos 2 g) e 9 do Real decreto 1732/1994, do 29 de xullo, e no uso da atribución do artigo 13.2º 17 da Lei 4/1988, do 26 de maio, da función pública de Galicia, esta consellería</p>
<p>DISPÓN:</p>
<p>Clasifica-lo posto de colaboración de vicetesoureiro/a do Concello de Santiago de Compostela, reservándose a funcionarios de Administración local con habilitación nacional pertencentes ás distintas categorías da subescala de intervención-tesourería.</p>
<p>Contra a presente orde poderase interpoñer recurso potestativo de reposición, perante esta consellería, no prazo dun mes a contar desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar, directamente, perante a Sala do Contencioso-Administrativo do Tribunal Superior de Xustiza de Galicia de conformidade co establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 31 de xullo de 2001.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

