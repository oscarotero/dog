---
date: '2001-02-28'
id: 36D2
page: 2
number: 42
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 9 de febreiro de 2001 pola que se lle concede o cambio de denominación
  e a autorización definitiva ó centro privado Hogar de Santa Margarita da
  Coruña, para impartir educación secundaria obrigatoria e bacharelato das
  modalidades de ciencias da natureza e da saúde e humanidade e ciencias
  sociais, segundo os datos do anexo.
range: Orde
url: 'https://www.xunta.gal/dog/Publicados/2001/20010228/Anuncio36D2_gl.html'
---
<p>Examinado o expediente instruído por instancia do titular do centro privado Hogar de Santa Margarita da Coruña, no que solicita cambio de denominación e autorización definitiva para impartir educación secundaria obrigatoria, bacharelato das modalidades de ciencias da natureza e da saúde e humanidades e ciencias sociais.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Tendo en conta os informes da Delegación Provincial da Consellería de Educación e Ordenación Universitaria da Coruña, así como o recollido na disposición transitoria terceira, letra c) do Real decreto 1004/1991, no referente ó bacharelato.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo cambio de denominación do centro privado Hogar de Santa Margarita pasando a denominarse Fogar de Santa Margarida.</p>
<p>Segundo.-Autoriza-lo centro privado Fogar de Santa Margarida da Coruña, para impartir educación secundaria obrigatoria e bacharelato das modalidades de ciencias da natureza e da saúde e humanidades e ciencias sociais, segundo se especifica no anexo desta orde.</p>
<p>Terceiro.-Para as ensinanzas que se autorizan, a Delegación Provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que imparta docencia no dito centro.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Quinto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de</p>
<p>Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 9 de febreiro de 2001.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: Valle Inclán 1 e 3.</p>
<p>Código do centro: 15004794.</p>
<p>Denominación anterior: Hogar de Santa Margarita.</p>
<p>Nova denominación: Fogar de Santa Margarida.</p>
<p>Titular: Patronato Hogar Santa Margarita.</p>
<p>Composición resultante:</p>
<p>a) Centro de educación infantil: 9 unidades.</p>
<p>b) Centro de educación primaria: 18 unidades.</p>
<p>c) Centro de educación secundaria:</p>
<p>-12 unidades de educación secundaria obrigatoria.</p>
<p>-6 unidades de bacharelato das modalidades de ciencias da natureza e da saúde e humanidades e ciencias sociais.</p>
<p>d) Centro de formación profesional específica:</p>
<p>-2 ciclos formativos de grao medio de comercio (2 unidades, 30 postos escolares/unidade).</p>

