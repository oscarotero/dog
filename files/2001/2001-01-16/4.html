---
date: '2001-01-16'
id: 12F6
page: 656
number: 11
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Resolución do 22 de decembro de 2000, da Dirección Xeral de Saúde Pública,
  pola que se convoca un curso de aplicadores/manipuladores de praguicidas de
  uso ambiental e de uso na industria alimentaria. Nivel cualificado.
range: Resolución
url: 'https://www.xunta.gal/dog/Publicados/2001/20010116/Anuncio12F6_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes e de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que vaia ter lugar.</p>
<p>Solicitado polo Instituto de Formación e Estudios Sociais e aprobado polas direccións xerais de Saúde Pública e Consumo do Ministerio de Sanidade e Consumo e de Agricultura do Ministerio de Agricultura, Pesca e Alimentación, en consecuencia anúnciase a convocatoria dun curso de aplicadores/manipuladores de praguicidas de uso ambiental e de uso na industria alimentaria, nivel cualificado, de acordo coas seguintes bases:</p>
<p>1. Denominación do curso.</p>
<p>Curso de aplicadores/manipuladores de praguicidas de uso ambiental e de uso na industria alimentaria. Nivel cualificado.</p>
<p>2. Datos do organismo organizador.</p>
<p>Denominación: Instituto de Formación y Estudios Sociales (IFES)</p>
<p>Enderezo: c/ Cruceiro da Coruña, 14-baixo. Concello: Santiago de Compostela. Provincia: A Coruña. C.P.: 15891 Teléfono: 981 56 92 00. Fax: 981 58 93 06.</p>
<p>3. Obxectivos do curso.</p>
<p>Conseguir unha formación adecuada para o persoal dos establecementos e empresas que manipulen ou presten servicios de tratamentos con praguicidas fitosanitarios ou de uso ambiental e de uso na industria alimentaria, obxecto de que poidan obte-lo carné de manipulador destes productos que os capacite para exerceren a actividade en todo o territorio estatal.</p>
<p>4. Destinatarios.</p>
<p>-Destinatarios: persoal traballador das empresas de limpeza de edificios e locais adheridas ó plan agrupado de Formación da Federación de Servicios de UGT, que sexa responsable dos tratamentos.</p>
<p>-Nº de prazas: o número de alumnos que poderán participar será de 30 como máximo para cada curso.</p>
<p>-Criterios de selección: o solicitante deberá ter idade laboral para poder traballar con praguicidas (maior de 18 anos).</p>
<p>5. Lugar de realización.</p>
<p>As clases correspondentes a este curso levaranse a cabo en:</p>
<p>Denominación do centro: locais da UGT de Santiago de Compostela.</p>
<p>Enderezo: rúa Xeneral Pardiñas, 26. Concello: Santiago de Compostela. Provincia: A Coruña. C.P.: 15701.</p>
<p>-Duración e horario: o curso terá unha duración de 60 horas lectivas (40 teóricas e 20 prácticas) para realizar entre o 3 e o 20 de febreiro (ambos inclusive) de 2001, cun total de 6 días lectivos.</p>
<p>-O horario do curso será de 9 h a 14 h e de 16 h a 21 h.</p>
<p>6. Programa.</p>
<p>O temario que se impartirá é o que figura no anexo II.</p>
<p>7. Coordinadores técnicos dos cursos.</p>
<p>De acordo coa facultade conferida no artigo 10 da orde reguladora destes cursos, os coordinadores técnicos da Dirección Xeral de Saúde Pública serán:</p>
<p>Ana Vázquez Estepa, técnica da Dirección Xeral de Saúde Pública da Consellería de Sanidade e Servicios Sociais.</p>
<p>8. Solicitudes e inscrición.</p>
<p>As solicitudes de asistencia, de acordo cos modelos que figuran no anexo I, tramitaranse ó organismo organizador dos cursos.</p>
<p>O prazo de presentación será de 10 días naturais contados a partir do seguinte ó da publicación desta resolución.</p>
<p>-Documentación: o persoal que desexe participar nestes cursos deberá presentar cuberta a solicitude que figura como anexo I, xunto cunha fotocopia compulsada do DNI.</p>
<p>-Admisión: a relación de solicitantes admitidos exporase nos taboleiros de anuncios da Dirección Xeral de Saúde Pública, avda. Camiño Francés 10, baixo, en Santiago de Compostela, e do organismo convocante do curso, antes dos 3 días naturais contados a partir do prazo de finalización da inscrición.</p>
<p>9. Certificado de superación do curso.</p>
<p>É obrigatoria a asistencia a tódalas sesións do curso. Finalizado este, a entidade organizadora realizará as probas pertinentes que avalúen os coñecementos adquiridos polos alumnos e, no caso de superalas, expedirá o certificado co que poderá solicitar á Dirección Xeral de Saúde Pública da Consellería de Sanidade e Servicios Sociais o carné de manipulador de praguicidas de uso ambiental e de uso na industria alimentaria, nivel cualificado.</p>
<p>Santiago de Compostela, 22 de decembro de 2000.</p>
<p>Pilar Farjas Abadía</p>
<p>Directora xeral de Saúde Pública</p>
<p>ANEXO II</p>
<p>Programa dos cursos para praguicidas de uso ambiental e na industria alimentaria</p>
<p>Nivel cualificado</p>
<p>1. Praguicidas. Clasificación. Xeneralidades e modo de acción. Toxicidade. Lexislación.</p>
<p>2. Transporte, almacenamento, distribución e venda. Lexislación.</p>
<p>3. Formulacións. Preparación. Equipos de aplicación.</p>
<p>4. Pragas de roedores. Estudio dos roedores. Raticidas. Desratización activa e pasiva.</p>
<p>5. Pragas de insectos e ácaros. Estudio deles. Insecticidas e acaricidas. Métodos de loita antivectorial en ambientes urbanos.</p>
<p>6. Desinfección. Productos usados. Técnicas.</p>
<p>7. Praguicidas e ambiente. Precaucións. Eliminación de restos e envases. Lexislación.</p>
<p>8. Precaucións e normas de seguridade. Equipos de protección persoal. Saúde laboral.</p>
<p>9. Prevención, diagnóstico e primeiros auxilios en caso de intoxicación por praguicidas. Antídotos.</p>
<p>10. Exercicios prácticos.</p>
<p>11. Proba de avaliación.</p>
<p>Mínimo de horas lectivas: 60.</p>

