---
date: '2001-01-16'
id: 134E
page: 689
number: 11
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 11 de decembro de 2000 pola que se autorizan as transmisións mortis
  causa das concesións administrativas dos viveiros Zape I, Zape III, Zape IV e
  M.P.G. II.
range: Orde
url: 'https://www.xunta.gal/dog/Publicados/2001/20010116/Anuncio134E_gl.html'
---
<p>Vistos os expedientes instruídos para efectos de transmisións dos viveiros Zape I, Zape III, Zape IV e M.P.G. II, e das concesións administrativas que os amparan, resulta:</p>
<p>a) Antecedentes de feito.</p>
<p>Primeiro.-Mediante escritos de data 2-6-2000, Avelino Casal Ríos no nome e representación de Albina Ríos Amoedo e Francisco Casal Calvar (falecido) solicitou autorización para transmisión da</p>
<p>concesión dos viveiros Zape I, Zape III, Zape IV e M.P.G. II.</p>
<p>Segundo.-Os informes do Servicio de Protección dos Recursos sobre as características dos viveiros e do Servicio Técnico Xurídico sobre a tramitación dos expedientes son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-los expedientes de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-Os expedientes seguiron tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo servicio de recursos mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión mortis causa, a favor de Albina Ríos Amoedo (DNI 35.917.740-C) e Avelino Casal Ríos (DNI 35.304.522-M) das concesións administrativas dos viveiros que se indican a continuación e das que son titulares na actualidade Francisco Casal Calvar (DNI 35.903.629-P) (falecido) e Albina Ríos Amoedo (DNI 35.917.740-C).</p>
<p>Identificación:</p>
<p>Tipo: batea.</p>
<p>Nome: Zape I.</p>
<p>Localización:</p>
<p>Lugar: 44 Redondela B.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde de outorgamento: 31-1-1956 (BOE do 39).</p>
<p>Remate de vixencia: 8-2-2006.</p>
<p>Identificación:</p>
<p>Tipo: batea.</p>
<p>Nome: Zape III.</p>
<p>Localización:</p>
<p>Lugar: 64 Redondela B.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde de outorgamento: 20-2-1959 (BOE do 57).</p>
<p>Remate de vixencia: 7-3-2004.</p>
<p>Identificación:</p>
<p>Tipo: batea.</p>
<p>Nome: Zape IV.</p>
<p>Localización:</p>
<p>Lugar: 21 Redondela B.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde de outorgamento: 20-2-1959 (BOE do 57).</p>
<p>Remate de vixencia: 7-3-2004.</p>
<p>Identificación:</p>
<p>Tipo: batea.</p>
<p>Nome: M.P.G. II.</p>
<p>Localización:</p>
<p>Lugar: 28 Redondela A.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde de outorgamento: 30-1-1976.</p>
<p>Remate de vixencia: 29-12-2005.</p>
<p>Os novos titulares das concesións quedan subrogados nos dereitos e obrigas dos anteriores.</p>
<p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 11 de decembro de 2000.</p>
<p>P.D. (Orde 14-6-1999, DOG nº 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Pontevedra</p>

