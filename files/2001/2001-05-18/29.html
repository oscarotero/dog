---
date: '2001-05-18'
id: '8476'
page: 6
number: 95
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (31/2000).
range: Edicto
url: 'https://www.xunta.gal/dog/Publicados/2001/20010518/Anuncio8476_gl.html'
---
<p>Gonzalo Jorge Cabaleiro de Saa, secretario do Xulgado de Primeira Instancia e Instrucción número</p>
<p>catro de Santiago de Compostela, dá fe e testemuño de que no xuízo de faltas nº 31/2000 se dictou esta sentencia, que no seu encabezamento e parte dispositiva di:</p>
<p>Sentencia nº 4.</p>
<p>En Santiago de Compostela, 10 de xaneiro de 2001.</p>
<p>Vistos por Rosa del Carmen Collazo Lugo, maxistrada do Xulgado de Primeira Instancia e Instrucción número catro dos do partido, este autos de xuízo de faltas nº 31/2000, seguidos por apropiación indebida e estafa, nos que foi parte denunciante Salvador López Rouco, maior de idade, e parte demandada José Carlos García Pérez, maior de idade; o Ministerio Fiscal mostrouse parte.</p>
<p>Antecedentes de feito.</p>
<p>Primeiro.-Por quenda de reparto recibíronse neste xulgado estas actuacións e, precedendo os trámites legais, dictouse resolución na que se sinalaba día e hora para a realización do correspondente xuízo, citándose os implicados para o día fixado, chegado o cal tivo lugar o acto co resultado que figura na acta levantada para o efecto. Ó acto do xuízo non compareceu a parte denunciada, malia estar citada en legal forma.</p>
<p>Segundo.-O Ministerio Fiscal, no acto de xuízo, solicitou a condena de José Carlos García Pérez, en concepto de autoría de dúas faltas de apropiación indebida e de estafa, do artigo 623.3º e 4º do Código Penal, a dúas penas dun mes de multa a razón de 1.000 pesetas/día, e ó pagamento das custas procesuais. A parte denunciante non formulou acusación.</p>
<p>Feitos probados.</p>
<p>Único.-Probado, e así se declara, que o día 29 de setembro de 1999, o denunciado, que se aloxaba no hotel do denunciante, marchou sen pagar, levando consigo, ademais, o mando que abre o cuarto que ocupara.</p>
<p>Fundamentos xurídicos.</p>
<p>Primeiro.-Da conducta anteriormente descrita despréndese que nos atopamos ante un comportamento que cabe incluír nas faltas de apropiación indebida e estafa, previstas e penadas nos artigos 623.3º e 4º do Código Penal, das que resulta autor José Carlos García Pérez, como se deduce da declaración prestada pola parte denunciante, que non foi rebatida por proba ningunha. A estas faltas corresponde imporlles dúas penas de multa dun mes, a razón de 1.000 pesetas/día, con arresto substitutorio dun día de privación de liberdade por cada dúas cotas diarias non satisfeitas, que poderá cumprirse en arrestos de fin de semana.</p>
<p>Segundo.-Conforme o disposto no capítulo III, título 5º do libro 1º do Código Penal, as custas procesuais débenselles impor ós criminalmente responsables de todo delicto ou falta.</p>
<p>Vistos os artigos do Código Penal pertinentes, os da Lei procesual e demais preceptos de xeral e pertinente aplicación, decido: que debo condenar e condeno a José Carlos García Pérez como autor responsable dunha falta de apropiación indebida e estafa do artigo 623-3º e 4º do Código Penal, a dúas penas de multa dun mes, a razón de 1.000 pesetas/día, con arresto substitutorio dun día de privación de liberdade por cada dúas cotas diarias non satisfeitas, que poderá cumprirse en arrestos de fin de semana: así mesmo, deberá aboa-lo pagamento das custas procesuais.</p>
<p>Contra esta sentencia cabe interpor recurso de apelación no prazo de cinco días desde a súa notificación, ante este xulgado, para ante a Audiencia Provincial da Coruña.</p>
<p>Así, por esta miña sentencia, pronúncioo, mándoo e asínoo.</p>
<p>E para que conste e lle sirva de notificación de sentencia a José Carlos García Pérez, actualmente en paradoiro descoñecido e para a súa publicación no Diario Oficial de Galicia, expido este edicto en Santiago de Compostela o vintetrés de abril de dous mil un.</p>
<p>O secretario</p>
<p>Rubricado</p>

