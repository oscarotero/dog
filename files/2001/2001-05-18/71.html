---
date: '2001-05-18'
id: '8522'
page: 6
number: 95
agency: CONCELLO DE RIBADEO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2001/20010518/Anuncio8522_gl.html'
---
<p>En cumprimento da resolución da alcaldía do 7-5-2001 e do disposto nos artigos 78 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas e 326 da Lei 7/1997, do 22 de xullo, da Administración local de Galicia, faise pública a licitación do seguinte contrato de xestión de servicios públicos.</p>
<p>1. Obxecto: concesión da explotación das instalacións municipais (café-bar, vestiarios e duchas) da praia dos Bloques.</p>
<p>2. Tramitación: ordinaria.</p>
<p>3. Procedemento: aberto.</p>
<p>4. Sistema de adxudicación: concurso.</p>
<p>5. Canon: 120.000 pesetas anuais (721,21 euros).</p>
<p>6. Prazo: catro anos.</p>
<p>7. Fianza provisional: 40.000 pesetas (240,4 euros).</p>
<p>8. Fianza definitiva: 100.000 pesetas (601.01 euros).</p>
<p>9. Presentación de ofertas: durante os 15 días naturais seguintes ó da publicación deste anuncio no DOG, cos requisitos do artigo 11 do prego de condicións, presentándoas no rexistro do concello ou remitíndoas por correo, comunicándoo neste caso mediante telegrama ou fax.</p>
<p>O prego de condicións económico-administrativas particulares está á disposición de tódolos contratistas interesados nas oficinas xerais do Concello de Ribadeo, pza. de España, nº 1, 27700 Ribadeo-Lugo, tlf. 982 12 86 50, fax: 982 13 09 75, horario de atención ó público de 9 a 14 horas de luns a venres.</p>
<p>10. Modelo de proposición:</p>
<p>D/Dª..... veciño/a de..... con domicilio en..... titular de DNI nº..... en nome propio (ou en representación de ...), informado da licitación convocada para adxudica-la concesión dos servicios de café-bar, vestiarios e duchas na praia dos Bloques, comprométese a asumi-lo dito arrendamento conforme os pregos de condicións particulares, que acepta integramente, para o que presenta:</p>
<p>a) Oferta dun canon anual para o Concello de.... pesetas (en letra e número).</p>
<p>b) Experiencia en xestión de hostalería, que acredita coa seguinte documentación.</p>
<p>c) Propostas alternativas de mellora do servico ou das instalacións.</p>
<p>Ribadeo, ..... de..... de 2001.</p>
<p>11. Apertura de proposicións: será realizada pola mesa de contratación en acto público, segundo a cláusula 13 do prego, dentro dos 10 días seguintes ó de remate de presentación de ofertas e previa convocatoria ós licitadores.</p>
<p>Ribadeo, 7 de maio de 2001.</p>
<p>José Carlos Rodríguez Andina</p>
<p>Alcalde</p>

