---
date: '2001-02-08'
id: 2AC6
page: 1
number: 28
agency: CENTRO DE EXTENSIÓN UNIVERSITARIA E DIVULGACIÓN AMBIENTAL DE GALICIA
section: VI. ANUNCIOS
title: >-
  Anuncio do 26 de xaneiro de 2001 polo que se fan públicas as bases da
  convocatoria da praza de director xerente do Centro de Extensión Universitaria
  e Divulgación Ambiental de Galicia.
range: Anuncio
url: 'https://www.xunta.gal/dog/Publicados/2001/20010208/Anuncio2AC6_gl.html'
---
<p>De conformidade co disposto no artigo 27 da Lei 4/1988, do 26 de maio, da función pública de Galicia, na súa nova redacción dada polas leis 4/1991, do 8 de marzo e 3/1995, do 10 de abril, e o Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das facultades recollidas nos estatutos do consorcio, creado para o desenvolvemento do convenio de colaboración entre a Consellería de Medio Ambiente da Xunta de Galicia, a Universidade da Coruña e o Concello de Oleiros, relativo á xestión do Ceida, a Comisión de Dirección do Ceida,</p>
<p>DISPÓN:</p>
<p>Anucia-la convocatoria para cubrir, polo sistema de libre designación, o posto de director/a xerente do Ceida, nivel 28 B, con sede no Castelo de Santa Cruz, Oleiros, 15179 A Coruña.</p>
<p>De conformidade co disposto no artigo 12 dos estatutos do consorcio, relativos ó convenio de colaboración entre a Consellería de Medio Ambiente da Xunta de Galicia, a Universidade da Coruña e o Concello de Oleiros, o director xerente terá a condición de funcionario público, con titulación superior, e será designado pola Comisión de Dirección en virtude de convocatoria pública.</p>
<p>O artigo 2 dos estatutos do Ceida dispón que o consorcio creado se rexerá pola normativa en materia de función pública aplicable na Comunidade Autónoma de Galicia; polo tanto, fanse as continuas referencias á dita normativa.</p>
<p>Poderán concorrer a esta convocatoria os funcionarios que, de conformidade cos estatutos do Ceida, reúnan os requisitos esixidos nela: estar en posesión da titulación superior e te-la condición de funcionario público.</p>
<p>As solicitudes presentaranse, segundo calquera dos procedementos da LPA na sede do Ceida, Castelo de Santa Cruz, Illa de Santa Cruz en Oleiros, C.P. 15179 A Coruña, no prazo de 15 días contados a partir do día seguinte ó da publicación destas bases no Diario Oficial de Galicia, e irán dirixidas ó presidente da Comisión de Dirección do Ceida.</p>
<p>Os aspirantes xuntarán á súa solicitude un currículum vitae xustificando documentalmente os méritos achegados, tendo en conta que os méritos alegados e non probados documentalmente non lles serán computados, e unha memoria explicativa do</p>
<p>seu proxecto de dirección do Ceida en relación cos aspectos técnicos de deseño e desenvolvemento de actividades propias do Ceida, considerando as dúas áreas de extensión universitaria e divulgación ambiental.</p>
<p>De conformidade co disposto nos estatutos polos que se rexe o Centro de Extensión Universitaria e Divulgación Ambiental de Galicia, a convocatoria será resolta pola Comisión de Dirección nun prazo máximo de dous meses, de conformidade co disposto no artigo 16.2º do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna na Comunidade Autónoma de Galicia.</p>
<p>A resolución desta convocatoria farase pública no Diario Oficial de Galicia, e poderase declarar deserto se é oportuno.</p>
<p>Como méritos específicos para os efectos de valoración teranse en conta os seguintes aspectos relacionados na táboa adxunta, ademais de calquera outros que o solicitante coide oportuno presentar.</p>
<p>CONCEPTOS</p>
<p>* Por formación e titulacións académicas:</p>
<p>-Título de doutor/a.-Titulacións de grao superior distintas á esgrimida para a participación na convocatoria.-Titulacións de grao medio ou diplomaturas distintas das anteriores.</p>
<p>* Por asistencia a cursos, encontros, congresos, simposios e grupos de traballo en relación coa educación ambiental e a divulgación ambiental.</p>
<p>* Por participación en programas de investigación educativa e innovación curricular, investigación-acción e proxectos de formación relacionados coa educación ambiental e a divulgación ambiental.</p>
<p>* Por experiencia en organización e dirección de actividades de formación e información, especificamente en educación ambiental e divulgación ambiental.</p>
<p>* Por publicacións impresas, audiovisuais ou informáticas de carácter científico e divulgativo directamente relacionadas coa educación e a divulgación ambiental.</p>
<p>* Por publicacións impresas, audiovisuais ou informáticas de carácter didáctico-pedagóxico sobre a educación ambiental e a divulgación ambiental.</p>
<p>* Por coñecemento da lingua galega (cursos de iniciación, de perfeccionamento e de especialización).</p>
<p>* Pola dirección ou xestión de centros ou organismos de carácter ambiental dentro da Adminstración pública local, autonómica, estatal ou da Unión Europea.</p>
<p>O prazo de toma de posesión, de conformidade co disposto no artigo 14, que se remite ó artigo 16 do Decreto 93/1991, será de 3 días se o posto de</p>
<p>traballo está na mesma localidade, e dun mes se está en localidade distinta.</p>
<p>O prazo de toma de posesión contarase a partir do día seguinte ó do cesamento, que deberá producirse dentro dos tres días seguintes ó da publicación da resolución desta convocatoria no Diario Oficial de Galicia.</p>
<p>A situación do funcionario que acceda á praza convocada determinarase de conformidade coa normativa en materia de función pública da Comunidade Autónoma.</p>
<p>Santiago de Compostela, 26 de xaneiro de 2001.</p>
<p>Carlos del Álamo Jiménez</p>
<p>Presidente da Comisión de Dirección do Ceida</p>

