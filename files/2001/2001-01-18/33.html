---
date: '2001-01-18'
id: '14E2'
page: 767
number: 13
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 30 de novembro de 2000, da Dirección Xerencia do Complexo
  Hospitalario Xeral-Cíes de Vigo, pola que se anuncia contratación, polo
  sistema de concurso, mediante procedemento aberto e tramitación ordinaria e
  anticipada de gasto.
range: Resolución
url: 'https://www.xunta.gal/dog/Publicados/2001/20010118/Anuncio14E2_gl.html'
---
<p>A Dirección Xerencia do Complexo Hospitalario Xeral-Cíes de Vigo, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 21 de abril de 1998 (Diario Oficial de Galicia nº 88, do 11 de maio), convoca o seguinte concurso:</p>
<p>Expte: 8/2001:</p>
<p>1. Obxecto: adquisición de gasas, compresas e papel de esterilización.</p>
<p>2. Orzamento: 21.957.860 pesetas (131.969,40 euros), IVE incluído.</p>
<p>3. Prazo de execución: desde a formalización do contrato e por un prazo de 12 meses.</p>
<p>4. Admisión de variantes: admitirase como máximo unha variante por artigo.</p>
<p>5. Garantía provisional: non se esixe.</p>
<p>6. Forma de adxudicación: concurso público, procedemento aberto, tramitación ordinaria e anticipada do gasto.</p>
<p>7. Clasificación: non se esixe.</p>
<p>8. Solvencia económica e financeira: acreditarase por calquera dos medios previstos no artigo 16 da Lei de contratos das administracións públicas (Lei 2/2000, do 16 de xuño. BOE 148, do 21 de xuño).</p>
<p>9. Solvencia técnica: acreditarase por calquera dos medios previstos no artigo 18 da Lei de contratos das administracións públicas (Lei 2/2000, do 16 de xuño. BOE 148, do 21 de xuño).</p>
<p>10. Criterios de adxudicación: ver folla de especificacións (punto 13).</p>
<p>11. Documentación: o prego de cláusulas administrativas particulares e demais documentación complementaria pódense solicitar na Sección de Contratación Administrativa do Complexo Hospitalario Xeral-Cíes; rúa Pizarro, 22-36204 Vigo, en días laborables desde as 9 ata as 14 horas. Teléfono nº 986 81 59 37 así como para información administrativa. Para información técnica, teléfono: 986 81 60 34 e fax nº 986 81 60 65.</p>
<p>12. Prazo de presentación de proposicións: as proposicións deberanse presentar en man, no rexistro xeral do Complexo Hospitalario Xeral-Cíes, antes das 14 horas do décimo quinto día natural contado a partir do seguinte o da publicación desta resolución no Diario Oficial de Galicia, ou por correo na forma indicada no artigo 100 do RXCE.</p>
<p>13. Documentación que deben presenta-los licitadores: presentarán en sobre pechado e asinado polo licitador a solicitude para participar, así como a documentación persoal, económica e referencias técnicas, descritas no PCAP.</p>
<p>14. Apertura de proposicións: a apertura das proposicións admitidas será realizada pola Mesa de Contratación, reunida en acto público na sala de xuntas do Hospital Xeral ás 8.30 horas do décimo primeiro día natural contado a partir do seguinte a aquel en que remate o prazo de presentación de ofertas. No caso de que coincida en sábado ou festivo, a apertura das proposicións terá lugar o día hábil seguinte.</p>
<p>15. Anuncios: o importe deste anuncio será por conta dos adxudicatarios dos contratos.</p>
<p>Vigo, 30 de novembro de 2000.</p>
<p>José Manuel González Álvarez</p>
<p>Director xerente do Complexo Hospitalario Xeral-Cíes de Vigo</p>

