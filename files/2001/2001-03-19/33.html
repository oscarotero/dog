---
date: '2001-03-19'
id: 45D2
page: 3
number: 55
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 12 de marzo de 2001, da Delegación Provincial de Lugo, pola que
  se somete a información pública a solicitude de autorización administrativa e
  aprobación do proxecto de execución para o trazado da L.A.T. a 132 kV, parque
  eólico de Viveiro-subestación de Boimente, no concello de Viveiro, e a súa
  declaración de utilidade pública. (Expediente 27/2000 A.T.).
range: Resolución
url: 'https://www.xunta.gal/dog/Publicados/2001/20010319/Anuncio45D2_gl.html'
---
<p>1. Autorización administrativa.</p>
<p>Para os efectos previstos no artigo 9 do Decreto 2617/1966, do 20 de outubro, de autorización de instalacións eléctricas, sométese a información pública a petición de autorización administrativa e aprobación do proxecto de execución para o trazado das liñas eléctricas de referencia, que contan coas características técnicas que se relatan a continuación:</p>
<p>a) Peticionario: Gamesa Energía, S.A.</p>
<p>b) Finalidade: interconexión eléctrica do parque eólico de Viveiro coa subestación eléctrica de Boimente.</p>
<p>c) Características técnicas principais:</p>
<p>1. Liña aérea de alta tensión a 132 kV entre o parque eólico de Viveiro e a subestación de Boimente, cun tramo aéreo da subestación do parque eólico de Viveiro ó apoio nº 21 da dita liña (paso aéreo-subterráneo) de 5.862,37 m de lonxitude, composta por un circuíto cun conductor por fase e un cable de terra OPGW, sobre torres metálicas de celosía.</p>
<p>2. Un tramo subterráneo de interconexión do apoio nº 21 ó apoio nº 1 da L.A.T. a 132 kV Boimente-Buio (paso subterráneo-aéreo) de 100 m de lonxitude e formado por unha terna de conductores baixo tubo a 1,250 m de profudnidade e conexión a terra das pantallas en ámbolos dous extremos.</p>
<p>2. Urxente ocupación.</p>
<p>O beneficiario, ó abeiro do título IX da Lei 54/1997, do 27 de novembro, do sector eléctrico solicita, así mesmo, a declaración de utilidade pública das instalacións incluídas neste proxecto, que, segundo o sinalado no artigo 54 da devandita lei, levará implícito, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa. Polo tanto, a presente resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997 e no que non se opoñan a ela, nos artigos 10, 16 e 31.5º do Decreto 2619/1966, do 20 de outubro, polo que se aproba o regulamento da Lei sobre expropiación forzosa e sancións en materia de instalacións eléctricas.</p>
<p>3. Alegacións.</p>
<p>O que se fai público para que poida examinarse o proxecto de instalacións nesta delegación provincial (edificio administrativo, Ronda da Muralla, 70, Lugo), e formula-las reclamacións, por duplicado, que se consideren oportunas durante o prazo de trinta días. Igualmente, os interesados poderán formular, se é o caso, e no mesmo prazo, alegacións por escrito que farán en relación co disposto nos artigos 25 e 26 do Decreto 2619/1966, podendo corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 12 de marzo de 2001.</p>
<p>Jesús Bendaña Suárez</p>
<p>Delegado provincial de Lugo</p>

