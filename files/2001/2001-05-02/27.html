---
date: '2001-05-02'
id: 722E
page: 5
number: 84
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 21 de marzo de 2001, do Servicio de Estructuras Rurais da
  Coruña, polo que se anuncia a publicación das bases definitivas da zona de
  Filgueira de Traba (Cesuras-A Coruña).
range: Resolución
url: 'https://www.xunta.gal/dog/Publicados/2001/20010502/Anuncio722E_gl.html'
---
<p>Ponse en coñecemento dos interesados na concentración parcelaria da zona de Filgueira de Traba (Cesuras-A Coruña), declarada de utilidade pública e urxente execución polo Decreto 121/1991, do 12 de abril (DOG nº 78, do 24 de abril), que a xunta local da zona, na súa reunión do 20 de marzo de 2001, aprobou as bases definitivas, que estarán expostas ó público no Concello de Cesuras e na zona, durante o prazo de trinta días hábiles, contados desde o seguinte ó da última inserción deste aviso no Diario Oficial de Galicia e no BOP, no xornal de máis circulación da provincia, no lugar habitual da parroquia e no taboleiro de anuncios do concello, de conformidade co que determina a Lei de concentración parcelaria para Galicia do 14 de agosto de 1985 (artigo 36).</p>
<p>Os documentos que se poden examinar no concello refírense á determinación do perímetro (predios da periferia que se incluíron e excluíron, superficies que se exceptúan por seren de dominio público e relación de predios excluídos), a clasificación de terras e a fixación de coeficientes que servirán de base para face-las compensacións que sexan necesarias e a determinación de propietarios e titulares de gravames e outras situacións xurídicas das que se declara formalmente a súa titularidade.</p>
<p>Contra estas bases os interesados poden interpoñer recurso de alzada perante o conselleiro de Agricultura, Gandería e Política Agroalimentaria, dentro do prazo dos trinta días sinalados, na Xefatura de Estructuras Rurais (edificio administrativo, praza Luís Seoane, s/n, 6ª planta, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmos ou</p>
<p>por representación, facéndose constar no escrito un enderezo dentro do termo municipal para os efectos das notificacións que procedan.</p>
<p>A Coruña, 21 de marzo de 2001.</p>
<p>Rodolfo Rodríguez-Morales Glez.</p>
<p>Xefe de Servicio de Estructuras Rurais da Coruña</p>
<p>Vº e prace</p>
<p>Rogelio del Valle Muñoz-Cobo</p>
<p>Delegado provincial da Coruña</p>

