---
date: '2001-05-02'
id: '7206'
page: 5
number: 84
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 29 de marzo de 2001, da Dirección Xeral de Urbanismo, pola que
  se fai pública a aprobación definitiva dos proxectos de expropiación forzosa,
  polo procedemento de taxación conxunta, dos bens e dereitos afectados pola
  execución do proxecto de recuperación dos ríos Barbaña e Barbañica e do
  complementario número 1 dos proxectos de recuperación dos ríos Barbaña e
  Barbañica (Ourense).
range: Resolución
url: 'https://www.xunta.gal/dog/Publicados/2001/20010502/Anuncio7206_gl.html'
---
<p>Vista a documentación que consta no expediente nº 26/2001, remitido polo Concello de Ourense, con base nos seguintes:</p>
<p>I. Antecedentes.</p>
<p>1º O Concello de Ourense remitiu o expediente de expropiación forzosa polo procedemento de taxación conxunta dos bens e dereitos afectados pola execución do proxecto de recuperación dos ríos Barbaña e Barbañica e o complementario nº 1 del, de conformidade co disposto polo artigo 145 da Lei 1/1997, do 24 de marzo, do solo de Galicia (LSG).</p>
<p>2º O Concello de Ourense, con data do 11 de maio de 2000, acordou inicia-lo expediente de expropiación forzosa mediante o proxecto de taxación conxunta, e sometelo a información pública polo prazo dun mes, anunciándoo no xornal La Región de data 26 de maio de 2000 e no DOG de data 23 de xuño de 2000.</p>
<p>No que se refire ó proxecto complementario nº 1 do citado proxecto, o Concello de Ourense en sesión do 26 de outubro de 2000, acordou inicia-lo expediente e sometelo a información pública polo prazo dun mes anunciándose no xornal La Región de data 8 de novembro de 2000 e no DOG de data 4 de xaneiro de 2001.</p>
<p>3º As taxacións foron notificadas individualmente ós que aparecen como titulares de bens e dereitos no expediente, dándolles traslado literal da correspondente folla de taxación e da proposta de fixación dos criterios de valoración, para que formulasen alegacións no prazo dun mes, contado a partir da data de notificación, tal e como sinala o artigo 145.4º da Lei do solo de Galicia.</p>
<p>4º O Concello de Ourense emitiu informe individualizado sobre cada unha das alegacións presentadas polos interesados, de conformidade co artigo 145.6º da Lei do solo de Galicia, e remitiu o expediente de expropiación forzosa a esta consellería para a súa aprobación definitiva.</p>
<p>II. Fundamentos xurídicos.</p>
<p>Primeiro.-O proxecto de expropiación forzosa tramitouse polo procedemento de taxación conxunta de conformidade co disposto no artigo 145 da Lei do solo de Galicia.</p>
<p>Segundo.-O proxecto de expropiación polo procedemento de taxación conxunta ten por obxecto executa-lo proxecto de recuperación dos ríos Barbaña e Barbañica.</p>
<p>En virtude do disposto polos artigos 33 da Lei 6/1998, do 13 de abril, sobre rexime do solo e valoracións, e os artigos 54, en relación co 124 e 145, da Lei 1/1997, do 24 de marzo, do solo de Galicia, a dita aprobación implica a declaración de utilidade pública das obras e a necesidade da ocupación dos terreos incluídos no ámbito dos polígonos, resultando lexitimada a expropiación proposta.</p>
<p>Terceiro.-O expediente tramitado conta coa documentación preceptiva esixida polo artigo 145.1º da Lei 1/1997, do solo de Galicia:</p>
<p>-Determinación do seu ámbito territorial, cos documentos que o identifican en canto a situación, superficie e lindeiros.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indennizacións, se é o caso.</p>
<p>Cuarto.-Os criterios de valoración fixados no proxecto de expropiación axústanse ós establecidos polos artigos 23 e seguintes da Lei 6/1998, sobre réxime do solo e valoracións.</p>
<p>Quinto.-A competencia para aproba-lo expediente de expropiación forzosa polo procedemento de taxación conxunta correspóndelle por delegación ó director xeral de Urbanismo, de acordo co artigo 1 da Orde do 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000), pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo, do solo de Galicia, a Lei 6/1998, do 13 de abril, sobre réxime do solo e valoracións, e as demais disposicións aplicables, proponse adopta-la seguinte</p>
<p>RESOLUCIÓN:</p>
<p>Primeiro.-Aprobar definitivamente o proxecto de expropiación forzosa polo procedemento de taxación conxunta dos bens e dereitos necesarios para a execución do proxecto de recuperación dos ríos Barbaña e Barbañica e o complementario do proxecto de recuperación dos ríos Barbaña e Barbañica, para os efectos previstos polos artigos 145 e 146 da Lei 1/1997, do 24 de marzo, do solo de Galicia, con estimación ou desestimación das alegacións nos termos que aparecen nos informes de contestación a estas que constan no expediente.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación, de conformidade co establecido no artigo 146.1º da Lei do solo de Galicia.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto (artigo 146.2º da Lei do solo de Galicia).</p>
<p>Segundo.-Notifica-lo contido desta resolución aprobatoria do expediente ó Concello de Ourense e de xeito individualizado a tódolos que aparezan como titulares dos bens e dereitos que figuran no expediente, ó que se lle xuntará a correspondente folla de valoración, conferíndolles ós titulares un prazo de vinte días durante o que poderán manifestar por escrito ante a Dirección Xeral de Urbanismo a súa desconformidade coa valoración establecida no expediente aprobado, de conformidade co disposto polo artigo 145.7º da Lei do solo de Galicia, advertíndolles que, transcorrido o citado prazo de vinte días sen que se formule oposición á valoración, se entenderá aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da Lei do solo de Galicia).</p>
<p>Terceiro.-Publicar esta resolución, así como a seguinte relación dos bens e dereitos afectados pola</p>
<p>expropiación, no Diario Oficial de Galicia e no taboleiro de edictos do concello:</p>
<p>Relación de propietarios afectados pola expropiación forzosa de terreos para a execución do proxecto de recuperación dos ríos Barbaña e Barbañica e o complemento nº 1 dos proxectos de recuperación dos ríos Barbaña e Barbañica.</p>
<table><tbody><tr><td></td></tr>
<tr><td></td></tr>
<tr><td>Nº predio</td><td>Propietario</td><td>Prezo xusto</td></tr>
<tr><td></td></tr>
</tbody></table>
<table><tbody><tr><td>1</td><td>Abel Rodríguez Do Mouro</td><td>1.404.585</td></tr>
<tr><td>2</td><td>Manuel Rodríguez Bouzo</td><td>2.094.210</td></tr>
<tr><td>3</td><td>Concepción Martínez</td><td>260.852</td></tr>
<tr><td>4</td><td>Irene Paradela Rivas</td><td>855.086</td></tr>
<tr><td>5</td><td>Dolores Gómez Carballo</td><td>256.838</td></tr>
<tr><td>6</td><td>Manuel Caride Carballo</td><td>389.094</td></tr>
<tr><td>7</td><td>Julia Novoa Santos</td><td>288.943</td></tr>
<tr><td>8</td><td>Bernardino Pérez González</td><td>349.140</td></tr>
<tr><td>9</td><td>José Cuquejo Tombo</td><td>333.087</td></tr>
<tr><td>10</td><td>Manuel Caride Carballo</td><td>1.667.992</td></tr>
<tr><td>11</td><td>Indalecio Cuquejo López</td><td>337.100</td></tr>
<tr><td>12</td><td>Bernardino Pérez González</td><td>1.051.432</td></tr>
<tr><td>13</td><td>Bernardino Pérez González</td><td>441.441</td></tr>
<tr><td>14</td><td>Castor Villar Parente</td><td>461.341</td></tr>
<tr><td>15</td><td>Benigno Grande González</td><td>1.073.300</td></tr>
<tr><td>16</td><td>Delmiro Barreiros Zorelle</td><td>240.786</td></tr>
<tr><td>17</td><td>María Olimpia Pérez Veiras</td><td>742.423</td></tr>
<tr><td>18</td><td>Antonio Olleros Vázquez</td><td>168.550</td></tr>
<tr><td>19</td><td>Manuel Enrique Pérez Caride</td><td>818.672</td></tr>
<tr><td>21</td><td>Manuela González Das Tres</td><td>1.420.650</td></tr>
<tr><td>22</td><td>José Rodríguez Rodríguez</td><td>650.122</td></tr>
<tr><td>23</td><td>Manuel e Enrique Pérez Grande</td><td>790.581</td></tr>
<tr><td>25</td><td>Manuel Giralde Dastres</td><td>1.161.997</td></tr>
<tr><td>27</td><td>Ángela Giralde Dastres</td><td>926.272</td></tr>
<tr><td>28</td><td>Ignacio Morenza Ferreiro</td><td>749.358</td></tr>
<tr><td>32</td><td>Arsenio Pérez Fernández</td><td>280.917</td></tr>
<tr><td>33</td><td>Mª Consuelo Fondovila González</td><td>288.943</td></tr>
<tr><td>43</td><td>Antonio Gómez Agregán</td><td>1.410.623</td></tr>
<tr><td>45</td><td>Pedro Rodríguez Alvarado</td><td>1.867.167</td></tr>
<tr><td>47</td><td>Rosa Gómez González</td><td>2.129.411</td></tr>
<tr><td>57</td><td>Hros. de Ermelinda Expósito G.</td><td>1.087.550</td></tr>
<tr><td>58</td><td>Manuel López Rodríguez</td><td>398.864</td></tr>
<tr><td>59</td><td>Josefa e Amelia Porto Diéguez</td><td>573.873</td></tr>
<tr><td>60</td><td>Jose A. López Rodríguez</td><td>280.312</td></tr>
<tr><td>61</td><td>Margarita e Mª Vázquez Vilariño</td><td>606.033</td></tr>
<tr><td>62</td><td>Josefa Forja Vázquez</td><td>340.509</td></tr>
<tr><td>63</td><td>Purificación Forja Vázquez</td><td>88.288</td></tr>
<tr><td>64</td><td>Josefa Forja Vázquez</td><td>88.288</td></tr>
<tr><td>65</td><td>Estrella Otero</td><td>88.288</td></tr>
<tr><td>67</td><td>Carmen Fdez. Porto</td><td>569.860</td></tr>
<tr><td>68</td><td>Isabel Babarro Porto</td><td>644.144</td></tr>
<tr><td>69</td><td>Manuel Quenlle Nogueiras</td><td>1.432.074</td></tr>
<tr><td>71</td><td>Ramón Regueira Fdez.</td><td>329.074</td></tr>
<tr><td>72</td><td>Jose V. González Borrajo</td><td>557.441</td></tr>
<tr><td>73</td><td>Isabel Álvarez Dorrego</td><td>1.027.463</td></tr>
<tr><td>74</td><td>Manuel Rodríguez Barreiros</td><td>920.000</td></tr>
<tr><td>75</td><td>Antonio González Borrajo</td><td>603.658</td></tr>
<tr><td>76</td><td>Florencio Regueira Peña</td><td>156.510</td></tr>
<tr><td>77</td><td>Manuel Dorrego Vázquez</td><td>3.940.864</td></tr>
<tr><td>78</td><td>Evelino Alonso Jardón</td><td>1.930.366</td></tr>
<tr><td>79</td><td>Ramón Rodríguez Limia</td></tr>
<tr><td>80</td><td>Fernando Fdez. Díaz</td><td>3.764.288</td></tr>
<tr><td>81</td><td>Manuel e Enrique Pérez Caride</td><td>1.244.061</td></tr>
<tr><td>82</td><td>Fernando Fdez. Díaz</td><td>1.404.585</td></tr>
<tr><td>83</td><td>José Mª Rodríguez Tarrío</td><td>722.358</td></tr>
<tr><td>84</td><td>Julia Álvarez Fernández</td><td>349.139</td></tr>
<tr><td>85</td><td>Emilio Barroso Brito</td><td>441.441</td></tr>
<tr><td>86</td><td>Mario Domínguez Rodríguez</td><td>349.140</td></tr>
<tr><td>88</td><td>Jesús Blanco Boo</td><td>128.419</td></tr>
<tr><td>89</td><td>Manuel García Fraga</td><td>88.288</td></tr>
<tr><td>90</td><td>Castro González Silva</td><td>80.262</td></tr>
<tr><td>91</td><td>Antonio Delpón Mondelo</td><td>152.498</td></tr>
<tr><td>92</td><td>Francisco Castro González</td><td>152.498</td></tr>
<tr><td>93</td><td>Ángel López Sabariz</td><td>136.445</td></tr>
<tr><td>94</td><td>Luis Cortizo Souto</td><td>136.445</td></tr>
<tr><td>95</td><td>Vicente Sabucedo (en rep. De ORVIVIOR)</td><td>1.164.177</td></tr>
<tr><td>3</td><td>Manuel Fernández Gómez</td><td>9.237.621</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello serviralles de notificación ós propietarios descoñecidos, a aqueles dos que se ignore o lugar de notificación ou ben tramitada a notificación, non se puidese realizar. Todo isto, de conformidade co disposto polo artigo 59.4º da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución á Fiscalía da Audiencia Provincial, para os efectos establecidos no artigo 5 da Lei de expropiación forzosa, en relación cos propietarios descoñecidos e os que non comparecen no procedemento expropiatorio.</p>
<p>Contra esta resolución, que pon fin a vía administrativa, poderase interpoñer recurso potestativo de reposición ante o conselleiro de Política Territorial Obras Públicas e Vivenda, no plazo dun mes contado a partir do día seguinte ó da notificación desta resolución (artigo 116, da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro) ou recurso contencioso-administrativo perante a sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da notificación (artigo 46.1º da Lei 29/1998, do 13 de xullo, reguladora da xurisdicción contencioso-administrativa).</p>
<p>Para o caso de que se interpoña o recurso potestativo de reposición, ata que sexa resolto expresamente ou se produza a desestimación presunta non se poderá interpoñe-lo recurso contencioso-administrativo.</p>
<p>Todo isto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifestaren a súa desconformidade como se indicou no punto 2 desta resolución, nos termos establecidos polo artigo 145.8º da Lei do solo de Galicia.</p>
<p>Santiago de Compostela, 29 de marzo de 2001.</p>
<p>José Jesús Cudeiro Mazaira</p>
<p>Directro xeral de Urbanismo</p>

