---
date: '2001-05-02'
id: '7252'
page: 5
number: 84
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 19 de marzo de 2001, da Área Provincial de Pontevedra, pola que se
  notifica resolución de renuncia de Juana Gómez Freijeiro.
range: Cédula
url: 'https://www.xunta.gal/dog/Publicados/2001/20010502/Anuncio7252_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificado por Lei 4/1999, do 13 de xaneiro, notifícaselles ós herdeiros de Juana Gómez Freijeiro, resolución de renuncia, dictada polo delegado provincial da Consellería de Política Territorial, Obras Públicas e Vivenda, con data 5 de marzo de 2001, ó abeiro do disposto no Decreto 70/1997, do 14 de marzo, de estructura orgánica do IGVS ( modificado polo Decreto 258/1999, do 17 de setembro), que literalmente di:</p>
<p>«Vistas as actuacións practicadas en relación á adxudicataria, en réxime de aluguer, Juana Gómez Freijeiro, e, tendo en conta os seguintes:</p>
<p>Feitos.</p>
<p>1º Que segundo carta de adxudicación de data 6 de xullo de 1990, rexistro de saída núm. 5119, de 9 de xullo, adxudicóuselle a Juana Gómez Freijeiro, en réxime de aluguer, a vivenda de protección oficial de promoción pública, situada na rúa Alemaña nº 53, bloque G-2, piso baixo D, Monteporreiro-Pontevedra, do expediente PO-82/080, conta 104.</p>
<p>2º Con data do 24-10-2000, a interesada manifestou en comparecencia, nesta área provincial do IGVS que, como consecuencia do seu estado de saúde, renunciaba á devandita vivenda e a tódolos dereitos derivados dela.</p>
<p>Fundamentos de dereito.</p>
<p>I. É competente para resolve-lo presente procedemento o delegado provincial da Consellería de Política Territorial, Obras Públicas e Vivenda, en virtude do disposto no Decreto 70/1997, do 14 de marzo, de estructura orgnánica do IGVS (modificado por Decreto 258/1999, do 17 de setembro.</p>
<p>II. Os feitos expostos constitúen causa suficiente para declara-la finalización do contrato de arrendamento, por renuncia da arrendataria.</p>
<p>III. Na tramitación deste expediente observáronse as normas vixentes contidas no Decreto 2114/1968, do 24 de xullo, polo que se aproba o Regulamento de vivendas de protección oficial e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vistos os preceptos legais citados de demais de xeral e pertinente de aplicación, esta delegación provincial</p>
<p>RESOLVE:</p>
<p>Acepta-la renuncia presentada por Juana Gómez Freijeiro e, en consecuencia declara-la finalización do contrato de arrendamento, con recuperación da vivenda, sen prexuízo de practica-la liquidación que corresponda.</p>
<p>Contra esta resolución, que non é definitiva en vía administrativa, poderá interpoñer recurso de alzada ante o conselleiro de Política Territorial, Obras Públicas e Vivenda, no prazo dun mes, de conformidade co previsto no artigo 114 da Lei 30/1992, do 26 de novembro e modificacións introducidas pola Lei 4/1999, do 13 de xaneiro, de réxime xurídico das administracións públicas e do procedemento administrativo común. Pontevedra 5 de marzo de 2001. O delegado provincial. Asdo.: José Manuel Iglesias Carrera».</p>
<p>Expido, asino e sello esta cédula en Pontevedra o 19 de marzo de 2001.</p>
<p>Andrés Iglesias López</p>
<p>Xefe de Área Provincial de Pontevedra</p>
<p>ANEXO</p>
<p>Expediente administrativo: PO-82/080.</p>
<p>Nome: Juana Gómez Freijeiro.</p>
<p>Enderezo: Alemaña 43, bloque G-2, baixo D.</p>

