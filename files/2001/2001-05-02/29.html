---
date: '2001-05-02'
id: '7236'
page: 5
number: 84
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 26 de marzo de 2001 pola que se aproba o cambio de dominio das bateas
  B.G. I e López I.
range: Orde
url: 'https://www.xunta.gal/dog/Publicados/2001/20010502/Anuncio7236_gl.html'
---
<p>Vistos os expedientes instruídos para efectos de transmisión das bateas B.G. I e López I, e das condicións administrativas que as amparan, resulta:</p>
<p>A) Antecedentes de feito.</p>
<p>Primeiro.-Mediante escrito de data 28-11-2000, Inés Riobó González (DNI 35939297A) solicitou autorización para transmisión das concesións das bateas B.G. I e López I.</p>
<p>Segundo.-Os informes do Servicio de Protección de Recursos sobre as características das bateas e do Servicio Técnico Xurídico sobre a tramitación dos expedientes son favorables.</p>
<p>B) Fundamentos xurídicos.</p>
<p>Primeiro.-Este órgano é competente para resolve-los expedientes de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decre</p>
<p>to 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión intervivos, a favor de Bateas Mar de Rande, S.L. (NIF B36369767), das concesións administrativas das bateas que se indican a seguir:</p>
<p>Identificación:</p>
<p>Tipo: batea.</p>
<p>Nome: B.G. I.</p>
<p>Situación:</p>
<p>Lugar: Cangas G, cuadrícula nº 29.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde outorgamento: 26-2-1955.</p>
<p>Remate vixencia: 12-3-2005.</p>
<p>Actual titular: Inés Riobó González (DNI 35939297A).</p>
<p>Novo titular: Bateas Mar de Rande, S.L. (NIF B36369767).</p>
<p>Identificación:</p>
<p>Tipo: batea.</p>
<p>Nome: López I.</p>
<p>Situación:</p>
<p>Lugar: Cangas H, cuadrícula nº 23.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde outorgamento: 9-12-1964.</p>
<p>Remate vixencia: 29-12-2005.</p>
<p>Actual titular: Inés Riobó González (DNI 35939297A).</p>
<p>Novo titular: Bateas Mar de Rande, S.L. (NIF B36369767).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo da comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compra-venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 26 de marzo de 2001.</p>
<p>P.D. (Orde 14-6-1999, DOG nº 120,</p>
<p>do 24 de xuño)</p>
<p>Rosa Mª Quintana Carballo</p>
<p>Delegada territorial de Pontevedra</p>

