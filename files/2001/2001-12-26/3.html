---
date: '2001-12-26'
id: 14F3A
page: 16
number: 248
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de outubro de 2001, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, do
  texto do convenio colectivo da empresa Burgas Distribución, S.A. de Ourense.
range: Resolución
url: 'https://www.xunta.gal/dog/Publicados/2001/20011226/Anuncio14F3A_gl.html'
---
<p>Visto o texto do convenio colectivo da empresa Burgas Distribución, S.A. de Ourense (código de convenio 3200052), con entrada nesta delegación provincial o día 12 de setembro de 2001, subscrito con data do 24 de agosto de 2001, dunha parte pola empresa, en representación da parte económica, e doutra polo delegado de persoal, en representación dos traballadores desta.</p>
<p>Esta delegación provincial de conformidade co disposto no artigo 90.2º e 3º do Estatuto dos traballadores, texto refundido aprobado polo Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, e demais normas aplicables de dereito común;</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, existente nesta delegación provincial, e notificación ás repre</p>
<p>sentacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 18 de outubro de 2001.</p>
<p>José Lage Lage</p>
<p>Delegado provincial de Ourense</p>
<p>Convenio colectivo para a empresa</p>
<p>Burgas Distribución, S.A. (2001-2003)</p>
<p>Artigo 1º.-Ámbito territorial.</p>
<p>Este convenio é de aplicación para a empresa Burgas Distribución, S.A. e os seus traballadores.</p>
<p>Artigo 2º.-Ámbito persoal.</p>
<p>Queda comprendido neste convenio todo o persoal relacionado coa actividade de distribución de gas butano e propano, salvo o que exerza funcións de alta dirección ou alto consello, e excluíndose expresamente as persoas sen contrato laboral que exercen funcións de distribución con carácter de autónomos.</p>
<p>Artigo 3º.-Vixencia, duración, prórroga e denuncia.</p>
<p>Este convenio entra en vigor o día 1 de xullo de 2001, sexa cal fose a data da súa publicación no BOP e no DOG, e a súa duración é de tres anos, é dicir, ata o 31 de decembro de 2003.</p>
<p>Este convenio prorrogarase de ano en ano, se non é denunciado con tres meses de antelación ó termo da súa vixencia.</p>
<p>A denuncia deste convenio realizarase de acordo co que está establecido no capítulo 3º da Lei 11/1994, do Estatuto dos traballadores, desenvolvido mediante Real decreto lexislativo 1/1995, do 24 de marzo, e demais disposicións de xeral aplicación.</p>
<p>A táboa salarial anexa establécese con vixencia do 1 de xullo de 2001 e con efectos retroactivos desde o 1 de xaneiro do ano 2001, cun incremento do 4,5% ata o 31 de decembro de 2001.</p>
<p>O incremento salarial para o segundo ano de vixencia (2002) será o IPC previsto polo Goberno para o dito ano; unha vez coñecido o IPC real do ano 2002, se superase o previsto, procederase a actualiza-la táboa salarial, desde o mes en que o IPC real supere o IPC previsto, procedéndose ó pagamento de atrasos, desde o dito mes ata o 31-12-2002.</p>
<p>O incremento salarial para o terceiro ano de vixencia (2003) será o IPC previsto polo Goberno para o dito ano; unha vez coñecido o IPC real do año 2003, se superase o previsto, procederase a actualiza-la táboa salarial, desde o mes en que o IPC real supere o IPC previsto, procedéndose ó pagamento de atrasos, desde o dito mes ata o 31-12-2003.</p>
<p>Artigo 4º.-Garantía (ad personam).</p>
<p>As cantidades superiores pactadas a título persoal ou calquera outra mellora que teña establecida a empresa, como premio de cobranza por botella ou revisión, serán respectadas na súa totalidade.</p>
<p>Artigo 5º.-Compensación e absorción.</p>
<p>As melloras deste convenio poderán ser compensadas ou absorbidas con calquera outra mellora voluntaria ou por disposición legal en cómputo anual, salvo que expresamente se pacte o contrario. Todo iso conforme o disposto na orde ministerial do 22 de novembro de 1973, no seu artigo 10, punto 2º, que desenvolve o Decreto 2300/1973, sobre ordenación do salario.</p>
<p>Artigo 6º.-Xornada de traballo.</p>
<p>Establécese unha xornada de traballo para todo o persoal de 40 horas semanais. Entre a empresa e a representación dos traballadores poderase pactar unha distribución irregular da xornada, sen exceder das horas fixadas neste convenio, sempre e cando se dean circunstancias de climatoloxía, temporada e/ou producción.</p>
<p>Artigo 7º.-Vacacións.</p>
<p>Establécese un período mínimo de vacacións de 30 días naturais. Inclúese no salario correspondente a vacacións o complemento de transporte estipulado neste convenio.</p>
<p>Artigo 8º.-Retribucións.</p>
<p>Establécese un sistema retributivo para todo o persoal composto de salario base e complementos salariais (complemento de transporte), segundo se recolle no anexo I.</p>
<p>Artigo 9º.-Antigüidade.</p>
<p>O complemento persoal de antigüidade está composto por cuadrienios na contía do 4% (catro por cento) do salario base.</p>
<p>Artigo 10º.-Complemento de transporte.</p>
<p>Establécese un complemento de transporte que se percibirá mensualmente e na contía sinalada na táboa salarial anexa. A este complemento aplicaráselle a seguinte táboa de penalizacións en caso de faltas de asistencia ou puntualidade.</p>
<p>1. Por cada dúas (2) faltas de puntualidade inxustificada perderase a parte correspondente ó complemento de tres (3) días.</p>
<p>2. Por cada catro (4) faltas de puntualidade inxustificadas perderase o complemento correspondente a sete (7) días.</p>
<p>3. Por cada cinco (5) faltas de puntualidade inxustificadas perderase o total do complemento mensual.</p>
<p>Cada dúas (2) faltas de puntualidade considerarase unha de asistencia, tendo en conta que, para efectos de penalización deste complemento, se considerará como falta de asistencia a de puntualidade superior a media hora.</p>
<p>Artigo 11º.-Gratificacións extraordinarias.</p>
<p>Consisten no aboamento de tres mensualidades compostas por salario base, complemento de transporte máis antigüidade, que se percibirán unha en xullo, unha en decembro e outra no período comprendido entre xaneiro a marzo de cada ano, polos anos vencidos e como participación en beneficios.</p>
<p>Artigo 12º.-Horas extraordinarias.</p>
<p>As horas extras pagaranse incrementadas nun setenta e cinco por cento (75%) sobre o salario que corresponde a cada hora ordinaria, salvo as realizadas en días festivos e domingos, cun incremento do 100% sobre a hora ordinaria.</p>
<p>Artigo 13º.-Roupa de traballo.</p>
<p>A empresa dotará os traballadores de roupa de traballo adecuada ó tipo de labor e á época do ano.</p>
<p>Artigo 14º.-Excedencias.</p>
<p>O traballador con alomenos un ano de antigüidade na empresa terá dereito a que se lle recoñeza a posibilidade de se situar en excedencia voluntaria por un prazo maior de dous anos e non maior de cinco. Este dereito só poderá ser exercido outra vez polo mesmo traballador se transcorreron catro anos desde o final da anterior excedencia.</p>
<p>O traballador declarado en situación de excedencia conserva só un dereito preferente ó reingreso nas vacantes de igual ou similar categoría á del, que houbese ou se producisen na empresa.</p>
<p>Artigo 15º.-Invalidez provisional.</p>
<p>O traballador declarado en situación de invalidez provisional terá dereito á reincorporación ó traballo en canto cese a dita situación. O prazo de reincorporación ó traballo será de dous meses a partir do cesamento en situación de invalidez provisional.</p>
<p>Artigo 16º.- Incapacidade transitoria.</p>
<p>En caso de accidente laboral e hospitalización, a empresa está obrigada a satisface-lo complemento necesario para que, computando o que con cargo á Seguridade Social percibe o traballador, por prestación económica de IT, alcance o 100% do salario establecido neste convenio, ata que se produza a súa reincorporación ó traballo.</p>
<p>Artigo 17º.-Seguro colectivo.</p>
<p>A empresa procederá, no prazo dun mes seguinte ó da publicación do convenio, a formalizar póliza de seguro que garanta as seguintes coberturas:</p>
<p>Falecemento por accidente laboral: 3.000.000.</p>
<p>Grande invalidez derivada de accidente laboral: 4.000.000.</p>
<p>Cláusulas adicionais.</p>
<p>Primeira.-Establécese como rendemento normal de reparto o seguinte: botellas de 12,5 kg: 75 botellas/día; botellas de 35 kg: 40 botellas/día, para un equipo de dous.</p>
<p>Para efectos de revisións establécese como rendemento normal o de 20 revisións por día.</p>
<p>Os ditos rendementos deberán ser considerados en condicións normais en canto a climatoloxía, estado de vehículos e temporada, ou calquera outro motivo non imputable ó traballador.</p>
<p>Segunda.-Para efectos económicos este convenio entra en vigor o 1 de xaneiro de 2001, co que estes se retrotraerán á dita data.</p>
<p>Terceira.-Este convenio é asinado polo representante legal dos traballadores e a dirección da empresa, de conformidade coa lexitimación prevista na Lei 8/1980, do 10 de marzo, do Estatuto dos traballadores.</p>
<p>Cuarta.-Este convenio mantén a súa vixencia na súa totalidade ata que se negocie outro que o substitúa.</p>
<p>ANEXO I</p>
<p>Táboa salarial ano 2001 (4,5% incremento)</p>
<table><tbody><tr><td></td></tr>
<tr><td>Categoría</td><td>Salario base</td><td>Compl. transporte</td></tr>
<tr><td></td></tr>
<tr><td>Pesetas</td><td>Euros</td><td>Pesetas</td><td>Euros</td></tr>
<tr><td></td></tr>
</tbody></table>
<table><tbody><tr><td>Encargado xeral</td><td>104.167</td><td>626,06</td><td>9.195</td><td>55,26</td></tr>
<tr><td></td></tr>
<tr><td>Xefe de contabilidade</td><td>99.343</td><td>597,06</td><td>9.195</td><td>55,26</td></tr>
<tr><td></td></tr>
<tr><td>Encargado de almacén</td><td>97.518</td><td>586,09</td><td>9.195</td><td>55,26</td></tr>
<tr><td></td></tr>
<tr><td>Xefe de negociado</td><td>97.518</td><td>586,09</td><td>9.195</td><td>55,26</td></tr>
<tr><td></td></tr>
<tr><td>Oficial de 1ª</td><td>97.518</td><td>586,09</td><td>9.195</td><td>55,26</td></tr>
<tr><td></td></tr>
<tr><td>Oficial de 2ª</td><td>95.372</td><td>573,20</td><td>9.195</td><td>55,26</td></tr>
<tr><td></td></tr>
<tr><td>Oficial mecánico</td><td>99.490</td><td>597,95</td><td>9.195</td><td>55,26</td></tr>
<tr><td></td></tr>
<tr><td>Cobrador</td><td>87.140</td><td>523,72</td><td>9.195</td><td>55,26</td></tr>
<tr><td></td></tr>
<tr><td>Conductor de remolque</td><td>99.907</td><td>600,45</td><td>9.195</td><td>55,26</td></tr>
<tr><td></td></tr>
<tr><td>Conductor camión pesado</td><td>99.907</td><td>600,45</td><td>9.195</td><td>55,26</td></tr>
<tr><td></td></tr>
<tr><td>Conductor camión reparto</td><td>99.490</td><td>597,95</td><td>9.195</td><td>55,26</td></tr>
<tr><td></td></tr>
<tr><td>Mecánico instalador</td><td>96.917</td><td>582,48</td><td>9.195</td><td>55,26</td></tr>
<tr><td></td></tr>
<tr><td>Mecánico visitador</td><td>97.518</td><td>586,09</td><td>9.195</td><td>55,26</td></tr>
<tr><td></td></tr>
<tr><td>Conductor de carreta</td><td>97.518</td><td>586,09</td><td>9.195</td><td>55,26</td></tr>
<tr><td></td></tr>
<tr><td>Mozo de reparto</td><td>89.203</td><td>536,12</td><td>9.195</td><td>55,26</td></tr>
<tr><td></td></tr>
<tr><td>Mozo de almacén</td><td>89.203</td><td>536,12</td><td>9.195</td><td>55,26</td></tr>
<tr><td></td></tr>
<tr><td>Garda</td><td>86.295</td><td>518,64</td><td>9.195</td><td>55,26</td></tr>
<tr><td></td></tr>
<tr><td>Aprendiz</td><td>80.479</td><td>483,69</td><td>9.195</td><td>55,26</td></tr>
<tr><td></td></tr>
<tr><td>Xefe administrativo</td><td>97.518</td><td>586,09</td><td>9.195</td><td>55,26</td></tr>
<tr><td></td></tr>
<tr><td>Oficial administrativo</td><td>93.327</td><td>560,91</td><td>9.195</td><td>55,26</td></tr>
<tr><td></td></tr>
<tr><td>Auxiliar administrativo</td><td>89.203</td><td>536,12</td><td>9.195</td><td>55,26</td></tr>
<tr><td></td></tr>
<tr><td>Telefonista de pedidos</td><td>89.203</td><td>536,12</td><td>9.195</td><td>55,26</td></tr>
<tr><td></td></tr></tbody></table>

