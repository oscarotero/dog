---
date: '2001-09-13'
id: E902
page: 12
number: 178
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de agosto de 2001 pola que se autoriza de forma experimental a
  impartición de ensinanzas de bacharelato a distancia nas modalidades de
  ciencias da natureza e da saúde e humanidades e ciencias sociais no instituto
  de educación secundaria San Clemente de Santiago de Compostela.
range: Orde
url: 'https://www.xunta.gal/dog/Publicados/2001/20010913/AnuncioE902_gl.html'
---
<p>A Lei orgánica 1/1990, do 3 de outubro, de ordenación xeral do sistema educativo, no seu artigo 53, prevé que as administracións educativas promovan medidas tendentes a ofertar a tódolos cidadáns a oportunidade de acceder ós niveis ou graos das ensinanzas non obrigatorias cursando ensinanzas de bacharelato nos centros ordinarios, dispoñendo dunha oferta e dunha organización adecuada ás súas características.</p>
<p>A Lei 9/1992, do 24 de xullo, de educación e promoción de adultos, no artigo 16 prevé que a educación e promoción de adultos adoptará as modalidades presencial, semipresencial e a distancia. Na modalidade de ensino a distancia utilizará un ou varios medios de comunicación e irá dirixida preferentemente á poboación adulta con dificultade de desprazamento ou asistencia.</p>
<p>O Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos mínimos dos centros, establece que a Consellería de Educación e Ordenación Universitaria, de acordo coas esixencias de organización e metodoloxía da modalidade a distancia, poderá adapta-lo currículo do bacharelato para adecualo ás características, condicións e necesidades da poboación adulta, e impartirase naqueles centros que autorice.</p>
<p>En consecuencia co anteriormente exposto e en virtude das atribucións conferidas pola disposición adicional segunda do Decreto 275/1994, do 29 de xullo, polo que se establece o currículo do bacharelato na Comunidade Autónoma, e polos artigos 5.1º c, 6, 7 e disposición derradeira primeira do Decreto 88/1999, do 11 de marzo, polo que se regula a ordenación xeral das ensinanzas de educación de persoas adultas e os requisitos mínimos dos centros, a Consellería de Educación e Ordenación Universitaria</p>
<p>DISPÓN:</p>
<p>Artigo 1º</p>
<p>Autorizar, con carácter experimental, a imparti-la ensinanza de bacharelato a distancia, definida nesta orde, no centro seguinte:</p>
<p>Nome: instituto de educación secundaria San Clemente.</p>
<p>Código do centro: 15021482.</p>
<p>Concello: Santiago de Compostela.</p>
<p>Provincia: A Coruña.</p>
<p>Artigo 2º</p>
<p>As ensinanzas obxecto de experimentación terán unha duración de dous cursos e impartiranse nas modalidades de bacharelato de ciencias da natureza e da saúde e humanidades e ciencias sociais.</p>
<p>Artigo 3º</p>
<p>Poderán acceder ás ensinanzas de bacharelato a distancia nas modalidades de ciencias da natureza e da saúde e humanidades e ciencias sociais as persoas que reúnan os requisitos establecidos con carácter xeral na Orde do 14 de abril de 1999 pola que se ordenan e organizan as ensinanzas de bacharelato para adultos na Comunidade Autónoma de Galicia (DOG do 29 de abril).</p>
<p>Artigo 4º</p>
<p>A ordenación curricular do bacharelato a distancia nas modalidades de ciencias da natureza e da saúde e humanidades e ciencias sociais é a que se recolle no anexo da presente orde.</p>
<p>Artigo 5º</p>
<p>A matrícula dos alumnos que desexen seguir estas ensinanzas realizarase durante o mes de setembro, sen prexuízo de que, en virtude das especiais circunstancias do alumnado deste réxime educativo, a dirección do centro poida autorizar solicitudes fóra do prazo establecido sempre que existan prazas dispoñibles nos grupos autorizados.</p>
<p>Artigo 6º</p>
<p>Os alumnos que opten polo bacharelato a distancia deberán formalizar unha única matrícula e poderán</p>
<p>matricularse do número de materias que desexen de primeiro ou segundo cursos, segundo os seus intereses e sempre que non sexan de contidos progresivos.</p>
<p>Artigo 7º</p>
<p>O alumnado conformará o seu propio itinerario académico e poderá matricularse de calquera das materias establecidas no anexo para as modalidades autorizadas. En todo caso, respectarase unha das modalidades elixidas.</p>
<p>Artigo 8º</p>
<p>Os alumnos matriculados en bacharelato a distancia serán considerados alumnos oficiais, polo que terán acceso ós servicios e instalacións do centro en que estean matriculados.</p>
<p>Artigo 9º</p>
<p>O alumno que proceda do réxime de bacharelato presencial poderá incorporarse a estas ensinanzas de bacharelato a distancia sen necesidade de matricularse novamente das materias superadas. Considérase como materias aprobadas aquelas que o están soamente no último ano que realizou os estudios, no caso de repetición.</p>
<p>Artigo 10º</p>
<p>Os alumnos que sigan ensinanzas de bacharelato a distancia, para o acceso á universidade, terán as mesmas condicións cos do ensino presencial.</p>
<p>Artigo 11º</p>
<p>O profesorado encargado das ensinanzas de bacharelato a distancia estará constituído por profesores de educación secundaria, segundo o establecido no Decreto 88/1999 (DOG do 13 de abril), polo que se establece a ordenación xeral das ensinanzas de educación de persoas adultas e os requisitos mínimos dos centros.</p>
<p>Artigo 12º</p>
<p>O Plan Anual de Formación do Profesorado ofertará ó profesorado que imparta estas ensinanzas por primeira vez en réxime de distancia unha formación específica na que se tratarán distintos aspectos relacionados coa educación de persoas adultas e coa modalidade de educación a distancia.</p>
<p>Artigo 13º</p>
<p>Cada profesor que imparta bacharelato a distancia, na materia da súa especialidade ou afíns, prestará o apoio titorial e pedagóxico ó alumnado asignado, independentemente da localidade onde resida.</p>
<p>Artigo 14º</p>
<p>Ó inicio do curso establecerase o horario xeral do centro e individual do profesorado, que terá que aproba-la Inspección Educativa.</p>
<p>Artigo 15º</p>
<p>O horario de atención titorial individual e colectiva de cada profesor entregaráselle ó alumno ó realiza-la matrícula, co fin de facilitarlle a configuración do itinerario formativo.</p>
<p>Artigo 16º</p>
<p>A titoría individual poderá ser telefónica, telemática, por correspondencia e presencial. Para o apoio da titoría individual programaranse as actividades, que será necesario remitir ó titor de forma quincenal.</p>
<p>Artigo 17º</p>
<p>Para cada unha das materias haberá unha titoría colectiva ó inicio do curso e antes de cada avaliación parcial.</p>
<p>Artigo 18º</p>
<p>A participación na atención titorial individual de forma telemática, telefónica ou por correspondencia é obrigatoria.</p>
<p>Artigo 19º</p>
<p>Cada profesor responsable da súa materia, de acordo cos criterios pedagóxicos establecidos, planificará na programación anual os prazos de entrega de actividades formativas e atención titorial individualizada de forma quincenal.</p>
<p>Artigo 20º</p>
<p>Ó inicio do curso, na titoría colectiva e de acordo coa programación anual, faranse públicos a programación de actividades, os prazos de entrega, horarios de titorías tanto individuais como colectivas, o calendario de avaliacións e canta información poida ser de interese xeral para o alumno.</p>
<p>Artigo 21º</p>
<p>Os alumnos non estarán sometidos á limitación temporal establecida no artigo 10.4º do Real decreto 178/1992, de ensinanzas mínimas de bacharelato.</p>
<p>Artigo 22º</p>
<p>As persoas adultas poderán incorporarse desde o réxime de distancia establecido nesta orde para o bacharelato a calquera outro réxime destas ensinanzas. Así mesmo, poderán incorporarse procedentes de calquera outro réxime ó réxime de distancia establecido na presente orde, respectando, en todo caso, as condicións seguintes:</p>
<p>a) Ós alumnos que se incorporen ó bacharelato a distancia procedentes do sistema ordinario, o primeiro ano que se matriculen nestas ensinanzas para as persoas adultas, seranlles de aplicación o artigo 6 e o artigo 7 da Orde do 1 de marzo de 1995 (DOG do 9 de maio).</p>
<p>b) No caso de que non se imparta no centro algunha materia propia de modalidade ou optativa que o</p>
<p>alumno tivera avaliada negativamente no réxime de escolarización do que procede, deberá substituíla por outra equivalente das que aparecen no anexo desta orde.</p>
<p>c) Os alumnos que desde as ensinanzas de bacharelato a distancia se incorporen ó sistema ordinario farano nas condicións de promoción deste último, establecidas na Orde do 1 de marzo de 1995 (DOG do 9 de maio). En todo caso, no primeiro ano non será necesario volver a cursa-las materias aprobadas.</p>
<p>Artigo 23º</p>
<p>No expediente académico e no libro de cualificacións do alumno estenderase dilixencia, asinada polo secretario e visada polo director, facendo constar que o alumno efectuou o cambio de modalidade de ensino de acordo co previsto na presente orde.</p>
<p>Artigo 24º</p>
<p>A avaliación dos alumnos e a prelación entre materias será de acordo co disposto nas normas que as regulan con carácter xeral e nas específicas para os estudios de bacharelato, salvo nos aspectos relativos ás particularidades do réxime de distancia: a imposibilidade de levar a cabo a avaliación continua nas mesmas condicións que no réxime ordinario, a ausencia de límite temporal de permanencia e os efectos derivados da facultade do alumno de matricularse das materias que desexe.</p>
<p>Artigo 25º</p>
<p>O referente para avalia-las aprendizaxes do alumnado serán os obxectivos educativos de cada unha das materias, así como os criterios de avaliación que, para cada materia, estableza o proxecto curricular de centro. Este proxecto deberá axustarse ó establecido no Decreto 275/1994, do 29 de xullo.</p>
<p>Artigo 26º</p>
<p>Para cada materia haberá ó longo do curso tres probas trimestrais que serán presenciais e escritas, así como dúas probas finais, unha en xuño e outra en setembro, que abranguerán toda a materia estudiada.</p>
<p>Artigo 27º</p>
<p>De acordo co establecido no artigo 10.5º do Real decreto 1178/1992, no que respecta á promoción terase en conta o seguinte: os alumnos que opten polo bacharelato a distancia poderán matricularse do número de materias que desexen do primeiro e segundo cursos. Non obstante, e sen prexuízo do anterior, cando se trate de materias da mesma denominación ou materias vinculadas, será requisito indispensable ter obtido avaliación positiva na materia do nivel anterior para poder supera-la seguinte.</p>
<p>Artigo 28º</p>
<p>As materias en que o alumnado obteña cualificación positiva consideraranse definitivamente superadas. A este respecto, os alumnos e alumnas que se incorporen ós estudios de bacharelato a distancia procedentes doutras comunidades autónomas, para obteren o título de bacharel, deberán completa-lo número de materias comúns, propias de modalidade e optativas que correspondan á modalidade e opción elixidas.</p>
<p>Artigo 29º</p>
<p>Para as posibles reclamacións sobre as cualificacións das convocatorias de xuño e setembro será de aplicación o disposto no Regulamentado para as ensinanzas do bacharelato de réxime ordinario.</p>
<p>Artigo 30º</p>
<p>Os documentos básicos de avaliación son os establecidos pola Orde do 1 de marzo de 1995 (DOG do 9 de maio), pola que se regula a avaliación e a cualificación dos alumnos e das alumnas que cursan o bacharelato.</p>
<p>Artigo 31º</p>
<p>No que atinxe ó libro de cualificacións do bacharelato será de aplicación o disposto no artigo 14 da Orde do 1 de marzo de 1995 (DOG do 9 de maio), a excepción do punto 2, que queda redactado da forma seguinte: no libro de cualificacións recolleranse, se é o caso, a información referida ós cambios de centro, modalidade e materias superadas así como a renuncia á matrícula e/ou solicitude, por parte do alumno, de expedición do título correspondente, unha vez superadas tódalas materias.</p>
<p>Artigo 32º</p>
<p>A formalización dos documentos básicos de avaliación axustarase ás instruccións que a Dirección Xeral de Ordenación Educativa e Formación Profesional dea para o efecto.</p>
<p>Artigo 33º</p>
<p>De acordo co establecido no artigo 27 do Decreto 275/1994, do 29 de xullo, os alumnos e alumnas que acadaran avaliación positiva en tódalas materias dunha modalidade de bacharelato poderán recibi-lo título de bacharel.</p>
<p>Artigo 34º</p>
<p>O título de bacharel será único, e no seu texto deberá consta-la modalidade de bacharelato cursada e a cualificación media obtida.</p>
<p>Artigo 35º</p>
<p>En consecuencia co establecido no artigo anterior, para obte-lo título de bacharel, os alumnos que rea</p>
<p>lizaron a matrícula por materias deberán ter superado as materias comúns, seis materias propias dunha modalidade e tres materias optativas.</p>
<p>Artigo 36º</p>
<p>O centro educativo en que os alumnos ou alumnas finalicen os seus estudios de bacharelato a distancia para persoas adultas proporaos para a obtención do título de bacharel, de acordo co que se establece na norma que regula a obtención e expedición dos títulos non universitarios.</p>
<p>Artigo 37º</p>
<p>A coordinación, seguimento, control e avaliación da experimentación á que se refire esta orde corresponderá a Dirección Xeral de Ordenación Educativa e Formación Profesional quen, a través da Subdirección Xeral de Formación Profesional e Educación de Adultos e a Inspección Central, constituirá os equipos de apoio, organizará cantas xornadas de estudio, preparación e seguimento coide oportunas.</p>
<p>Artigo 38º</p>
<p>Ó remate da experiencia, a Consellería de Educación e Ordenación Universitaria, despois de recibidos os informes da Inspección Central e da Dirección Xeral de Ordenación Educativa e Formación Profesional, proporá a continuidade da oferta educativa coas modificacións que no seu momento se establezan.</p>
<p>Disposicións derradeiras</p>
<p>Primeira.-Autorízase a Dirección Xeral de Ordenación Educativa e Formación Profesional a dictar cantas disposicións sexan necesarias para o desenvolvemento da presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Disposición derrogatoria</p>
<p>Única.-Quedan derrogadas todas aquelas ordes e disposicións que se opoñan ó cumprimento desta orde.</p>
<p>Santiago de Compostela, 23 de agosto de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>Directora xeral de Ordenación Educativa</p>
<p>e Formación Profesional.</p>
<p>Director xeral de Centros e Inspección Educativa.</p>
<p>Director xeral de Persoal.</p>

