---
date: '2001-09-13'
id: E8F6
page: 12
number: 178
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 3 de agosto de 2001 pola que se autoriza o centro privado Sanitex de
  Vigo (Pontevedra), para imparti-lo ciclo formativo de grao superior de hixiene
  bucodental en quenda de tarde noite.
range: Orde
url: 'https://www.xunta.gal/dog/Publicados/2001/20010913/AnuncioE8F6_gl.html'
---
<p>Examinado o expediente presentado polo centro privado Sanitex de Vigo, polo que se solicita auto</p>
<p>rización para imparti-lo ciclo formativo de grao superior de hixiene bucodental en quenda de tarde noite.</p>
<p>Resultando que por Orde do 28 de xullo de 1998 (DOG do 10 de setembro) se autorizou a dito centro para imparti-lo ciclo formativo de grao superior de Hixiene bucodental, en quenda de mañá.</p>
<p>Vistos o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 31 de xaneiro de 2000) pola que se regulan determinados aspectos relativos á autorización de centros privados exclusivos de formación profesional específica; Decreto 296/1999 (DOG do 18 de novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22 de maio) e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro-Autoriza-lo centro privado Sanitex de Vigo (Pontevedra) para imparti-lo ciclo formativo de grao superior de hixiene bucodental en quenda de tarde noite, segundo se especifica no anexo da presente orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso</p>
<p>contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 3 de agosto de 2001.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Ramón y Cajal nº 16 (esq. Gran Vía nº 70).</p>
<p>Código do centro: 36020210.</p>
<p>Denominación: centro privado Sanitex.</p>
<p>Titular: Héctor Juan Lobaina Maresma.</p>
<p>Composición resultante:</p>
<p>Familia profesional: sanidade.</p>
<p>Quenda de mañá:-1 ciclo formativo de grao superior de hixiene bucodental (1 unidade para 20 alumnos).-1 ciclo formativo de grao superior de documentación sanitaria (1 unidade para 20 alumnos).-1 ciclo formativo de grao superior de próteses dentais (2 unidades, 20 alumnos/unidade).</p>
<p>Quenda de tarde noite:-1 ciclo formativo de grao superior de hixiene bucodental (1 unidade para 20 alumnos).</p>

