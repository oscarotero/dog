---
date: '2001-09-13'
id: EA06
page: 12
number: 178
agency: CONCELLO DE RAMIRÁS
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2001/20010913/AnuncioEA06_gl.html'
---
<p>Resolución do Concello de Ramirás pola que se anuncia a contratación da obra de acondicionamento de edificio para residencia da 3ª idade Mosteiro, Ramirás, 3ª fase, por procedemento aberto e concurso.</p>
<p>De conformidade co disposto no artigo 79 da LCAP, anúnciase concurso, polo procedemento aberto, para adxudica-la obra seguinte:</p>
<p>1. Obxecto do contrato: obra de acondicionamento de edificio para residencia da 3ª idade en Mosteiro, Ramirás, 3ª fase, segundo proxecto dos arquitectos Alberto de Paula Prieto e Aurelio Outeiriño Fernández, aprobado pola Comisión de Goberno do 9 de agosto de 2001.</p>
<p>2. Duración do contrato: oito meses.</p>
<p>3. Tipo de licitación: 15.916.000 pesetas.</p>
<p>4. Pagamento: o pagamento do prezo de adxudicación farase efectivo con cargo á partida do orzamento vixente.</p>
<p>5. Publicidade dos pregos: estarán de manifesto tódolos días hábiles nas oficinas municipais.</p>
<p>6. Garantía provisional: será do 2% do tipo de licitación, equivalente a 318.320 pesetas.</p>
<p>7. Exposición do prego de cláusulas administrativas particulares: durante os oito primeiros días hábiles seguintes á publicación deste anuncio, suspendéndose a licitación en caso de impugnación.</p>
<p>8. Garantía definitiva: o 4% do orzamento de adxudicación.</p>
<p>9. Presentación de proposicións: ata as trece horas do décimo terceiro día hábil natural seguinte contado desde a última das datas de publicación do anuncio no BOP de Ourense ou ben no Diario Oficial de Galicia.</p>
<p>10. Apertura de proposicións: ás dezasete horas do segundo día hábil (agás sábado) seguinte a aquel no que remate o prazo para a presentación de proposicións, en acto público, no salón de sesións da casa do concello.</p>
<p>11. Modelo de proposición: o recollido na cláusula 17 do prego.</p>
<p>Ramirás, 9 de agosto de 2001.</p>
<p>Pilar López García</p>
<p>Alcaldesa</p>

