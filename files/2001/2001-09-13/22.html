---
date: '2001-09-13'
id: E94A
page: 12
number: 178
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 7 de setembro de 2001 pola que se anuncia a licitación, trámite
  de urxencia, do concurso polo procedemento aberto das obras de clave
  N/AC/96.3.2, N/PO/90.8.4.2.
range: Resolución
url: 'https://www.xunta.gal/dog/Publicados/2001/20010913/AnuncioE94A_gl.html'
---
<p>a) Obra.</p>
<p>1. Acondicionamento da estrada AC-101. Treito: Ortigueira-As Pontes, fase II.</p>
<p>Clave: N/AC/96.3.2.</p>
<p>Orzamento: oitocentos vintenove millóns cento oito mil seiscentas seis pesetas (829.108.606), equivalentes a (4.983.043,08 euros).</p>
<p>Prazo de execución: 24 meses.</p>
<p>Clasificación: grupo A, subgrupo 2, categoría d; grupo G, subgrupo 4, categoría f.</p>
<p>Garantía provisional: non se esixe.</p>
<p>2. Acondicionamento da estrada PO-200. Treito: Aciveiro-Cachafeiro</p>
<p>Clave: N/PO/90.8.4.2.</p>
<p>Orzamento: cincocentos catorce millóns cincocentas noventa mil novecentas noventa e cinco pesetas (514.590.995), equivalentes a (3.092.754,17 euros).</p>
<p>Prazo de execución: 24 meses.</p>
<p>Clasificación: grupo A, subgrupo 2, categoría e; grupo G, subgrupo 4, categoría e.</p>
<p>Garantía provisional: non se esixe.</p>
<p>(Declaradas urxentes consonte o establecido no artigo 71 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>O pregos de cláusulas administrativas particulares, así como os proxectos, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela. Teléfono de información 981 54 49 86.</p>
<p>Así mesmo, tamén se poderá obte-lo prego de cláusulas administrativas particulares relativo a esta contratación no seguinte enderezo da Internet: <a href="http://www.xunta.es/contratación/.">http://www.xunta.es/contratación/.</a></p>
<p>E en Copy Nino, rúa Xeneral Pardiñas nº 2, teléfono 981 58 89 38.</p>
<p>c) Garantías que se lles esixen ós licitadores.</p>
<p>Esixirase a garantía provisional indicada no epígrafe a) anterior, agás nos casos establecidos no artigo 35 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas, e unha garantía definitiva equivalente ó 4% do orzamento de contrata.</p>
<p>A devandita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán de presentarse en sobre pechado no rexistro xeral da Consellería de Política Territorial, Obras Públicas e Vivenda ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimo quinto día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola mesa de contratación ás once horas do décimo día natural, que non coincida en sábado, domingo ou festivo, contado a partir do último día de presentación de proposicións, na sala de xuntas da Consellería de Política Territorial, Obras Públicas e Vivenda.</p>
<p>g) Outras informacións: a mesa de contratación comprobará en acto previo a documentación xeral (sobre 1), segundo se especifica no punto 2.2.6 Constitución e funcionamento da mesa, do prego de claúsulas administrativas particulares.</p>
<p>h) Variantes: segundo o especificado no parágrafo F, do cadro de características.</p>
<p>i) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta dos adxudictarios.</p>
<p>Santiago de Compostela, 7 de setembro de 2001.</p>
<p>P.d.(Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política Territorial, Obras Públicas e Vivenda</p>

