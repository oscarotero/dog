---
date: '2001-09-13'
id: EA12
page: 12
number: 178
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do proxecto de urbanización da U.E. IV-13
  Ramón Nieto, 7 (expediente 4216/401).
range: Anuncio
url: 'https://www.xunta.gal/dog/Publicados/2001/20010913/AnuncioEA12_gl.html'
---
<p>O Consello da Xerencia Municipal de Urbanismo, en sesión do día 10 de maio de 2001, adoptou, entre outros, o seguinte acordo:</p>
<p>Primeiro.-Aprobar definitivamente o proxecto de urbanización da UE IV-13, Ramón Nieto, 7 redactado pola arquitecta Alba Rodríguez Álvarez, con planos visados polo COAG no 6-3-2001, 20-7-2001, 12-6-2000 e 31-3-2000 (expediente 4216/401).</p>
<p>Segundo.-A conservación da vía peonil interior e dos espacios libres e zonas verdes cedidos en pleno dominio ó concello no devandito polígono (840 m) será por conta dos propietarios das parcelas integrados nunha entidade urbanística de conservación que deberá constituírse ó tempo da recepción das obras de urbanización. Esta condición farase constar expresamente nas licencias de edificación que se concedan no ámbito de referencia.</p>
<p>Terceiro.-Antes do inicio das obras e como condición suspensiva dos efectos do presente acordo de aprobación definitiva, o interesado deberá presentar un aval polo 100% do orzamento das obras, que ascende a 13.660.999 pesetas, como garantía da súa execución.</p>
<p>Cuarto.-No momento inmediatamente anterior ó inicio das obras, efectuarase un replanteo destas en coordinación cos técnicos do Departamento de Vías e Obras do concello. Tamén debe comunicarse o inicio e finalización das obras ó departamento municipal de servicios electromecánicos, para a comprobación da rede de iluminación pública.</p>
<p>Quinto.-Publica-lo presente acordo no BOP e no DOG, con notificación individualizada ós interesados, na forma legalmente prevista.</p>
<p>Contra o devandito acordo, que pon fin á vía administrativa, poderá interpoñe-los seguintes recursos:</p>
<p>a) Potestativo de reposición ante o Consello da Xerencia Municipal de Urbanismo de Vigo no prazo dun mes a partir do día seguinte ó da publicación do presente anuncio.</p>
<p>b) Contencioso-administrativo ante o Tribunal Superior de Xustiza de Galicia, no prazo de dous meses contado desde o día seguinte ó da publicación deste anuncio.</p>
<p>Nembargantes, interposto o recurso de reposición, non poderá interpoñerse recurso contencioso-administrativo ata que sexa resolto expresamente o primeiro ou se produza a súa desestimación presunta por transcurso do prazo máximo dun mes para dictar e notifica-la resolución.</p>
<p>c) Calquera outro recurso que se estime oportuno e sexa procedente interpoñer.</p>
<p>De conformidade co artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, por medio do presente anuncio notifícase o acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 23 de maio de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

