---
date: '2001-07-13'
id: B7B2
page: 9559
number: 136
agency: CONCELLO DE RIBADUMIA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010713/AnuncioB7B2_gl.html'
---
<p>O pleno, en sesión extraordinaria do día 14 de xuño de 2001, acordou aproba-lo prego de condicións económico-administrativas que rexerán a poxa de adxudicación de parcelas con fins industriais no polígono industrial de Cabanelas, así como convocar poxa pública para a adxudicación de cinco parcelas das características que se indican no devandito prego.</p>
<p>1. Obxecto do contrato: adxudicación das parcelas no polígono industrial de Cabanelas, que se indican a seguir, e con lindes que figuran no informa do técnico municipal e no acordo sinalado anteriormente, para fins industriais:</p>
<p>-Parcela nº 1: parcela industrial cunha superficie de 2.440 m (dous mil catrocentos corenta metros cadrados), con forma aproximada triangular, que linda ó norte coa vía de ampliación do polígono industrial pola que ten acceso e parcela Ángel García Reboredo; sur, con parcela de Prefabricados Mondragón (hoxe Salnespán, S.L.); leste, con parcela da ecoplanta do Salnés e oeste, con vía de ampliación do polígono industrial pola que ten acceso.</p>
<p>-Parcela nº 2: parcela industrial cunha superficie de 826 m (oitocentos vinteseis metros cadrados), con forma rectangular, que linda ó norte, con terreos do polígono industrial de Cambados; sur, con parcela nº 3 que se describe a continuación; leste, con vía de acceso o polígono industrial de Cambados polo que ten acceso e oeste, con parcela de Carlos Núñez Reboredo.</p>
<p>-Parcela nº 3: parcela industrial cunha superficie de 2.520 m (dous mil cincocentos vinte metros cadrados), conforma rectangular, que linda ó norte, con terreos da parcela nº 2 que se describe anteriormente; sur, con parcela de Carlos Núñez Reboredo; leste, con vía de acceso ó polígono industrial de Cambados polo que ten acceso e oeste, con parcela de Carlos Núñez Reboredo.</p>
<p>-Parcela nº 4: parcela industrial cunha superficie de 10.006 m (dez mil seis metros cadrados), con forma case rectangular, que linda ó norte, con polígono industrial de Cambados; sur, con parcela nº 5 que se describe a continuación; leste, con vía de acceso ó polígono industrial e oeste con zona verde do polígono industrial, situada al nivel máis baixo.</p>
<p>-Parcela nº 5: parcela industrial cunha superficie de 4.000 m (catro mil metros cadrados), con forma trapezoidal, que linda ó note, con parcela nº 4 descrita anteriormente; sur, camiño perimetral de acceso a zona verde situada a nivel máis alto; leste, con vía do polígono industrial polo que ten acceso e oeste, con zona verde do polígono industrial, situada a nivel máis alto.</p>
<p>2. Tramitación, procedemento e forma de adxudicación.</p>
<p>Tramitación: ordinaria.</p>
<p>Procedemento: aberto.</p>
<p>Forma de adxudicación: poxa.</p>
<p>3. Tipo de licitación.</p>
<p>O tipo de licitación establécese en función do número de metros cadrados da parcela; obterase multiplicando o número destes por 3.500 pesetas.</p>
<p>Teranse en conta as prescricións ó respecto establecidas, obrigas da corporación, en relación coas subvencións concedidas pola corporación en función do número de postos de traballo, que vaian crear.</p>
<p>4. Garantías.</p>
<p>Provisional: 2 por 100 do tipo de licitación.</p>
<p>Definitiva: 4 por 100 do prezo de adxudicación.</p>
<p>5. Obtención de documentación e información.</p>
<p>Nas oficinas do Concello de Ribadumia.</p>
<p>6. Presentación de ofertas.</p>
<p>Data límite: vinteseis días naturais, contados a partir do seguinte ó da publicación do presente anuncio no DOG.</p>
<p>Documentación: a esixida no prego de condicións (epígrafe Proposicións). Para poder acceder á subvención por metro cadrado presentarase a documentación recollida no prego (epígrafe Obrigas da corporación).</p>
<p>LUgar: oficinas municipais, en horas de oficina.</p>
<p>7. Apertura de ofertas.</p>
<p>Lugar: no salón de sesións do concello.</p>
<p>Data e horas: ás trece horas do primeiro día hábil seguinte á data de finalización do prazo de presentación de proposicións.</p>
<p>8. Modelo de proposicións.</p>
<p>Axustaranse ó modelo contido no anexo ó prego de condicións.</p>
<p>Ribadumia, 21 de xuño de 2001.</p>
<p>María Salomé Peña Muñiz</p>
<p>Alcaldesa</p>

