---
date: '2001-09-03'
id: E0FE
page: 11
number: 170
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 15 de xuño de 2001, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, do
  texto do convenio colectivo do comercio téxtil da provincia de Ourense para o
  ano 2001.
range: Resolución
url: 'https://www.xunta.gal/dog/Publicados/2001/20010903/AnuncioE0FE_gl.html'
---
<p>Visto o texto do convenio colectivo do comercio téxtil da provincia de Ourense para o ano 2001 (código de convenio número 3200145), con entrada esta delegación provincial o día 7 de xuño de 2001, subscrito con data 28 de maio de 2001, dunha parte pola Asociación Empresarial do Comercio Téxtil de Ourense, en representación da parte empresarial, e doutra, pola central sindical Comisións Obreiras, en representación dos traballadores do sector. Esta delegación provincial de conformidade co disposto no artigo 90.2º e 3º do Estatuto dos traballadors, texto refundido aprobado polo Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982,</p>
<p>do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo e demais normas aplicables de dereito común</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relación Laborais, Unidade de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 15 de xuño de 2001.</p>
<p>José Lage Lage</p>
<p>Delegado provincial de Ourense</p>
<p>Convenio colectivo do comercio téxtil</p>
<p>da provincia</p>
<p>de Ourense para o ano 2001</p>
<p>Artigo 1º.-Ámbito de aplicación.</p>
<p>Este convenio aféctalles a tódalas empresas dedicadas ó comercio téxtil con centro de traballo na provincia de Ourense, aínda que a súa sede social tivera o seu domicilio noutra distinta, e servirálle-la súa aplicación igualmente ás empresas que durante a vixencia deste convenio se instalasen na provincia.</p>
<p>Artigo 2º.-Ámbito persoal.</p>
<p>Este convenio aféctalles a tódalas empresas dedicadas ó comercio téxtil e a tódolos traballadores incluídos no ámbito de aplicación territorial deste, salvo os que exerzan funcións do alto consello ou alta dirección.</p>
<p>Artigo 3º.-Ámbito territorial.</p>
<p>As disposicións deste convenio comprenderán a todo o territorio da cidade de Ourense e da súa provincia.</p>
<p>Artigo 4º.-Vixencia, duración e denuncia.</p>
<p>Este convenio terá unha duración dun ano, desde o 1 de xaneiro de 2001 ó 31 de decembro de 2001, e será de aplicación na súa totalidade ata que se asine outro que o substitúa.</p>
<p>O convenio prorrogarase de ano en ano, mentres que calquera das partes non o denuncie con antelación de alomenos tres meses ó termo en que expire a prórroga en curso.</p>
<p>A forma de denuncia será mediante comunicación escrita da parte que inste a negociación, á outra parte na que se fará consta-la representación que ten, así como o ámbito de aplicación do convenio e modificacións que se propoña negociar.</p>
<p>Artigo 5º.-Publicidade.</p>
<p>As empresas afectadas por este convenio deberán ter un exemplar deste no centro de traballo para o coñecemento do persoal. Así mesmo, as empresas colocarán no taboleiro de anuncios copias dos boletíns de cotización á Seguridade Social, co fin de</p>
<p>que os traballadores constaten a súa situación laboral mensualmente.</p>
<p>Artigo 6º.-Soldo do convenio.</p>
<p>Os salarios das distintas categorías profesionais do persoal deste convenio son os que se detallan na táboa salarial que figura como anexo, respectándose para todo o persoal con contrato de traballo ou sen el unha vez cumpridos os 18 anos.</p>
<p>Artigo 7º.-Gratificacións extraordinarias.</p>
<p>As empresas deberán aboar tres pagas extraordinarias: unha en xullo, outra en decembro e outra de beneficios, pagadoira entre o 1 de xaneiro e o 31 de marzo. Cada unha estará integrada por unha mensualidade do salario total do convenio e o premio de antigüidade, que será estimado, de se-lo caso, sobre o salario actualizado á data en que sexa pagado, e incluso cos beneficios para aqueles que regulamentariamente ou por pacto os teñan recoñecidos de tal maneira que o importe destas ha de ser igual ó das mensualidades ordinarias, constituíndo 15 pagas anuais.</p>
<p>Artigo 8º.-Premio de antigüidade.</p>
<p>Os aumentos periódicos por anos de servicio serán cuadrienios na contía do 6% do salario base correspondente á categoría na que estea clasificado o traballador, e que figure neste convenio.</p>
<p>A acumulación dos incrementos por antigüidade non poderá, en ningún caso, supoñer máis do 10% ós 5 anos, do 25% ós 15 anos, do 40% ós 20 anos e do 60%, como máximo, ós 25 ou máis anos.</p>
<p>Artigo 9º.-Xornada laboral.</p>
<p>A xornada laboral para o 2001 será de 40 horas semanais, que normalmente se distribuirán de luns a sábado. A xornada terminará ás 13.30 horas do sábado para este ano exclusivamente.</p>
<p>Non obstante, os empresarios e traballadores afectados por este convenio poderán modifica-la distribución do horario laboral seguindo o establecido no artigo 41 do texto refundido do Estatuto dos traballadores, R.D.L. 1/1995, do 24 de marzo.</p>
<p>Os traballadores afectados por este convenio terán dereito a dous días laborables e non recuperables, como consecuencia da aplicación do calendario laboral. Estes días fixaranse de común acordo entre a empresa e os traballadores. Na falta de acordo, os traballadores terán dereito a goza-los días 9 e 23 de novembro.</p>
<p>Fíxanse como días para traballar como consecuencia das festas do Nadal, e de acordo coa tradición que se vén realizando, os seguintes sábados pola tarde do mes de decembro: o 15, 22 e 29, e o 5 e 12 de xaneiro de 2002.</p>
<p>Aqueles traballadores que realicen o seu traballo o sábado pola tarde terán dereito ó descanso equivalente e na mesma proporción ás horas traballadas, ou á súa compensación económica se así o acordan entre a empresa e os traballadores.</p>
<p>Como consecuencia da instalación en Ourense dunha gran superficie como é Continente, ámbalas partes manifestan que, no caso de que esta inflúa no comercio téxtil de Ourense, se reunirá a comisión</p>
<p>paritaria do convenio para analiza-la situación e toma-las medidas que se consideren máis idóneas para palia-la situación.</p>
<p>Artigo 10º.-Dereitos adquiridos.</p>
<p>Respectaranse os dereitos adquiridos así como as cantidades superiores pactadas a título persoal que teñan establecidas as empresas á entrada en vigor deste convenio.</p>
<p>Artigo 11º.-Compensación e absorción.</p>
<p>As melloras deste convenio serán compensadas e absorbidas ata onde alcance no cómputo anual con aqueloutras que puideran establecerse por disposición legal, que estiveran establecidas pola empresa salvo que expresamente se pacte o contrario.</p>
<p>Artigo 12º.-Premio por compensación da antigüidade.</p>
<p>Aqueles traballadores que leven polo menos 10 anos traballando na empresa e causen baixa nela de xeito voluntario a partir dos 64 anos terán dereito a gozar dun mes de vacacións retribuídas.</p>
<p>O gozo das vacacións retribuídas farase efectivo coa correspondente antelación ó cesamento efectivo da empresa, debendo comunicarlle o traballador fidedignamente a súa decisión de cesar voluntariamente.</p>
<p>A empresa entregaralle un certificado da concesión do mencionado premio de vacacións, acreditativo da solicitude deste por parte do traballador.</p>
<p>Artigo 13º.-Dereitos e garantías sindicais.</p>
<p>a) As empresas deben cumpri-la Lei 1/1995, do 24 de marzo, e os acordos nacionais asinados entre ámbalas partes sobre esta materia de forma clara e progresiva. Os delegados de persoal exercerán mancomunadamente ante o empresario a representación para a que foron elixidos, intervindo en cantas cuestións se presenten en relación coas condicións de traballo e de persoal que representan, formulando reclamacións ante a autoridade laboral, entidades xestoras da Seguridade Social segundo proceda sobre o cumprimento das relativas á seguridade e hixiene no traballo e Seguridade Social. Os comités de empresa recibirán información, que lles será facilitada trimestralmente, alomenos, sobre a situación de producción e vendas da empresa, sobre a súa programación de producción e evolución probable do emprego na empresa, coñece-lo balance de resultados, a memoria, e no caso de revesti-la forma xurídica de sociedade, dos demais documentos que se lles dean a coñecer ós socios e nas mesmas condicións </p>
<p>que a estes. Emitir informe con carácter anterior sobre a reestructuración de cadros de persoal e cadros bancarios.</p>
<p>b) En tódolos contratos, modificacións e prórrogas destes, poderase incluír xunto coa sinatura do empresario e traballador, a dun representante sindical dos traballadores, entendéndose por estes os membros das seccións sindicais, comité de empresa e delegados de persoal.</p>
<p>c) A dirección da empresa, no prazo de unha semana, entregarálle-la copia do contrato ou documento que o modifique ós representantes sindicais dos traballadores.</p>
<p>d) Cláusula sobre liquidacións. Tódolos recibos de liquidación deberán especificar con claridade, xunto cos demais conceptos que se lle deban ó traballador, os correspondentes atrasos de convenio e os derivados da aplicación das cláusulas de revisión.</p>
<p>e) As relacións laborais serán prioritariamente de carácter indefinido. Non obstante, cando as circunstancias o esixan, poderán realizarse contratos por tempo determinado, respectando o principio xeral de estabilidade e garantindo en todo caso a estricta causalidade da contratación. Por isto, a empresa notificaralles ós representantes dos traballadores para determinar se as circunstancias específicas xustifican o uso de calquera das modalidades de contratación temporal.</p>
<p>Artigo 14º.-Calendario laboral.</p>
<p>Tódalas empresas afectadas por este convenio están obrigadas a confeccionar un calendario laboral nos tres primeiros meses do ano.</p>
<p>Artigo 15º.-Vacacións.</p>
<p>As vacacións serán de 30 días naturais para todo o persoal afectado por este convenio.</p>
<p>Fixaranse de común acordo entre empresa e os representantes dos traballadores, que poderán convir na división do período en dous, para facilita-la realización de quendas rotativas conforme as necesidades dos traballadores e da empresa.</p>
<p>Artigo 16º.-Fomento á contratación.</p>
<p>De conforrnidade co establecido no artigo 15.1º b) do Estatuto dos traballadores, en prol dunha menor precariedade do emprego que se deriva do actual ciclo económico, o contrato por circunstancias de mercado, ó que se refire o devandito artigo, poderá realizarse cunha duración mínima de 6 meses, e un máximo de 12 meses. O seu réxime xurídico será equivalente ó do contrato por tempo indefinido en canto ó gozo de beneficios salariais, complementos, etc.</p>
<p>Este contrato sométese a un réxime específico de extinción con esixencia de aviso previo escrito con, alomenos, 15 días de antelación e cunha indemnización de 12 días por ano traballado, entendéndose que esta indemnización corresponde por finalización do contrato ou das súas prórrogas. Se o contrato se rescindira antes de remata-la súa duración máxima, ou de cada unha das súas prórrogas por causa non imputable ó traballador, este terá dereito a percibi-la indemnización que legalmente lle corresponda por despedimento.</p>
<p>No suposto de non se produci-la extinción ó remate do tempo máximo de duración dos doce meses, se o traballador seguise prestándolle os seus servicios á empresa, o contrato transformarase en indefinido.</p>
<p>Este contrato só poderá realizarse a xornada completa.</p>
<p>As partes asinantes deste convenio comprométense a recornendarlles ós seus afiliados a utilización deste tipo de contrato, sempre que resulte aplicable, en lugar doutras modalidades de contratación temporal que están en vigor actualmente.</p>
<p>Artigo 17º.-Contratos formativos.</p>
<p>Os contratos para a formación regulados polo R.D. 488/1998 realizaránselles a traballadores maiores de 16 anos e menores de 21 anos. Terán unha duración máxima de 3 anos e mínima de 6 meses, de conformidade co estipulado no artigo 19 do R.D. 488/1998. No non previsto neste convenio, en relación cos ditos contratos, haberá que aterse ó sinalado no devandito real decreto e lexilación vixente.</p>
<p>A retribución será a seguinte:</p>
<p>No primeiro ano o traballador percibirá o 75% do salario da categoría do sector.</p>
<p>No segundo ano o 85% da categoría do sector.</p>
<p>No terceiro ano o 95% da categoría do sector.</p>
<p>Artigo 18º.-Contratos en prácticas.</p>
<p>Os contratos en prácticas regularanse polo preceptuado no R.D. 488/1998, se ben a retribución dos traballadores contratados non poderá ser inferior ó 70% do salario do convenio para a categoría profesional na que vaia realiza-las prácticas, para o primeiro ano, e o 80% do salario do convenio para a súa categoría profesional, para o segundo ano. No non previsto neste convenio, para esta contratación haberá que aterse ó sinalado no devandito R.D. 488/1998 e na lexislación que lle sexa de aplicación.</p>
<p>Artigo 19º</p>
<p>Modifícase o parágrafo 5º do número 1 do artigo 40 do texto refundido da Lei do Estatuto dos traballadores, R.D.L 1/1995, do 24 de marzo, que terá a seguinte redacción:</p>
<p>O traballador que non optase pola extinción do contrato e se mostre desconforme coa decisión empresarial, poderá impugnala ante a xurisdicción competente. Neste caso o traslado non se levará a cabo ata a resolución xudicial firme sobre este, a sentencia que declare xustificado ou inxustificado o traslado. No caso de ser xustificado o traslado, o traballador incorporarase ó seu novo centro de traballo no prazo máximo de 10 días naturais, contados desde a notificación da sentencia.</p>
<p>En todo o demais manterase integramente o texto do artigo 40 do menciona do texto refundido.</p>
<p>Artigo 20º.-Horas extraordinarias.</p>
<p>Queda prohibida a realización de horas extraordinarias que non teñan caracter estructural.</p>
<p>Terán carácter estructural as que viñeran esixidas pola necesidade de reparar sinistros ou outros danos que poñan en perigo as instalacións e/ou materias primas almacenadas, as derivadas de avarías que requiran a reparación inmediata, así como as debidas a cambios de tempada, exposicións ou reorganización do almacén.</p>
<p>O resto das horas extraordinarias só terán a consideración de estructurais cando exista acordo expreso cos representantes sindicais. Cando se constate que o número de horas extraordinarias supera a cantidade de 40 horas semanais nunha mesma sección ou servicio da empresa, esta procederá á contratación do número de traballadores necesario para substituí-la realización das ditas horas extraordinarias.</p>
<p>En todo caso, as horas extraordinarias serán compensadas con tempo de descanso a razón de 1,75 horas por hora extraordinaria realizada. O dito tempo de descanso gozarase de común acordo entre a empresa e os traballadores afectados, e unicamente serán remuneradas cando o traballador así o solicite.</p>
<p>A realización de horas extraordinarias rexistrarase día a día e totalizarase semanalmente, e entregaráselles unha copia resumo mensual ó traballador e outra ós representantes sindicais dos traballadores.</p>
<p>Artigo 21º.-Baixa por IT.</p>
<p>No caso de baixa por accidente de traballo percibirase o 100% do salario correspondente ó traballador en baixa a partir do primeiro día de baixa. No que respecta á enfermidade común ou profesional, o persoal en situación de IT percibirá con cargo á empresa, polo período dun ano como máximo, o salario que lle corresponda por este convenio, incrementado cos aumentos por anos de servicio.</p>
<p>Artigo 22º.-Igualdade no traballo.</p>
<p>Respectarase o principio de igualdade no traballo para tódolos efectos, e non se admitirá discriminación por razóns de idade, sexo, ideoloxía, raza ou minusvalidez, etc. Así mesmo, as empresas garantirán o percibo de igual salario en igual función.</p>
<p>Artigo 23º.-Réxime disciplinario para o acoso sexual.</p>
<p>Todo comportamento ou situación que atente contra o respecto ou a intimidade e/ou contra a liberdade dos traballadores/as, conductas de acoso sexual verbais, graves ou leves en función da repercusión do feito (*), nos supostos que se leven a cabo servíndose da súa relación xerárquica coa persoa e/ou persoas con contrato laboral non indefinido, a sanción aplicarase no seu grao máximo.</p>
<p>O comité de empresa, a xunta de persoal, a sección sindical ou os representantes dos traballadores/as e a dirección de persoal da empresa, velarán polo dereito á intimidade do traballador/a afectado/a ou procurando silencia-la súa identidade cando así fora requirido.</p>
<p>(*) Dada a falta de normativa existente, poderá seguirse a descrición de sancións incluídas na Lei de infraccións e sancións na orde social, do 7 de abril de 1988.</p>
<p>Artigo 24º.-Protección á maternidade.</p>
<p>No caso de maternidade a empresa deberá concede-los permisos de 16 semanas ininterrompidas, ampliables por parto múltiple ata 18 semanas. O período de suspensión distribuirase a opción da interesada, sempre que as seis semanas sexan inmediatamente posteriores ó parto, e poderán facer uso destas o pai para o coidado do fillo no caso de falecemento da nai.</p>
<p>Malia o anterior, no caso de que a nai e o pai traballen, aquela, ó iniciarse o período de descanso por maternidade poderá optar a que o pai goce de ata catro das últimas semanas de suspensión sempre que sexan ininterrumpidas e ó final do citado período, excepto que no momento da súa efectividade a incorporación ó traballo supoña un risco para a saúde.</p>
<p>No suposto de adopción, se o fillo adoptado é menor de 9 meses, a suspensión terá unha duración máxima de 8 semanas, contados a partir da resolución xudicial pola que se constitúe a adopción. Se o fillo é menor de 5 anos e maior de 9 meses, a suspensión terá unha duración máxima de 6 semanas.</p>
<p>No caso de que o pai e a nai traballen, só un deles poderá exercer este dereito.</p>
<p>No non previsto neste convenio haberá que aterse ó sinalado na Lei 39/1999, do 5 de novembro, para promove-la conciliación da vida laboral e familiar.</p>
<p>Artigo 25º.-Cláusula de desvinculación.</p>
<p>As empresas afectadas por este convenio só podarán non aplica-lo réxime salarial pactado nel por acordo maioritario da comisión paritaria do convenio e referendo da maioría da totalidade do cadro de persoal de traballadores da empresa, ós que lles é de aplicación o convenio, mediante asemblea legalmente constituída. Ademais a disvinculación do réxime salarial deberá servir para superar unha situación de crise económica da empresa provocada por perdas nos últimos exercicios contables.</p>
<p>A empresa afectada deberá solicitarlle á comisión paritaria a aplicación desta cláusula por escrito, no que conste os datos da empresa, a reducción salarial proposta e a duración da desvinculación. Así mesmo, deberá achega-la documentación que lle sexa solicitada pola comisión paritaria para a resolución da petición, a cal deberá producirse no prazo dun mes.</p>
<p>No caso de considerar fundada a solicitude, a comisión paritaria establecerá o nivel retributivo para aplicar na empresa afectada, que en ningún caso lle afectará á estructura establecida para o salario do convenio.</p>
<p>En todo caso, o beneficio da non aplicación só se estende ata a finalización do período de vixencia establecido para o nivel retributivo vixente no momento da solicitada. Unha vez rematado este, a empresa deberá recupera-lo nivel establecido no convenio seguinte.</p>
<p>Os acordos da comisión paritaria e da asemblea de traballadores reflectiranse nas actas que se rexistrarán no SMAC.</p>
<p>Artigo 26º.-Inasistencias retribuídas.</p>
<p>O traballador, tralo aviso e xustificación, poderá ausentarse do traballo con dereito a remuneración, por algún dos motivos e polo tempo seguinte:</p>
<p>a) 15 días naturais no caso de matrimonio.</p>
<p>b) 2 días nos casos de nacemento de fillo ou enfermidade grave ou falecemento de parentes ata o segundo grao de consanguinidade ou afinidade, cando con tal motivo o traballador necesite facer un desprazamento para o efecto, o prazo será de catro días. Igualmente o traballador terá dereito a dous días no caso de hospitalización de fillos e parentes ata o segundo grao de consanguinidade ou afinidade cando por tal motivo o traballador deba facer un desprazamento para o efecto o prazo será de catro días.</p>
<p>c) 1 día por traslado de domicilio habitual.</p>
<p>d) Polo tempo indispensable, para o cumprimento dun deber público e persoal comprendido no exercicio do sufraxio activo. Cando conste nunha norma</p>
<p>legal ou convencional un período determinado, haberá que aterse ó que esta dispoña en canto á duración da ausencia e á compensación económica.</p>
<p>Cando o cumprimento do deber antes referido supoña a imposibilidade da prestación do traballo debido a máis do 20% das horas laborais nun período de 3 meses, a empresa poderá pasar ó traballador afectado á situación de excedencia regulada no número 1º do artigo 46 desta lei.</p>
<p>No suposto de que o traballador polo cumprimento do deber ou desempeño do cargo perciba unha indemnización, descontarase o importe desta do salario a que tivese dereito na empresa.</p>
<p>e) Para realizar funcións sindicais ou de representación do persoal nos termos establecidos legal ou convencionalmente.</p>
<p>f) Polo tempo indispensable para a realización de exames prenatais e técnicas de preparación ó parto que deban realizarse dentro da xornada de traballo.</p>
<p>g) As traballadoras por lactación dun fillo menor de 9 meses terán dereito a unha hora de ausencia do traballo, que poderán dividir en dúas fraccións. A muller pola súa vontade, poderá substituír este dereito por unha reducción da xornada normal en media hora coa mesma finalidade Este permiso poderá ser gozado indistintamente pola nai ou o pai no caso de que ámbolos dous traballen.</p>
<p>h) Quen por razóns de garda legal teña ó seu coidado directo algún menor de seis anos ou a un diminuído físico ou psíquico que non desempeñe outra actividade retribuída, terá dereito a unha reducción da xornada de traballo coa diminución proporcional do salario entre, alomenos, un tercio e un máximo da metade da duración daquela.</p>
<p>Disposicións adicionais</p>
<p>Primeira.-En todo o non previsto por este convenio haberá que aterse ó disposto na ordenanza laboral para o comercio en xeral en tanto en canto ámbalas partes non acorden a súa substitución por convenio en caso de que aquela fora derrogada, así como as demais disposicións legais vixentes.</p>
<p>Segunda.-As partes asinantes deste convenio son a Asociación Provincial de Empresarios do Comercio Téxtil de Ourense e a central sindical CC.OO. Todo isto de conformidade co previsto na Lei 1/1995, que aprobou o texto refundido do Estatuto dos traballadores.</p>
<p>Terceira.-Establécese unha comisión paritaria para a interpretación e vixilancia deste convenio, e baseándose na representación que teñen as ditas partes. Esta comisión paritaria estará composta por membros da patronal e sindicatos sinalados na disposición adicional segunda.</p>
<p>Cuarta.-Ámbalas partes fan constar que a táboa salarial que figura como anexo a este convenio supón un incremento con respecto á táboa do convenio do ano 2000 dun 4,5%.</p>
<p>Quinta.-Cláusula de revisión.</p>
<p>No caso de que o IPC superase a 31 de decembro de 2001 o 4%, efectuarase unha revisión salarial con efecto desde 1 de xaneiro de 2001</p>
<p>Sexta.-Cláusula de submisión ó AGA.</p>
<p>Ante a importancia que poida ter para a resolución de conflictos laborais a elaboración do Acordo interprofesional galego sobre procedementos extraxudiciais de solución de conflictos colectivos (AGA) asinado pola Confederación de Empresarios de Galicia e as centrais sindicais UGT, CC.OO. e CIG, as partes asinantes deste convenio, durante a vixencia deste, acordan someterse ás disposicións contidas no AGA nos propios termos en que están formulados.</p>
<p>Disposición derradeira</p>
<p>Ámbalas partes asinantes deste convenio acordan mante-las reunións e contactos que foran necesarios para a elaboración e estudio da situación real do sector do comercio téxtil, que poida permiti-la redacción e sinatura dun convenio de carácter xeral do comercio da provincia de Ourense, e se as condicións obxectivas así o aconsellaran.</p>
<p>Este convenio é asinado pola Asociación Empresarial do Comercio Téxtil de Ourense e o sindicato CC.OO.</p>
<p>ANEXO I</p>
<p>Táboa salarial</p>
<p>Xefe de compras e encargado xeral126.210 pesetas.</p>
<p>Xefe de sucursal e xefe administrativo112.824 pesetas.</p>
<p>Xefe de sección mercantil112.824 pesetas.</p>
<p>Encargado de establecemento108.840 pesetas.</p>
<p>Viaxante112.824 pesetas.</p>
<p>Corredor de praza108.440 pesetas.</p>
<p>Dependente107.699 pesetas.</p>
<p>Dependente maior118.462 pesetas.</p>
<p>Axudante94.234 pesetas.</p>
<p>Xefe administrativo126.261 pesetas.</p>
<p>Xefe de sección administrativo115.120 pesetas.</p>
<p>Contable caixeiro113.630 pesetas.</p>
<p>Oficial administrativo107.699 pesetas.</p>
<p>Auxiliar administrativo96.927 pesetas.</p>
<p>Auxiliar de caixa107.699 pesetas.</p>
<p>Escaparatista118.455 pesetas.</p>
<p>Axudante de montaxe96.927 pesetas.</p>
<p>Persoal de oficio96.927 pesetas.</p>
<p>Mozo especializado96.927 pesetas.</p>
<p>Mozo96.927 pesetas.</p>
<p>Telefonista96.927 pesetas.</p>
<p>Empaquetadora96.927 pesetas.</p>
<p>Costureira96.927 pesetas.</p>
<p>Operador técnico107.699 pesetas.</p>
<p>Persoal de limpeza675 pesetas.</p>

