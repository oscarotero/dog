---
date: '2001-09-03'
id: E16A
page: 11
number: 170
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 27 de xullo de 2001 pola que se lle outorga a Mariscos Veiro,
  S.L. permiso de actividade e concesión para a posta en funcionamento dun
  establecemento auxiliar de cultivos mariños no lugar de Tragove, concello de
  Cambados (Pontevedra).
range: Resolución
url: 'https://www.xunta.gal/dog/Publicados/2001/20010903/AnuncioE16A_gl.html'
---
<p>Visto o expediente instruído para efectos de outorgamento do permiso de actividade e concesión para a explotación dunha estación depuradora e centro de expedición, apreciáronse os seguintes</p>
<p>A) Feitos.</p>
<p>Primeiro: mediante escrito do 25 de agosto de 1999, Carlos Pimenta Domínguez (DNI/CIF: 35408925-B), en representación de Mariscos Veiro, S.L. (CIF: B-36169316), solicitou permiso de actividade e concesión para a explotación dunha estación depuradora e centro de expedición, no lugar de Tragove, concello de Cambados provincia de Pontevedra.</p>
<p>Segundo: o interesado achegou a documentación requirida para a tramitación deste tipo de establecementos.</p>
<p>Terceiro: no expediente obra a seguinte documentación, referida ó resultado da información pública e oficial:</p>
<p>-Anuncio de información pública, inserido no BOP de Pontevedra.</p>
<p>-Informe técnico biolóxico.</p>
<p>-Informe do Concello de Cambados.</p>
<p>-Informe da Consellería de Sanidade e Servicios Sociais.</p>
<p>-Informe xurídico do Servicio Técnico-Xurídico.</p>
<p>Cuarto: con data 16-11-2000, Portos de Galicia (Consellería de Política Territorial, Obras Públicas e Vivenda) outorgou a Mariscos Veiro a concesión para a ocupación do dominio público con destino á instalación do establecemento.</p>
<p>B) Fundamentos de dereito.</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo de 2000, pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre (DOG nº 67).</p>
<p>Vistas as disposicións citadas, por proposta de resolución da Dirección Xeral de Recursos Mariños, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgar a Mariscos Veiro, S.L. con DNI/CIF: B-36169316, permiso de actividade e concesión para a posta en funcionamento e explotación do establecemento auxiliar de cultivos mariños, que se indica a continuación:</p>
<p>Tipo: estación depuradora/centro de expedición.</p>
<p>Nome: Mariscos Veiro, S.L.</p>
<p>Actividade: eliminación de xermes patóxenos/envasamento.</p>
<p>Especies: moluscos.</p>
<p>Localización no lugar: Tragove.</p>
<p>Concello: Cambados.</p>
<p>Provincia: Pontevedra.</p>
<p>Superficies:</p>
<p>Dominio privado: non ocupa.</p>
<p>Dominio público: 3.768 m.</p>
<p>Características das instalacións:</p>
<p>Naves nº: 1.</p>
<p>Superficie: 3.400 m.</p>
<p>Toma de auga e desaugadoiros: 368 m.</p>
<p>Piscinas nº: 4.</p>
<p>Superficie total: 1.891 m.</p>
<p>Baixo as seguintes condicións:</p>
<p>Primeira.-O permiso de actividade e concesión outórganse por un prazo de dez (10) anos, que se contarán a partir do día seguinte ó da publicación da resolución no DOG. Poderá prorrogarse por períodos máximos de outros dez anos, logo de petición do interesado presentada dentro dos 60 días anteriores ó vencemento da súa vixencia.</p>
<p>Segunda.-As obras e instalacións que poderán dar comezo no momento no que o titular dispoña das autorizacións preceptivas dos distintos organismos competentes na materia, levaranse a cabo de acordo co proxecto estación depuradora e centro de expedición, redactado en xuño de 1999, polo enxeñeiro de camiños, canles e portos Eloy Ferrnández-Valdés Martínez-Estéllez, visado polo colexio profesional correspondente o día 23 de xuño de 1999, e deberán quedar totalmente rematadas no prazo de dezaoito (18) meses, contados desde o día seguinte ó da publicación da presente resolución.</p>
<p>Terceira.-A execucións das obras e instalacións e o inicio da actividade realizaranse de acordo co disposto nos artigos 5 e 6 da Orde do 27 de marzo de 2000 citada.</p>
<p>Cuarta.-O establecemento, nin o dominio público ocupado, nin as obras nel executadas, poderán destinarse a usos distintos dos autorizados. Baixo ningún concepto se poderán modifica-las instalacións sen permiso expreso desta consellería.</p>
<p>Quinta.-Sen prexuízo da caducidade da concesión de ocupación, ó abeiro do disposto na resolución de outorgamento do dominio público, que será vinculante para esta consellería, o permiso de actividade e concesión ós que se refire esta resolución, extinguiranse polo incumprimento dalgunha das condicións dela e nos casos previstos no artigo 72, da Lei 6/1993, de pesca de Galicia, e no Decreto 193/1997, do 5 de xuño.</p>
<p>Sexta.-O outorgamento deste permiso de actividade e concesión non exime ó seu titular da obtención das licencias, permisos e autorizacións legalmente procedentes.</p>
<p>Sétima.-O titular xustificará o pagamento á Facenda pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó acto do dito imposto, feita pola Delegación de Facenda ou oficina liquidadora correspondente.</p>
<p>Contra esta resolución que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción conteciosa-administrativa, que se interporá no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 27 de xullo de 2001.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

