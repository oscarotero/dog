---
date: '2001-04-25'
id: 6D56
page: 5
number: 80
agency: CONSELLERÍA DE MEDIO AMBIENTE
section: II. AUTORIDADES E PERSOAL
title: >-
  Orde do 11 de abril de 2001 pola que se nomean os vocais compoñentes do
  Consello Galego de Protección de Animais Domésticos e Salvaxes en Catividade.
range: Orde
url: 'https://www.xunta.gal/dog/Publicados/2001/20010425/Anuncio6D56_gl.html'
---
<p>O Decreto 153/1998, do 2 de abril, polo que se aproba o regulamento que desenvolve a Lei 1/1993, do 13 de abril, de protección dos animais domésticos e salvaxes en catividade crea no seu artigo 4 o Consello Galego de Protección de Animais Domésticos e Salvaxes en Catividade, como órgano consultivo e de estudio da Comunidade Autónoma de Galicia en materia de protección dos animais domésticos e salvaxes en catividade. No artigo 7 do Decreto 153/1998 relaciónanse os membros que compoñen o Pleno do Consello Galego de Protección de Animais Domésticos e Salvaxes en Catividade, determinándose que, xunto cos membros natos que se mencionan, serán nomeados nove vocais en representación das organizacións, institucións e departamentos autonómicos relacionados no número 2 do devandito artigo, así como o secretario, que será un funcionario cualificado da consellería competente na materia nomeado polo presidente.</p>
<p>A Orde do 28 de setembro de 1999, pola que se nomean os vocais compoñentes do Consello Galego de Protección de Animais Domésticos e Salvaxes en Catividade, designou vocais membros do Pleno do Consello por proposta das organizacións, institucións e departamentos autonómicos respectivos. Desde a entrada en vigor da orde ata o momento actual producíronse cambios que afectan os titulares e suplentes elixidos polas diferentes organizacións, institucións e departamentos autonómicos e que foron comunicados á secretaría do Pleno.</p>
<p>Por isto, en aplicación do artigo 7 do Decreto 153/1998, do 2 de abril, polo que se aproba o regulamento que desenvolve a Lei 1/1993, do 13 de abril, de protección dos animais domésticos e salvaxes en catividade, e tendo en conta, por unha banda, que a disposición derradeira do devandito decreto faculta a consellería competente na materia para dicta-las disposicións que requira o mellor desenvolvemento e eficacia do disposto nel e, por outra, que as funcións de aplicación da normativa sobre protección de animais domésticos e salvaxes en catividade foron asignadas á Consellería de Medio Ambiente en virtude do Decreto 482/1997, do 26 de decembro, polo que se establece a estructura orgánica da Consellería de Medio Ambiente,</p>
<p>DISPOÑO:</p>
<p>Artigo 1º</p>
<p>1. Que cese como vocal suplente do Consello Galego de Protección de Animais Domésticos e Salvaxes en Catividade, en representación da Consellería de</p>
<p>Medio Ambiente, Ignacio Domingo Bergareche Urdampilleta, agradecéndolle os servicios prestados.</p>
<p>2. Designar como vocal suplente do Consello Galego de Protección de Animais Domésticos e Salvaxes en Catividade, en representación da Consellería de Medio Ambiente, a José Manuel Pena Regueiro, xefe de Recursos Naturais.</p>
<p>Artigo 2º</p>
<p>1. Que cese como vocal suplente do Consello Galego de Protección de Animais Domésticos e Salvaxes en Catividade, en representación da Consellería de Agricultura, Gandería e Política Agroalimentaria, Manuel Díaz Cano, agradecéndolle os servicios prestados.</p>
<p>2. Designar como vocal suplente do Consello Galego de Protección de Animais Domésticos e Salvaxes en Catividade, en representación da Consellería de Agricultura, Gandería e Política Agroalimentaria, a Jesús Vázquez Pérez, xefe do Servicio de Sanidade Animal.</p>
<p>Artigo 3º</p>
<p>1. Que cese como vocal titular do Consello Galego de Protección de Animais Domésticos e Salvaxes en Catividade, en representación da Federación Galega de Municipios e Provincias, Julio Álvarez Núñez, agradecéndolle os servicios prestados.</p>
<p>2. Designar como vocal titular do Consello Galego de Protección de Animais Domésticos e Salvaxes en Catividade, en representación da Federación Galega de Municipios e Provincias, a Sofía López Linares, concelleira delegada da Muller e Servicios Sociais do Concello de Quiroga.</p>
<p>Santiago de Compostela, 11 de abril de 2001.</p>
<p>José Carlos del Álamo Jiménez</p>
<p>Conselleiro de Medio Ambiente</p>

