---
date: '2001-04-25'
id: 6D7E
page: 5
number: 80
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 9 de abril de 2001 pola que se clasifican postos de traballo
  reservados a funcionarios/as de Administración local con habilitación de
  carácter nacional do Concello de Toén (Ourense).
range: Orde
url: 'https://www.xunta.gal/dog/Publicados/2001/20010425/Anuncio6D7E_gl.html'
---
<p>O Concello de Toén (Ourense), en sesión do Pleno celebrada o día 22 de febreiro de 2001, adoptou o acordo relativo á creación do posto de colaboración de adxunto á Secretaría-Intervención, reservado a funcionarios/as de Administración local con habilitación de carácter nacional, propoñendo a súa clasificación en clase terceira.</p>
<p>O artigo 2. g) do Real decreto 1732/1994, do 29 de xullo, sobre provisión de postos de traballo reservados a funcionarios de Administración local con habilitación de carácter nacional, establece que os postos de colaboración poden ser creados discrecionalmente polas corporacións locais e ser clasificados por proposta daquelas administracións polo órgano competente da Comunidade Autónoma.</p>
<p>Por todo isto, en aplicación do establecido nos artigos 2. g) e 9 do Real decreto 1732/1994, do 29 de xullo, e no uso da atribución do artigo 13.2º 17 da Lei 4/1988, do 26 de maio, da función pública de Galicia, en relación co artigo 241 da Lei 5/1997, do 22 de xullo, de Adminsitración local de Galicia, esta consellería</p>
<p>DISPÓN:</p>
<p>O posto de traballo de adxunto á Secretaría-Intervención do Concello de Toén (Ourense), clasifícase en clase terceira (3ª), reservándose a funcionarios/as de administración local con habilitación de carácter nacional da subescala de Secretaría-Intervención.</p>
<p>Contra a presente orde, que pon fin á vía administrativa, poderase interpoñer recurso potestativo de reposición perante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a mesma data, segundo a Lei 29/1998, do 13 de xullo.</p>
<p>Santiago de Compostela 9 de abril de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>

