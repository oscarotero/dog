---
date: '2001-11-26'
id: 12C6E
page: 15
number: 228
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 20 de novembro de 2001 pola que se fai pública a ampliación do importe
  existente para a concesión das axudas para a promoción, fomento da calidade e
  busca de novas saídas comerciais dos productos da pesca, o marisqueo e a
  acuicultura, convocadas pola Orde do 21 de maio de 2001.
range: Orde
url: 'https://www.xunta.gal/dog/Publicados/2001/20011126/Anuncio12C6E_gl.html'
---
<p>A Orde do 21 de maio de 2001, pola que se particulariza para o exercicio orzamentario 2001 o procedemento de concesión de axudas para a promoción, fomento da calidade e busca de novas saídas comerciais dos productos da pesca, o marisqueo e a acuicultura (Diario Oficial de Galicia nº 108, do 5 de xuño), establece no seu artigo 1 o importe da contía máxima das axudas que ó abeiro desta poderán ser concedidas ós seus solicitantes.</p>
<p>Non obstante, e como no mesmo programa de gasto destinado para o efecto existen outras dotacións que poden ser utilizadas para os mesmos fins, cómpre amplia-lo importe da contía máxima das axudas que poderán ser concedidas ó abeiro da referida Orde do 21 de maio de 2001, coa finalidade de facer chegar estas ó maior número de beneficiarios posible.</p>
<p>Por todo o exposto e no uso das facultades que me foron conferidas,</p>
<p>DISPOÑO:</p>
<p>Artigo único.</p>
<p>Primeiro.-Amplíase o importe da contía máxima que se van conceder ó abeiro da Orde do 21 de maio de 2001 (Diario Oficial de Galicia nº 108, do 5 de xuño), na cantidade de 6.293.000 pesetas e con cargo á aplicación orzamentaria 12.03.722B.770.0 que figura dotada nos orzamentos xerais da Comunidade Autónoma de Galicia para 2001.</p>
<p>Segundo.-Esta modificación non afecta ó prazo establecido na referida orde para a presentación de solicitudes.</p>
<p>Santiago de Compostela, 20 de novembro de 2001.</p>
<p>Enrique C. López Veiga</p>
<p>Conselleiro de Pesca, Marisqueo e Acuicultura</p>

