---
date: '2001-11-26'
id: 12CCE
page: 15
number: 228
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 17 de outubro de 2001, da Delegación Provincial da Coruña, pola
  que se autoriza e se aproba o proxecto de execución da instalación eléctrica
  que se cita. (Expediente 52518-ampliación 2000).
range: Resolución
url: 'https://www.xunta.gal/dog/Publicados/2001/20011126/Anuncio12CCE_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita.</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, 15000 A Coruña.</p>
<p>Denominación: subestación Cesuras 66/15 kV.</p>
<p>Situación: Cesuras.</p>
<p>Descricións técnicas: ampliación da subestación eléctrica 66/15 kV de Cesuras, consistente en: nova posición de liña de 66 kV para coxeración Losán-Aserpal integrada por: cela blindada de liña de 66 kV, contendo: interruptor tripolar, trafos de intensidade e tensión, seccionadores con P.A.T. para barras e liña conxunto de proteccións para liña e equipo de medida. Cesuras.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que estime pertinente ó seu dereito.</p>
<p>A Coruña, 17 de outubro de 2001.</p>
<p>Jesús Espada Martínez</p>
<p>Delegado provincial da Coruña</p>

