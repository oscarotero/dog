---
date: '2001-11-26'
id: 12C66
page: 15
number: 228
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 20 de novembro de 2001 pola que se modifica a do 4 de xuño de 2001,
  que establece as condicións de concesión de axudas ós investimentos en
  transformación e comercialización de productos agrarios.
range: Orde
url: 'https://www.xunta.gal/dog/Publicados/2001/20011126/Anuncio12C66_gl.html'
---
<p>A Orde do 4 de xuño de 2001 establece o Regulamento da xestión das axudas para investimentos na mellora das condicións de transformación e comercialización de productos agrarios, incluídas no Programa Operativo Integrado de Galicia 2000-</p>
<p>2006. As condicións e limitacións establecidas nela bas-</p>
<p>eáronse no sinalado no propio Programa Operativo</p>
<p>e no Real decreto 117/2001.</p>
<p>Elaborado con posterioridade o complemento do programa, segundo o disposto no artigo 9 do Regulamento (CE) nº 1260/1999, e non poñendo obxeccións a Comisión da Unión Europea ás condicións recollidas nel, referentes á mellora das condicións e transformación de productos agrarios, convén adapta-la orde xa publicada ó seu contido.</p>
<p>En consecuencia, e de acordo co disposto no artigo 30.1º.3 do Estatuto de autonomía de Galicia, e en uso das competencias que me confire a Lei 1/1983, do 22 de febreiro, reguladora da Xunta e do seu presidente, e demais normativa de aplicación</p>
<p>DISPOÑO:</p>
<p>Artigo único.-Modifícase o punto 3º do artigo 3 da Orde do 4 de xuño de 2001, que queda redactado da seguinte forma:</p>
<p>«3. As axudas non poderán ser destinadas ós investimentos que se relacionan no anexo I desta orde, salvo no caso de cofinanciamento exclusivo con fondos da Consellería de Agricultura, Gandería e Política Agroalimentaria. Neste caso, non se terán en conta as limitacións sinaladas nos puntos 5, 6, 8, 9, 10 e 11 do referido anexo.</p>
<p>Así mesmo, non serán obxecto de axuda os gastos previstos no anexo II, nin os seguintes investimentos:</p>
<p>a) Os relativos á fase de comercio polo miúdo.</p>
<p>b) Os referentes á comercialización ou transformación de productos de terceiros países.</p>
<p>c) Os investimentos que non utilicen productos do anexo I do Tratado constitutivo da Comunidade Europea».</p>
<p>Santiago de Compostela, 20 de novembro de 2001.</p>
<p>Juan Miguel Diz Guedes</p>
<p>Conselleiro de Agricultura, Gandería</p>
<p>e Política Agroalimentaria</p>

