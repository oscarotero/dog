---
date: '2001-11-26'
id: 12C76
page: 15
number: 228
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 21 de novembro de 2001 pola que se convocan unhas Xornadas sobre
  a Lei de ordenación da edificación.
range: Resolución
url: 'https://www.xunta.gal/dog/Publicados/2001/20011126/Anuncio12C76_gl.html'
---
<p>Dentro do plan de actividades da Escola Galega de Administración Pública para o 2001 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse, en colaboración coa Revista de Derecho Urbanístico y Medio Ambiente, unhas Xornadas sobre a Lei de ordenación da edificación; convocatoria que se desenvolverá conforme as seguintes bases:</p>
<p>1. Obxectivos. Durante décadas, os sectores interesados viñan solicitando a regulación do sector da edificación, como medio de atalla-los diferentes problemas que se producían no desenvolvemento normal da actividade.</p>
<p>Como toda lei, a LOE veu resolver moitas das dúbidas expostas pero tamén é certo que deixa abertas grandes portas para a polémica, que creou novos interrogantes e que alisou o camiño para a interpretación desde diversas perspectivas. Constructores, arquitectos, aparelladores, OCT, compañías de seguros, etc., son grupos implicados que teñen moito que dicir a este respecto.</p>
<p>Estas xornadas teñen o propósito de dar unha visión da LOE, sinalando os puntos de controversia postos de manifesto.</p>
<p>2. Contido.</p>
<p>Trataranse estes temas:</p>
<p>-Aspectos xerais da lei. Concepto de edificación e calidade esixible. O proxecto arquitectónico. Licencias e autorizacións administrativas. Recepción e documentación da obra executada.</p>
<p>-Axentes da edificación: capacitación e obrigas. O promotor. O constructor. O subcontratista. Empresas e laboratorios de control de calidade da edi</p>
<p>ficación. Subministracións e productos. Propietarios e usuarios.</p>
<p>-O estado actual de desenvolvemento do código técnico da edificación.</p>
<p>-A pericia forense.</p>
<p>-Réxime xurídico da responsabilidade civil dos axentes. Responsabilidades complementarias.</p>
<p>-A Lei de ordenación da edificación e os consumidores.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse no salón de actos da Escola Galega de Administración Pública (rúa de Madrid, 2-4, polígono das Fontiñas en Santiago de Compostela), os días 17 e 18 de decembro de 2001.</p>
<p>5. Inscrición.</p>
<p>-Prazo: remata o xoves, día 13 de decembro de 2001.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4 15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día</p>
<p>14 de decembro, de 8.30 a 14.30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a ela, cando a súa asistencia sexa igual ou superior</p>
<p>ó 85% das horas lectivas programadas, e expresarase, neste documento, a natureza da actividade e a data da súa realización.</p>
<p>8. Retransmisión pola Internet.</p>
<p>As persoas interesadas en segui-lo desenvolvemento destas xornadas por Internet poden facelo a través do seguinte enderezo: www.egap.xunta.es.</p>
<p>Santiago de Compostela, 21 de novembro de 2001.</p>
<p>Domingo Bello Janeiro</p>
<p>Director da Escola Galega</p>
<p>de Administración Pública</p>

