---
date: '2001-10-26'
id: 109D2
page: 13
number: 208
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: IV. OPOSICIÓNS E CONCURSOS
title: >-
  Resolución do 18 de outubro de 2001, da Dirección Xeral de Xustiza, pola que
  se resolve o concurso de traslado entre funcionarios pertencentes ó corpo de
  médicos forenses convocado por Resolución do 5 de xullo de 2001.
range: Resolución
url: 'https://www.xunta.gal/dog/Publicados/2001/20011026/Anuncio109D2_gl.html'
---
<p>Visto o expediente instruído para a provisión en concurso de traslado de forensías e agrupacións de forensías vacantes, anunciado por Resolución do 5 de xullo de 2001, publicada no BOE e DOG do 17 de xullo de 2001 e de conformidade co establecido nos artigos 455 e 500.1º da Lei orgánica 6/1985, do 1 de xullo, do poder xudicial, Real decreto 296/1996, do 23 de febreiro, polo que se aproba o Regulamento orgánico do corpo de médicos forenses e Real decreto 1619/1997, do 24 de outubro, polo que se modifica o Regulamento orgánico do corpo de médicos forenses, esta dirección xeral resolve:</p>
<p>Primeiro.-Nomear para os destinos que se indican os médicos forenses que se relacionan no anexo, que, reunindo as condiciones legais, teñen dereito preferente.</p>
<p>Segundo.-Declarar desertas aquelas prazas convocadas no concurso que non foron cubertas por un titular.</p>
<p>Terceiro.</p>
<p>1. O prazo para tomar posesión do novo destino obtido será dun mes, pero, cando non implique cambio de residencia, deberá efectuarse nos tres días hábiles seguintes ó do cesamento.</p>
<p>2. O prazo para a toma de posesión empezará a contarse a partir do día seguinte ó do cesamento, que deberá efectuarse dentro dos tres días hábiles seguintes ó da publicación da resolución no BOE.</p>
<p>3. Se a resolución comporta o reingreso ó servicio activo, o prazo de toma de posesión deberá computarse desde a dita publicación.</p>
<p>Cuarto.-O traslado do funcionario que se atope no desfrute de vacacións, permisos ou licencias de enfermidade e embarazo terá efectividade a partir da finalización destas. O día da súa incorporación cesarán no seu anterior destino, dispoñendo, a partir dese momento, de tres días hábiles ou un mes, de prazo posesorio.</p>
<p>Quinto.-Recursos. Contra esta resolución, que esgota a vía administrativa, cabe interpoñer recurso de reposición ante a directora xeral de Xustiza no prazo dun mes, ou recurso contencioso-administrativo ante o órgano competente, no prazo de dous meses, ámbolos dous prazos contados a partir do día seguinte á publicación desta resolución no BOE.</p>
<p>Santiago de Compostela, 18 de outubro de 2001.</p>
<p>Mª Reyes Carabel Pedreira</p>
<p>Directora xeral de Xustiza, Interior</p>
<p>e Relacións Laborais</p>
<p>ANEXO</p>
<p>Nº orde: 1.</p>
<p>Apelidos e nome: López Rodríguez, José Manuel.</p>
<p>DNI: 32612721.</p>
<p>Destino anterior: Primeira Instancia e Instrucción número un, catro, seis. Ferrol (A Coruña).</p>
<p>Destino adxudicado: Primeira Instancia e Instrucción número dous e tres. Ferrol (A Coruña).</p>

