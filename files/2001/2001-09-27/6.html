---
date: '2001-09-27'
id: F60E
page: 12
number: 188
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 223/2001, do 7 de setembro, polo que se declara a urxente ocupación,
  para efectos de expropiación forzosa, pola Deputación Provincial de
  Pontevedra, dos bens e dereitos necesarios para a realización das obras do
  proxecto de alargamento e mellora de trazado da estrada provincial 2908,
  Arcade-Amoedo (concello de Soutomaior).
range: Decreto
url: 'https://www.xunta.gal/dog/Publicados/2001/20010927/AnuncioF60E_gl.html'
---
<p>A Deputación Provincial de Pontevedra, en sesión que tivo lugar o día 29 de setembro de 2001, aprobou o proxecto de alargamento e mellora de trazado da estrada provincial 2908, Arcade-Amoedo, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>Por parte da deputación foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 26 de xullo de 2001.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data 1 de decembro de 2000.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque segundo sinala a deputación a urxencia das obras vén dada pola existencia, no actual trazado, de numerosas curvas e algunhas altamente perigosas polo que se fai precisa a construcción dunha vía rápida e segura que permita unha fluidez adecuada do tráfico entre as poboacións de Arcade e Amoedo evitando, deste xeito, a perigosa sinuosidade do actual trazado.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día sete de setembro de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Pontevedra, para efectos de expropiación forzosa, dos bens e dereitos concretados no expediente admi</p>
<p>nistrativo instruído para o efecto e necesarios para a execución das obras do proxecto de alargamento e mellora de trazado da estrada provincial 2908, Arcade-Amoedo.</p>
<p>Santiago de Compostela, sete de setembro de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

