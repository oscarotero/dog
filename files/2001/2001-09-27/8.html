---
date: '2001-09-27'
id: F616
page: 12
number: 188
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 225/2001, do 7 de setembro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto de obra
  número 109 do Plan de Obras e Servicios (POS) 2000 Barreiros. Estrada de
  Vilamar a Reme e a San Xusto de Cabarcos. Mellora acceso a praias (concello de
  Barreiros).
range: Decreto
url: 'https://www.xunta.gal/dog/Publicados/2001/20010927/AnuncioF616_gl.html'
---
<p>A Deputación Provincial de Lugo, en sesión celebrada o día 20 de xuño de 2001, aprobou o proxecto de obra nº 109 do Plan de Obras e Servicios (POS) 2000 Barreiros. Estrada de Vilamar a Reme e a San Xusto de Cabarcos. Mellora acceso a praias e na sesión do 28 de maio de 2001, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da deputación foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 26 de xullo de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 21 de agosto de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque segundo sinala a deputación a ocupación soamente a unha parcela que resulta imprescindible</p>
<p>para que a estrada poida ser dunha maior seguridade de cara ó tráfico rodado que se ve incrementado de forma notable ó dar acceso ás praias da zona, dotando así mesmo a zona dunhas comunicacións axeitadas ás necesidades reais xa que a estrada sitúase dentro da comarca denominada Mariña Oriental Lucense.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día sete de setembro de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de obra nº 109 do Plan de Obras e Servicios (POS) 2000 Barreiros. Estrada de Vilamar a Reme e a San Xusto de Cabarcos. Mellora acceso a praias.</p>
<p>Santiago de Compostela, sete de setembro de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

