---
date: '2001-09-27'
id: F606
page: 12
number: 188
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de setembro de 2001 pola que se autoriza o centro privado Castelao
  da Coruña para imparti-los ciclos formativos de grao superior de
  administración de sistemas informáticos e desenvolvemento de aplicacións
  informáticas e a supresión do ciclo formativo de grao superior de axencias de
  viaxes.
range: Orde
url: 'https://www.xunta.gal/dog/Publicados/2001/20010927/AnuncioF606_gl.html'
---
<p>Examinado o expediente que presenta María Concepción Amor Alonso, titular do centro privado de formación profesional específica Castelao da Coruña, solicitando autorización para imparti-los ciclos formativos de grao superior de administración de sistemas informáticos e desenvolvemento de aplicacións informáticas e a supresión do ciclo formativo de grao superior de axencias de viaxes (autorizado segundo a Orde do 3 de agosto de 2000 (DOG do 8 de setembro).</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos o Real decreto 1004/1991, do 14 de xuño (BOE do 26 de xuño) polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 31-1-2000), pola que se regulan determinados aspectos relativos á autorización de centros privados exclusivos de formación profesional específica; Decreto 296/1999 (DOG do 18 de novembro), polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22 de</p>
<p>maio), e a Orde do 20 de setembro de 1995 (DOG do 15 de decembro), que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autorizarlle ó centro privado Castelao da Coruña para imparti-los ciclos formativos de grao superior de administración de sistemas informáticos e desenvolvemento de aplicacións informáticas, segundo se especifica no anexo desta orde.</p>
<p>Segundo.-Autoriza-la supresión do ciclo formativo de grao superior de axencias de viaxes.</p>
<p>Terceiro.-Para as ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que imparta docencia no dito centro, así como o equipamento adecuado para imparti-las ditas ensinanzas.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala desta orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 14 de setembro de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: r/ Sinforiano López, nº 43.</p>
<p>Código do centro: 15032005.</p>
<p>Denominación: centro privado Castelao.</p>
<p>Titulares: M. Carmen e Mª Concepción Amor Alonso.</p>
<p>Ensinanzas que se autorizan:</p>
<p>Familia profesional: informática.-1 ciclo formativo de grao superior de administración de sistemas informáticos (2 unidades, 20 postos escolares/unidade).-1 ciclo formativo de grao superior de desenvolvemento de aplicacións informáticas (2 unidades, 20 postos escolares/unidade).</p>
<p>Composición resultante:-1 ciclo formativo de grao superior de administración e finanzas (2 unidades, 20 postos escolares/unidade). -1 ciclo formativo de grao superior de secretariado (1 unidade para 20 postos escolares).-1 ciclo formativo de grao superior de xestión comercial e márketing (1 unidade para 20 postos escolares).-1 ciclo formativo de grao superior de administración de sistemas informáticos (2 unidades, 20 postos escolares/unidade).-1 ciclo formativo de grao superior de desenvolvemento de aplicacións informáticas (2 unidades, 20 postos escolares/unidade).</p>

