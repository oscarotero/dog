---
date: '2001-04-30'
id: '70E2'
page: 5
number: 83
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 26 de marzo de 2001, da Delegación Provincial de Lugo, pola que
  se dispón a inscrición no rexistro e a publicación, no Diario Oficial de
  Galicia, do acordo asinado o 22 de febreiro de 2001 pola comisión negociadora
  do convenio colectivo de ámbito provincial para o sector do comercio de
  materiais de construcción e saneamento.
range: Resolución
url: 'https://www.xunta.gal/dog/Publicados/2001/20010430/Anuncio70E2_gl.html'
---
<p>Visto o texto do acordo asinado o día 22 de febreiro de 2001 pola comisión negociadora do convenio colectivo para o sector do comercio de materiais de construcción e saneamento (código 2700175), da provincia de Lugo, integrada pola representación da Asociación Provincial de Empresarios da Construcción (APEC) e das centrais sindicais MCA-UGT (50%), FECOMA-CC.OO. (50%) e CIG (0%), mediante o que se fixa o calendario laboral para o ano 2001 no ámbito do referido convenio, e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remiti-lo texto do mentado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 26 de marzo de 2001.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Asistentes:</p>
<p>Representación sindical:</p>
<p>Por MCA-UGT:</p>
<p>Adolfo Mosteirín Turia.</p>
<p>Carlos García Vázquez.</p>
<p>Pedro González Sordo.</p>
<p>José Luis Castrillón López.</p>
<p>Por FECOMA-CC.OO.:</p>
<p>Jesús Varela Lodeiro.</p>
<p>J. Javier Enrique Simón.</p>
<p>Ramiro López Peruga.</p>
<p>Manuel Valín Ceide.</p>
<p>Por CIG:</p>
<p>Ignacio Javier García Gómez.</p>
<p>Carmen Antas Pérez.</p>
<p>Representación patronal (APEC):</p>
<p>Hipólito Trinidad Losada.</p>
<p>Miguel Varela Varela.</p>
<p>Ricardo Castro López.</p>
<p>José Juan Meijide Calvo.</p>
<p>Manuel Sánchez Varela.</p>
<p>Silviano Pizarro Gómez.</p>
<p>José Bouso Alvite.</p>
<p>Asesora: Pilar Díaz Rodríguez.</p>
<p>Na cidade de Lugo, o 22 de febreiro de 2001, ás 17 horas, reúnense os representantes das centrais sindicais e de APEC que á marxe se relacionan, como compoñentes da comisión deliberadora do convenio provincial de comercio de materiais da construcción e saneamento, co obxecto de tratar sobre o calendario laboral para o ano 2001.</p>
<p>Despois dunha ampla deliberación, adóptanse os seguintes acordos:</p>
<p>Primeiro.-Fixar como festivos do convenio para o ano 2001: 30 de abril, 17 de maio, 7 de decembro,</p>
<p>4 horas de tarde do día 24 de decembro, 4 horas de tarde do día 31 de decembro.</p>
<p>Segundo.-Ademais dos días sinalados como FC-8 no calendario adxunto, para adaptar á xornada de 1.756 horas anuais, os traballadores dispoñerán de 4,5 días de descanso de libre disposición por acordo entre a empresa e o traballador.</p>
<p>Terceiro.-Autorizar expresamente a asesora da comisión negociadora Pilar Díaz Rodríguez para que se dirixa á delegación provincial da Consellería de Xustiza, Interior e Relacións Laborais, para os efectos de proceder á tramitación, depósito e publicación.</p>
<p>E en proba de conformidade, os presentes integrantes da comisión negociadora asinan a presente acta, no lugar e data indicados no encabezamento.</p>

