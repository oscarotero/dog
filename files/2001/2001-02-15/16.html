---
date: '2001-02-15'
id: 2EF6
page: 2
number: 33
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 8 de xaneiro de 2001 pola que se nomea funcionario da escala de
  técnicos de xestión desta universidade o aspirante que superou as probas
  selectivas, convocadas por Resolución do 5 de setembro de 2000 (Boletín
  Oficial del Estado do 26 de setembro).
range: Resolución
url: 'https://www.xunta.gal/dog/Publicados/2001/20010215/Anuncio2EF6_gl.html'
---
<p>Vista a proposta formulada polo tribunal cualificador das probas selectivas para ingreso na escala</p>
<p>técnica desta universidade, convocadas por Resolución do 5 de setembro de 2000 (BOE do 26 de setembro), e verificado o cumprimento dos requisitos sinalados na base 2 da convocatoria.</p>
<p>Este rectorado, en uso das atribucións que lle confire o artigo 65 dos estatutos da Universidade da Coruña, aprobados polo Real decreto 253/1992, do 10 de setembro (DOG do 17) e modificados polo Decreto 245/1998, do 30 de xullo (DOG do 28 de agosto) e polo Decreto 41/2000, do 25 de febreiro (DOG do 2 de marzo), resolve nomear funcionario de carreira da escala de técnicos de xestión da Universidade da Coruña a Gonzalo Antonio Barrio García.</p>
<p>Para a adquisición da condición de funcionario de carreira, o interesado deberá prestar xuramento ou promesa, de acordo co establecido no Real decreto 707/1979, do 5 de abril (BOE do 6 de abril), e tomar posesión no prazo dun mes, a partir do día seguinte ó da publicación desta resolución no BOE.</p>
<p>De conformidade co disposto no artigo 13 do Real decreto 598/1985, do 30 de abril, e no artigo 10 da Lei 53/1984, do 26 de decembro, de incompatibilidades do persoal ó servicio das administracións públicas, o persoal obxecto do presente nomeamento, para tomar posesión, deberá realiza-la declaración a que se refire o primeiro dos preceptos citados, ou a opción ou solicitude de compatibilidade recollidos no artigo 10 da Lei 53/1984.</p>
<p>Contra a presente resolución e de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada por Lei 4/1999, do 13 de xaneiro, cabe interpoñer, potestativamente, recurso de reposición perante o rector no prazo dun mes, ou recurso contencioso-administrativo no prazo de dous meses na forma e condicións previstas na Lei reguladora da dita xurisdicción, contados ambos a partir do día seguinte ó da publicación desta resolución no Boletín Oficial del Estado.</p>
<p>A Coruña, 8 de xaneiro de 2001.</p>
<p>José Luis Meilán Gil</p>
<p>Rector da Universidade da Coruña</p>

