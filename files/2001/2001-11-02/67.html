---
date: '2001-11-02'
id: 114EA
page: 14
number: 212
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do estudio de detalle U.A.8 As Grades.
  (Expediente 4348/411).
range: Anuncio
url: 'https://www.xunta.gal/dog/Publicados/2001/20011102/Anuncio114EA_gl.html'
---
<p>O Consello da Xerencia Municipal de Urbanismo, en sesión do día 11 de outubro de 2001, acordou aprobar inicialmente, por segunda vez, o estudio de detalle U.A.8 As Grades (Oia), promovido polas entidades mercantís Lanzamar, S.A. e Promociones Vital Vigo, S.L., na súa versión definitiva, redactado polos arquitectos José Luis Pereiro Alonso, Alberto Cameselle Lago, Borja Ramilo Méndez e Pedro de la Puente Crespo, visado polo COAG o 6-9-2001 e 25-9-2001.</p>
<p>Sométese este expediente ó trámite de información pública polo prazo dun mes, a través de publicación no DOG, nun dos xornais de maior circulación da provincia e taboleiro de anuncios da Xerencia Municipal de Urbanismo, segundo o establecido no artigo 42.1º, significando que o prazo de exposición pública se entenderá aberto desde a primeira publicación ata o remate do mes contado desde o derradeiro anuncio.</p>
<p>A documentación deste expediente atópase á disposición do público en xeral na Oficina de Información Urbanística, na planta baixa da xerencia.</p>
<p>Este anuncio servirá de notificación, nos termos establecidos no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xanei</p>
<p>ro, para todos aqueles propietarios ou interesados directamente afectados que, por resultar descoñecido ou ignorado o seu domicilio, non poidan ser notificados persoalmente.</p>
<p>Vigo, 24 de outubro de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

