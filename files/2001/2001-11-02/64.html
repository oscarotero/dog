---
date: '2001-11-02'
id: 114DE
page: 14
number: 212
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación inicial do estudio de detalle reformado para a
  ordenación dos volumes edificables entre as rúas Condesa de Pardo Bazán,
  Arcebispo Malvar e Xan Guillermo.
range: Anuncio
url: 'https://www.xunta.gal/dog/Publicados/2001/20011102/Anuncio114DE_gl.html'
---
<p>A Comisión de Goberno, en sesión do 1 de outubro de 2001, adoptou o seguinte acordo:</p>
<p>Primeiro.-Prestar aprobación, con carácter inicial, ó texto do estudio de detalle resultante daquel inicialmente aprobado pola Comisión de Goberno, en sesión do 22-6-1998 e sometido a información públi</p>
<p>ca, formulado mediante iniciativa particular por Promociones Inmobiliarias Ramírez, S.L. para a ordenación dos volumes e soluciona-las medianeiras existentes do soar situado entre as rúas Condesa de Pardo Bazán, Arcebispo Malvar e Xan Guillermo, propoñendo a actuación para realizar en tal soar e os de número 3, 5 e 7 da rúa Xan Guillermo, sendo este instrumento urbanístico reformado do anterior redactado polo arquitecto Gustavo Pérez Álvarez, visado pola delegación do COAG en Pontevedra, con data do 16-5-2001, que anula o documento anterior ó recolle-la correcta delimitación dos terreos de propiedade da promotora que integran o ámbito espacial do estudio de detalle.</p>
<p>Segundo.-Dispoñe-lo sometemento a información pública do presente estudio de detalle, durante un prazo dun mes, mediante a publicación de anuncios no taboleiro de edictos da Casa do Concello, un dos xornais de maior circulación provincial, BOP e Diario Oficial de Galicia, computándose tal período desde esta última publicación, con notificación persoal ás persoas e entidades interesadas no procedemento.</p>
<p>Terceiro.-Reiterar á entidade promotora o cumprimento do punto cuarto do acordo do 22 de xuño de 1998, sobre a ratificación e solemnización do aproveitamento de cesión ó concello, segundo as determinacións do catálogo de edificacións en vigor.</p>
<p>Durante o prazo dun mes, contado a partir da inserción deste anuncio no Diario Oficial de Galicia, calquera interesado poderá examina-lo expediente no Servicio Municipal de Urbanismo, Medio Ambiente e Patrimonio Histórico (rúa Churruchaos), e formula-las alegacións e xustificacións que coide procedentes.</p>
<p>Pontevedra, 15 outubro de 2001.</p>
<p>Julio Dapena Outomuro</p>
<p>Secretario xeral</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo</p>
<p>e Medio Ambiente</p>

