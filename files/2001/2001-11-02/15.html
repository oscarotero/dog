---
date: '2001-11-02'
id: 1141A
page: 14
number: 212
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 25 de setembro de 2001, da Dirección Xeral de Urbanismo, sobre
  aprobación definitiva do proxecto de expropiación forzosa polo procedemento de
  taxación conxunta dos bens e dereitos afectados polas obras incluídas no
  proxecto técnico de axardinamento e pavimentación de rotonda de viario en
  Forte-Bragade, no concello de Cesuras.
range: Resolución
url: 'https://www.xunta.gal/dog/Publicados/2001/20011102/Anuncio1141A_gl.html'
---
<p>Antecedentes.</p>
<p>1. O Concello de Cesuras remite o expediente de expropiación forzosa polo procedemento de taxación conxunta dos bens e dereitos afectados polas obras incluídas no proxecto técnico de axardinamento e pavimentación de rotonda de viario en Forte-Bragade, de conformidade co disposto polo artigo 145 da Lei 1/1997, do 24 de marzo, do solo de Galicia (LSG).</p>
<p>2. O alcalde presidente do Concello de Cesuras, mediante Decreto do 22 de xaneiro de 2001, acordou aprobar inicialmente o proxecto de expropiación forzosa polo procedemento de taxación conxunta dos bens e dereitos afectados polas obras incluídas no proxecto técnico de axardinamento e pavimentación de rotonda de viario en Forte-Bragade e sometelo a información pública polo prazo dun mes anunciándose no xornal La Voz de Galicia do 20 de marzo de 2001 e no DOG do 8 de marzo e no BOP do 31 de xaneiro.</p>
<p>3. A taxación foi notificada individualmente ós que aparecían como titulares de bens e dereitos no expediente, dándolles traslado literal da correspondente folla de aprezo e da proposta de fixación dos criterios de valoración, para que formularan alegacións no prazo dun mes, contado a partir da data de notificación, tal e como sinala o artigo 145.4º da LSG.</p>
<p>4. O Concello da Cesuras emitiu informe individualizado sobre cada unha das alegacións presentadas polos interesados, de conformidade co artigo 145.6º da LSG, e remite o expediente de expropiación forzosa a esta consellería para a súa aprobación definitiva.</p>
<p>Fundamentos xurídicos.</p>
<p>Primeiro.-O proxecto de expropiación forzosa tramitouse polo procedemento de taxación conxunta de conformidade co disposto no artigo 145 da LSG.</p>
<p>Segundo.-O expediente tramitado conta coa documentación preceptiva esixida polo artigo 145.1º da LSG:</p>
<p>-Determinación do seu ámbito territorial, cos documentos que o identifican en canto a situación, superficie e lindeiros.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemnizacións, se é o caso.</p>
<p>Terceiro.-No Concello da Cesuras están vixentes as normas subsidiarias municipais de planeamento aprobadas o 3 de marzo de 1997.</p>
<p>Os terreos obxecto de expropiación están clasificados no planeamento vixente como solo urbano coa cualificación de rede viaria.</p>
<p>Á vista do dito e de acordo co establecido no artigo 54 e 124 da LSG en relación co artigo 33 da Lei 6/1998, do 13 de abril, sobre réxime do solo e valoracións (LRSV) resulta acreditada a utilidade pública e a necesidade de ocupación dos bens afectados.</p>
<p>Cuarto.-O concello utilizou os criterios de valoración do título III da LRSV.</p>
<p>Quinto.-A competencia para aproba-lo expediente de expropiación forzosa polo procedemento de taxación conxunta correspóndelle por delegación ó director xeral de Urbanismo, de acordo co artigo 1 da Orde do 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000) pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo do solo de Galicia, a Lei 6/1998, do 13 de abril, Lei sobre réxime do solo e valoracións, e as demais disposicións aplicables,</p>
<p>RESOLVO:</p>
<p>Primeiro.-Aprobar definitivamente o proxecto de expropiación forzosa polo procedemento de taxación conxunta dos bens e dereitos afectados polas obras</p>
<p>incluídas no proxecto técnico de axardinamento e pavimentación de rotonda de viario en Forte-Bragade, no Concello de Cesuras, para os efectos previstos polos artigos 145 e 146 da LSG, con estimación ou desestimación das alegacións nos termos que aparecen nos informes de contestación a elas que constan no expediente.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación de conformidade co establecido no artigo 146.1º da LSG.</p>
<p>En consecuencia, o pagamento ou depósito do importe da valoración establecida producirá os efectos previstos nos núms. 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación de prezo xusto (artigo 146.2º da LSG).</p>
<p>Segundo.-Notifica-lo contido desta resolución aprobatoria do expediente ó concello e de xeito individualizado a tódolos que aparezan como titulares de bens ou dereitos afectados que figuran no expediente, ós que se lles xuntará a correspondente folla de valoración, conferíndolles un prazo de vinte días durante o cal poderán manifestar por escrito ante esta Dirección Xeral de Urbanismo a súa desconformidade coa valoración establecida no expediente aprobado, conforme dispón o artigo 145.7º da LSG, advertíndolles que transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da LSG).</p>
<p>Terceiro.-Publica-la presente resolución así como a seguinte relación dos bens e dereitos afectados pola expropiación, no Diario Oficial de Galicia e no taboleiro de edictos do concello:</p>
<table><tbody><tr><td></td></tr>
<tr><td>Nº predio</td><td>Propietario</td><td>Superficie m</td><td>Valoración euros</td><td>Valoración ptas.</td></tr>
<tr><td></td></tr>
</tbody></table>
<table><tbody><tr><td>1</td><td>Herdeiros de Andrés Marante Pedreira: Rogelio Marante Balado, Carmen Marante Balado, José Marante Balado, Julio Marante Balado, Crescencia Marante Balado e Antonio Ferreño Marante</td><td>263,75</td><td>1.442,26</td><td>239.972</td></tr>
<tr><td></td></tr>
<tr><td>3</td><td>Francisca Vázquez Moar</td><td>290,81</td><td>1.373,31</td><td>228.499</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, a aqueles dos que se ignore o lugar de notificación, ou ben, tramitada a notificación, non se puidese realizar. Todo isto de acordo co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución á Fiscalía da Audiencia Provincial, para os efectos establecidos no artigo 5 da Lei de expropiación forzosa, en relación cos propietarios des</p>
<p>coñecidos e os non comparecentes no procedemento expropiatorio.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo perante a sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da notificación, segundo o artigo 46.1º da Lei 29/1998, do 13 de xullo, da xurisdicción contencioso-administrativa (LXCA). Así mesmo poderase interpoñer recurso potestativo de reposición ante o conselleiro de Política Territorial, Obras Públicas e Vivenda, no prazo dun mes contado a</p>
<p>partir do día seguinte ó da notificación desta resolución (artigo 116, 117 e 48 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, de 13 de xaneiro); para o caso de que se interpoña o recurso potestativo de reposición, ata que sexa resolto expresamente ou se producira a desestimación presunta, non se poderá interpoñe-lo recurso contencioso-administrativo (art. 116 da Lei 30/1992, do 26 de novembro, de réxime xurídico das administracións públicas e do procedemento administrativo común modificada pola Lei 4/1999, do 13 de xaneiro).</p>
<p>No suposto de que o interesado sexa unha Administración pública, no lugar do recurso de reposición poderá dirixir ó órgano competente no prazo de dous meses o requirimento previo previsto no artigo 44 da LXCA.</p>
<p>Todo isto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifesta-la súa desconformidade como se indicou no punto 2 desta resolución, nos termos establecidos polo artigo 145.8º da LSG.</p>
<p>Santiago de Compostela, 25 de setembro de 2001.</p>
<p>José Jesús Cudeiro Mazaira</p>
<p>Director xeral de Urbanismo</p>

