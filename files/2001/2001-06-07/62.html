---
date: '2001-06-07'
id: '9762'
page: 7
number: 110
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 18 de maio de 2001 polo que se amplía en catro o número de bolsas
  dirixidas a licenciados universitarios que obteñan no ano 2001 unha estadía
  non remunerada nalgunha das institucións comunitarias.
range: Anuncio
url: 'https://www.xunta.gal/dog/Publicados/2001/20010607/Anuncio9762_gl.html'
---
<p>Por anuncio do 9 de outubro de 2000, publicado no Diario Oficial de Galicia nº 207, do 25 de outubro, convocáronse catro bolsas para a concesión de axudas económicas que financiasen a estadía non remunerada en institucións comunitarias ó longo do ano 2001, de licenciados ou titulados superiores que realizasen os seus estudios nalgunha das universidades galegas.</p>
<p>Tendo en conta o número de peticionarios que teñen cursadas as súas solicitudes e que satisfacían os requisitos de expediente académico e coñecemento de linguas, entre outros, admitidos polas diversas institucións comunitarias, considerando a existencia de remanentes orzamentarios e a concorrencia dos fins fundacionais, que aconsellan reforza-la presencia de titulados galegos no ámbito das entidades decisoras da Unión Europea, a Fundación Galicia-Europa amplía en catro bolsas adicionais as xa convocadas polo citado anuncio, mantendo inalterado o prazo xeral de presentación de novas solicitudes ata o 15 de setembro do ano 2001.</p>
<p>Os remanentes que pudieran restar logo da adxudicación das bolsas convocadas poderán ser aplicados ata o esgotamento do crédito orzamentario mediante a aprobación de mensualidades adicionais ou soltas, destas ou doutras solicitudes que non foran atendidas no seu día por compromisos adquiridos durante a xestión daquelas.</p>
<p>Santiago de Compostela, 18 de maio de 2001.</p>
<p>Jaime Pita Varela</p>
<p>Secretario xeral da Fundación Galicia-Europa</p>

