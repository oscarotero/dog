---
date: '2001-01-25'
id: 1A86
page: 1
number: 18
agency: REAL ACADEMIA GALLEGA DE BELLAS ARTES DE NUESTRA SEÑORA DEL ROSARIO
section: VI. ANUNCIOS
title: Convocatoria.
range: Convocatoria.
url: 'https://www.xunta.gal/dog/Publicados/2001/20010125/Anuncio1A86_gl.html'
---
<p>A Real Academia Galega de Belas Artes de Nosa Señora do Rosario convoca a concesión da medalla de honra correspondente ó ano 2001.</p>
<p>A academia instituíu con carácter honorífico a devandita medalla.</p>
<p>Poderalles ser concedida a aquelas persoas ou entidades de carácter público ou privado que máis se destacasen no cultivo, fomento, protección, defensa, etc., nalgún dos eidos das belas artes relacionados con Galicia.</p>
<p>Para participar na convocatoria será preceptivo formular antes do día 20 de marzo proposta asinada por calquera persoa ou entidade relacionada coa arte, acompañada da oportuna relación de méritos e circunstancias que ó seu xuízo xustifiquen a proposta.</p>
<p>A concesión da medalla de honra farase pública o día do seu outorgamento e a entrega efectuarase coa debida solemnidade.</p>
<p>Para máis información poderán dirixirse á Secretaría da Real Academia Galega de Belas Artes de Nosa Señora do Rosario, praza do Pintor Sotomaior, s/n, 15001-A Coruña.</p>
<p>A Coruña, 16 de xaneiro de 2001.</p>
<p>O presidente</p>
<p>Rubricado</p>

