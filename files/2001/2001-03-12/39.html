---
date: '2001-03-12'
id: '3E82'
page: 3131
number: 50
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 25 de xaneiro de 2001, da Delegación Provincial de Pontevedra,
  pola que se notifican os trámites de audiencia en procedemento de resolucións
  de revogación de autorización e cancelación da inscrición no Rexistro de
  Empresas e Actividades Turísticas.
range: Resolución
url: 'https://www.xunta.gal/dog/Publicados/2001/20010312/Anuncio3E82_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícaselles ós establecementos que no anexo I se mencionan a cancelación da inscrición no Rexistro de Empresas e Actividades Turísticas, en diante REAT.</p>
<p>Mediante visita de inspección, o Servicio de Inspección de Turismo dependente desta delegación</p>
<p>comprobou que nos establecementos que a continuación se relacionan no anexo I non se realiza nin exerce a actividade turística para a que foron autorizados no seu día.</p>
<p>Considerando que no expediente non consta ningunha comunicación do cesamento da actividade tal e como dispón o parágrafo primeiro do artigo 25.3º da Lei 9/1997, do 21 de agosto, de ordenación e promoción do turismo en Galicia, o Servicio de Turismo propón a conseguinte cancelación no REAT.</p>
<p>Por todo o exposto, notifícaselles ós titulares dos establecementos referidos no dito anexo que, se no prazo de quince días non presentan alegacións que xustifiquen o peche temporal ou a súa vontade efectiva de continuar coa actividade, se acordará de oficio a cancelación da inscrición no REAT, todo isto ó abeiro do parágrafo segundo o artigo 25.3º da Lei 9/1997, do 21 de agosto, de ordenación e promoción do turismo en Galicia, e do artigo 17.2º do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma de Galicia.</p>
<p>Pontevedra, 25 de xaneiro de 2001.</p>
<p>Pilar Rojo Noguera</p>
<p>Delegada provincial de Pontevedra</p>
<p>ANEXO</p>
<p>Relación de bares, café-bares e similares</p>
<p>en trámite de audiencia</p>
<p>Denominación: Foxtrot.</p>
<p>Sign.: V-PO 6199.</p>
<p>Titular: Dananber, S.L.</p>
<p>Enderezo: r/ Zamora, 8.</p>
<p>Concello: Vigo.</p>

