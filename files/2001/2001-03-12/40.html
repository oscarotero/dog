---
date: '2001-03-12'
id: '3E86'
page: 3132
number: 50
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 1 de marzo de 2001 pola que se anuncia, polo sistema de concurso
  aberto, a contratación da organización do VI Congreso Internacional de
  Estudios Xacobeos: O Pseudo-Turpín, lazo entre o culto xacobeo e o culto a
  Carlomagno.
range: Resolución
url: 'https://www.xunta.gal/dog/Publicados/2001/20010312/Anuncio3E86_gl.html'
---
<p>Esta Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anunciar polo sistema de concurso, procedemento aberto, a contratación seguinte:</p>
<p>Organización do VI Congreso Internacional de Estudios Xacobeos: O Pseudo-Turpín , lazo entre o culto xacobeo e o culto a Carlomagno.</p>
<p>Orzamento de licitación: catorce millóns de pesetas (14.000.000) IVE incluído.</p>
<p>Prazo de execución: un (1) mes.</p>
<p>Clasificación esixida: grupo III, subgrupo 8, categoría D.</p>
<p>Afianzamento provisional: non se esixe.</p>
<p>Exposición da documentación: os pregos de prescricións técnicas e de cláusulas administrativas particulares estarán expostos na Xerencia de Promoción do Camiño de Santiago da Consellería de Cultura, Comunicación Social e Turismo, edificio administrativo San Caetano-bloque 5, 15771-Santiago de Compostela, e nas delegacións provinciais durante o prazo de presentación das proposicións, de 10 a 14 horas e para calquera información no teléfono 981 54 49 75.</p>
<p>Presentación das proposicións: presentaranse en man, en sobres pechados e asinados polo licitador ou persoa que o represente no rexistro xeral da Consellería de Cultura, Comunicación Social e Turismo antes das 14 h do décimo quinto día natural contado a partir do día seguinte ó da publicación da presente resolución no DOG, ou enviadas por correo dentro do prazo sinalado.</p>
<p>No suposto de que as proposicións se enviasen por correo, xustificarase a data da imposición do envío na oficina de correos e anunciarase ó órgano de contratación a remisión da oferta mediante fax 981 54 48 70 ou telegrama no mesmo día, aténdose, en todo caso, ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7ª do prego de cláusulas administrativas particulares.</p>
<p>Apertura das proposicións: realizarase pola mesa de contratación na sala de xuntas da Consellería de Cultura, Comunicación Social e Turismo ás 12 horas do décimo sexto día natural seguinte a aquel no que remata o prazo de presentación de proposicións. Se coincidise en sábado ou festivo, a apertura de proposicións terá lugar o inmediato día hábil seguinte á mesma hora.</p>
<p>O importe do anuncio do presente concurso será por conta do adxudicatario.</p>
<p>Santiago de Compostela, 1 de marzo de 2001.</p>
<p>P.D.(Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

