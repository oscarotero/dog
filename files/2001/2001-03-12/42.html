---
date: '2001-03-12'
id: 3E8E
page: 3133
number: 50
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 29 de xaneiro de 2001, da Delegación Provincial de Lugo, de
  notificación da iniciación do expediente sancionador de caza C-64/2000,
  devolto polo servicios de correos.
range: Resolución
url: 'https://www.xunta.gal/dog/Publicados/2001/20010312/Anuncio3E8E_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27 de novembro), de réxime xurídico das administracións públicas e do procedemento administrativo común, notifícaselles ós denunciados cos datos persoais e último enderezo coñecido que se sinala a continuación, as iniciacións dos correspondentes expedientes sancionadores por infracción da Lei 4/1997, de caza en Galicia, do 25 de xuño (DOG do 11 de xullo).</p>
<p>Noméase instructora do procedemento a Paloma Quiroga López e secretaria a Marta Joaquín Tersado, funcionarias da Xunta de Galicia. A resolución será acordada polo conselleiro de Medio Ambiente (Decreto 482/1997, do 30 de decembro, DOG do 8-1-1998, polo que se establece a estructura orgánica da Consellería de Medio Ambiente).</p>
<p>O denunciado disporá dun prazo de quince (15) días hábiles, contados a partir do seguinte ó da publicación desta resolución para que poida examina-lo expediente nesta delegación provincial, sita na Ronda de la Muralla, 70, e presenta-las alegacións e documentos que considere convenientes na súa defensa. Así como para a recusación das persoas designadas como instructora e secretaria en calquera momento da tramitación do procedemento.</p>
<p>O pagamento voluntario porá fin ó expediente. Para efectualo deberá emprega-los impresos normalizados, que lle serán facilitados nesta delegación provincial.</p>
<p>Lugo, 29 de xaneiro de 2001.</p>
<p>Luis Vázquez González</p>
<p>Delegado provincial de Lugo</p>
<p>ANEXO</p>
<p>-Expediente: C-64/2000.</p>
<p>Denunciado: Dositeo López Vázquez.</p>
<p>DNI: 33.811.929-C.</p>
<p>Enderezo: r/ Río Ulla, nº 47-1º, Lugo.</p>
<p>Feitos imputados: practica-lo deporte cinexético da caza en horas nocturnas (1.05 h), desde o vehículo marca Citroën, modelo C-15, matrícula LU-4458-P, auxiliado pola luz artificial do mesmo, efectuando dous disparos, encontrándose a escopeta alimentada con dous cartuchos e disposta para o seu uso no asento dianteiro dereito do vehículo. Feitos constatados o día 25-10-2000, ás 1.05 h no couto de caza Sta. María Alta, LU-10.003-monte do Veral; inmediacións Penarrubia. Lugo.</p>
<p>Preceptos infrinxidos: 59.12º, 59.8º, 58.37º da Lei 4/1997, de caza de Galicia.</p>
<p>Cualificación da infracción: moi grave.</p>
<p>Sanción: 1.000.001 ptas.</p>
<p>Inhabilitación para obte-la licencia de caza e para a práctica deste deporte por un período de cinco anos e un día.</p>

