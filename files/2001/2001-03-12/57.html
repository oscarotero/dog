---
date: '2001-03-12'
id: 3ECA
page: 3140
number: 50
agency: CONCELLO DE VIGO
section: VI. ANUNCIOS
title: >-
  Anuncio da toma de coñecemento do avance do PERI 5 Montepequeno 05.03 en
  Candeán. (Expediente 6280/411).
range: Anuncio
url: 'https://www.xunta.gal/dog/Publicados/2001/20010312/Anuncio3ECA_gl.html'
---
<p>O Consello da Xerencia Municipal de Urbanismo, en sesión do 25 de xaneiro de 2001, tivo coñecemento do avance do Plan Especial de Reforma Interior 5 Montepequeno (Candeán) 05.03 (expte. 6280/411), de iniciativa municipal, redactado polos arquitectos Lidia Mabel Pacho Domínguez e Mario Alejandro Rivero Nieto, con visado do COAG con data do 6 de novembro de 2000, así como das suxestións formuladas sobre el pola Oficina Técnica Municipal de Planeamento.</p>
<p>Sométese o expediente ó trámite de información pública polo prazo dun mes, mediante anuncio que se publicará no Diario Oficial de Galicia e nun dos xornais de maior circulación da provincia co fin de que as distintas entidades e particulares poidan formula-las suxestións que consideren oportunas e pre</p>
<p>sentar propostas e convenios urbanísticos que coiden procedentes.</p>
<p>O prazo de exposición entenderase aberto desde a primeira publicación ata o remate do mes, contado desde o derradeiro anuncio. A documentación atópase na Oficina de Información da Xerencia Municipal de Urbanismo ó dispor do público.</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados persoalmente.</p>
<p>Vigo, 8 de febreiro de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

