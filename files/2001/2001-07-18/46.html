---
date: '2001-07-18'
id: BE1E
page: 9
number: 139
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: VI. ANUNCIOS
title: >-
  Cédula do 28 de maio de 2001, da Delegación Provincial de Pontevedra, pola que
  se fai pública a resolución de reintegro do 7 de maio de 2001 das axudas á
  contratación indefinida do expediente administrativo FM 342B 00/870-5.
range: Cédula
url: 'https://www.xunta.gal/dog/Publicados/2001/20010718/AnuncioBE1E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado polo interesado da resolución de reintegro da subvención do expediente administrativo, consonte o establecido na Orde do 21-7-1998 (DOG nº 152, do 7 de agosto de 2000), publícase:</p>
<p>1º Expediente de reintegro: FM Reint. 2001/58-5.</p>
<p>Expediente de xestión: FM 342B 00/870-5.</p>
<p>Orde da convocatoria: 21 de xullo de 1998 (DOG nº 152, do 7 de agosto de 2000).</p>
<p>Interesado: José Antonio Ramilo González.</p>
<p>Enderezo: Cotro, 13 36380 Gondomar (Pontevedra).</p>
<p>Asunto: resolución por delegación do delegado provincial da Consellería de Familia e Promoción do Emprego, Muller e Xuventude do 7 de maio de 2001, ó abeiro da Orde do 21-7-1998.</p>
<p>Resolución:</p>
<p>«En relación co escrito achegado o 30-4-2001, notifícolle a seguinte resolución:</p>
<p>Antecedentes.</p>
<p>O interesado comunica no seu escrito a baixa do traballador Antonio Otero Fernández (29-3-2001) sen acredita-la súa substitución.</p>
<p>Fundamentos.</p>
<p>I. A base décima do anexo B da Orde do 13 de marzo de 2000 (DOG do 27) reguladora das axudas á contratación por conta allea para o ano 2000 obriga o beneficiario, durante os tres anos seguintes á data da contratación indefinida subvencionada, a substituí-lo traballador polo que se concedese a subvención, dentro do mes seguinte ó da baixa.</p>
<p>II. O artigo 11 da citada orde determina a revogación e o reintegro da axuda por parte do beneficiario, así como a esixencia do xuro de demora, nos casos e termos previstos no artigo 78 do texto refundido da Lei de réxime financeiro e orzamentario de Galicia, aprobado polo Decreto lexislativo 1/1999, do 7 de outubro (DOG do 5 de novembro).</p>
<p>En virtude dos antecedentes e fundamentos expostos</p>
<p>RESOLVO:</p>
<p>Declara-la procedencia de reintegro por parte de José Antonio Ramilo González da cantidade de 300.000 pesetas concedida na resolución desta delegación provincial do 7-7-2000 en concepto de subvención pola contratación indefinida de Antonio Otero Fernández.</p>
<p>Os órganos competentes da Consellería de Economía e Facenda notificaranlle oportunamente o lugar, forma e prazo do ingreso da referida cantidade, así como a liquidación dos xuros de demora, de conformidade coa Orde do 21 de xullo de 1998 (DOG do 7 de agosto).</p>
<p>Contra a presente resolución o interesado poderá interpoñer, ó abeiro dos artigos 107.1º, 114 e 115 de Lei 30/1992, do 26 de novembro (BOE do 27) de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro (BOE do 14), recurso de alzada ante a conselleira de Familia e Promoción do Emprego, Muller e Xuventude, no prazo dun mes desde o día seguinte ó da presente notificación.</p>
<p>Vigo, 7 de maio de 2001. P.D. O delegado provincial. Asinado Joaquín Macías Sánchez.»</p>
<p>Os correspondentes expedientes obran no Servicio de Fomento do Emprego da delegación Provincial da Consellería de Familia e Promoción do Emprego, Muller e Xuventude en Vigo.</p>
<p>Vigo, 28 de maio de 2001.</p>
<p>Joaquín Macías Sánchez</p>
<p>Delegado provincial de Pontevedra</p>

