---
date: '2001-07-18'
id: BD6E
page: 9
number: 139
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 163/2001, do 31 de maio, polo que se declara a urxente ocupación, para
  efectos de expropiación forzosa, polo Concello de Barro, dos bens e dereitos
  necesarios para a realización das obras do proxecto de acceso ó núcleo da
  Igrexa da parroquia de Perdecanai.
range: Decreto
url: 'https://www.xunta.gal/dog/Publicados/2001/20010718/AnuncioBD6E_gl.html'
---
<p>O Concello de Barro, en sesión que tivo lugar o día 28 de novembro de 2000, aprobou o proxecto de acceso ó núcleo da Igrexa da parroquia de Perdecanai, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 15 de maio de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o concello, a obra se debe executar sen tardanza dada a necesidade de dotar dun acceso adecuado as vivendas do núcleo de poboación da zona da Igrexa na parroquia de Perdecanai coa estrada nacional 550 e a provincial A Goulla-Cuntis, feito que melloraría a seguridade vial e accesos ó núcleo citado.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día trinta e un de maio de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Barro, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de acceso ó núcleo da Igrexa da parroquia de Perdecanai.</p>
<p>Santiago de Compostela, trinta e un de maio de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

