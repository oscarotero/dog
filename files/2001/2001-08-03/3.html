---
date: '2001-08-03'
id: CB7E
page: 10
number: 150
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 182/2001, do 12 de xullo, polo que se declara a utilidade pública e
  urxente ocupación dos bens e dereitos afectados pola obra de clave
  PO-13-14-00-01 de novo acceso ó porto de Combarro.
range: Decreto
url: 'https://www.xunta.gal/dog/Publicados/2001/20010803/AnuncioCB7E_gl.html'
---
<p>Con data do 30-5-2000 o presidente de Portos de Galicia aprobou tecnicamente o proxecto de novo</p>
<p>acceso ó porto de Combarro, no termo municipal de Poio.</p>
<p>Os bens e dereitos nos que e concreta a declaración de urxente ocupación aparecen recollidos e valorados no devandito proxecto que se someteu a información pública.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado porque as reducidas dimensións do acceso actual, a falta de visibilidade do entronque coa estrada C-550 e o xiro á esquerda sen carril de espera fan indispensable a construcción dun novo acceso que cumpra as condicións mínimas de seguridade vial para vehículos e peóns. Deste xeito contarase cun acceso que permita o tránsito dos servicios fundamentais (bombeiros, primeiros auxilios, etc.) que coa situación actual o teñen moi complicado e incluso imposible baixo certas circunstancias.</p>
<p>A competencia para a declaración de urxente ocupación correspóndelle ó Consello da Xunta de Galicia, por aplicación do disposto no artigo segundo do Decreto 167/1982, do 1 de decembro, sobre asunción de transferencias en materia de portos e a súa asignación á Consellería de Ordenación do Territorio e Obras Públicas.</p>
<p>Por outra parte, e a teor do disposto no artigo 22 da Lei 27/1992, do 24 de novembro, modificada pola Lei 62/1997, do 26 de decembro, de portos do Estado e da mariña mercante, a aprobación dos proxectos leva implícita a declaración de utilidade pública para os fins da expropiación forzosa.</p>
<p>En virtude do exposto, e, en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 22 da Lei 27/1992, do 24 de novembro, modificada pola Lei 62/1997, do 26 de decembro, de portos do Estado e da mariña mercante, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día doce de xullo de dous mil un,</p>
<p>DISPOÑO:</p>
<p>Artigo único.-Declara-la utilidade pública e urxente ocupación dos bens e dereitos necesarios que se concretan no expediente administrativo instruido, para efectos de expropiación, no proxecto das obras de clave PO-13-14-00-01, de novo acceso ó porto de Combarro.</p>
<p>Santiago de Compostela, doce de xullo de dous mil un.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

