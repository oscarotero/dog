---
date: '2001-01-03'
id: 5F1E
page: 101
number: 2
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 24 de novembro de 2000, da Dirección Xeral de Industria, pola
  que se autoriza e se aproba o proxecto de execución da liña subterránea de
  transporte de enerxía eléctrica L.A.T. a 220 kV A Grela-O Porto, na cidade da
  Coruña. (Expediente 20/2000).
range: Resolución
url: 'https://www.xunta.gal/dog/Publicados/2001/20010103/Anuncio5F1E_gl.html'
---
<p>Examinado o expediente instruído por instancias da empresa Unión Fenosa Distribución, S.A., con enderezo para efectos de notificacións en Avda. de Arteixo 171; 15007 A Coruña, resultan os seguintes:</p>
<p>Antecedentes de feito.</p>
<p>Primeiro.-Con data do 31 de marzo de 2000, a referida empresa solicita a autorización administrativa e a aprobación do proxecto de execución da liña de alta tensión 220 kV, dobre circuíto, conductor XLPE, de 4.300 m de lonxitude, con orixe na subestación da Grela e final na futura subestación blindada denominada O Porto, presentando o preceptivo proxecto de instalacións a que se refiren os artigos 8 e 12 do Decreto 2617/1966, do 20 de outubro, sobre autorización de instalacións eléctricas.</p>
<p>As características técnicas básicas da instalación son as seguintes.</p>
<p>Liña eléctrica subterránea de alta tensión, con orixe na subestación da Grela e final na futura subestación blindada denominada O Porto. Ten unha lonxitude de 4.300 m, en dobre circuíto, a 220 kV, empregándose tres cables unipolares con illamento de polietileno reticulado XLPE 220/127 kV, de 6 (1x1200) mm Al, para una capacidade de transporte de 266 MVA a 698 A, depositados en grabas de 1,5 m de profundidade e 1,40 m de largo.</p>
<p>No seu percorrido tenderase unha liña de comunicacións con cable de fibra óptica tipo PKP de 64 fibras, dentro dun tubo de polietileno e tres tubos para futuras liñas de media tensión.</p>
<p>Segundo.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 54/1997, do 27 de novembro, do sector eléctrico, a Delegación Provincial da Consellería de Industria e Comercio da Coruña dictou Resolución do 16 de febreiro de 2000 pola que se someteu a información pública a autorización administrativa da instalación de referencia, que se publicou no BOP da Coruña do 13 de marzo e no DOG do 24-3-2000, sen que se presentase no período legalmente establecido para iso ningunha alegación.</p>
<p>Terceiro.-O proxecto está informado favorablemente pola Delegación Provincial da Consellería de Industria e Comercio de A Coruña e cumpre coas esixencias regulamentarias fixadas no Decreto 2617/1966, do 20 de outubro, e coas demais que lle son de aplicación.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamen</p>
<p>to no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, modificado polo Decreto 181/1999, do 21 de xuño, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, sobre autorización de instalacións eléctricas e la Lei 54/1997, do 27 de novembro, do sector eléctrico.</p>
<p>Segundo.-O proxecto, visado polo Iltre. Colexio Oficial de Enxeñeiros Industriais de Galicia, foi redactado conforme o esixido polos artigos 8 e 12 do Decreto 2617/1966, do 20 de outubro, o Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus art. 5 e 6 e coas demais disposicións que lle son de aplicación.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que teñen atribuídas os artigos 11 e 14 do Decreto 2617/1966,</p>
<p>RESOLVE:</p>
<p>1. Autoriza-la liña subterránea de transporte de enerxía eléctrica L.A.T. a 220 kV A Grela-O Porto, na cidade da Coruña.</p>
<p>2. Aproba-lo proxecto de execución da instalación eléctrica que se cita.</p>
<p>Calquera modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>Contra esta resolución, que non é definitiva en vía administrativa, poderase interpor recurso de alzada ante o conselleiro de Industria e Comercio da Xunta de Galicia, no prazo dun mes a partir do día seguinte á da notificación de esta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 24 de novembro de 2000.</p>
<p>Ramón Ordás Badía</p>
<p>Director xeral de Industria</p>

