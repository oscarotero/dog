---
date: '2001-01-23'
id: 16FE
page: 893
number: 16
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 8 de xaneiro de 2001 pola que se convocan quince cursos básicos
  de protección civil.
range: Resolución
url: 'https://www.xunta.gal/dog/Publicados/2001/20010123/Anuncio16FE_gl.html'
---
<p>Dentro do programa de actividades que a Academia Galega de Seguridade ten previsto realizar no ano 2001, conforme as funcións que ten encomendadas pola Lei 4/1992, do 9 de abril, de creación da Academia Galega de Seguridade, anúnciase a realización de quince cursos básicos de protección civil, que se desenvolverán conforme as seguintes bases:</p>
<p>Obxectivos.</p>
<p>Dota-lo persoal voluntario de protección civil dos coñecementos teórico-prácticos mínimos e xenera</p>
<p>listas para o correcto desenvolvemento das súas actividades.</p>
<p>Destinatarios.</p>
<p>Os cursos van dirixidos ós membros das agrupacións de voluntarios de protección civil da Comunidade Autónoma de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. As persoas que desexen participar nestes cursos presentarán, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 2 de marzo de 2001, ás 14 horas.</p>
<p>3. As instancias serán enviadas polo presidente da agrupación correspondente á sede da Academia Galega de Seguridade: Avenida da Cultura, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido.</p>
<p>Os cursos básicos de protección civil están divididos en varios módulos, cada un dos cales abarca os seguintes contidos:</p>
<p>Módulo I: a protección civil.</p>
<p>Módulo II: os riscos, accidentes e autoprotección.</p>
<p>Módulo III: loita contra incendios.</p>
<p>Módulo IV: comunicacións.</p>
<p>Módulo V: actuacións básicas ante emerxencias médicas.</p>
<p>Duración e datas.</p>
<p>Os cursos terán lugar ó longo do ano 2001, e cunha duración de 20 horas lectivas.</p>
<p>As datas quedan por determinar en función do número e localización de solicitudes.</p>
<p>Relación de admitidos.</p>
<p>A relación de admitidos publicarase o día 16 de marzo de 2001 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Determinarase en función da localización das solicitudes recibidas.</p>
<p>Asistencia.</p>
<p>É obrigatoria a asistencia e puntualidade en tódalas actividades do curso. A falta de asistencia, aínda que sexa xustificada, a máis do 10% das horas lectivas programadas, determinará a cualificación de non apto no curso.</p>
<p>Certificado de aproveitamento.</p>
<p>Ó remate dos cursos entregaráselles un certificado de asistencia e aproveitamento a aquelas persoas que acrediten a súa asistencia continuada a eles, e que superen as correspondentes probas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>A Estrada, 8 de xaneiro de 2001.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

