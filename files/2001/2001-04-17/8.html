---
date: '2001-04-17'
id: 66BE
page: 5
number: 74
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 30 de marzo de 2001 pola que se lle dá publicidade ó acordo do
  tribunal encargado de avalia-las probas para a obtención de capacitación
  profesional para a actividade de transportista por estrada, axencia de
  transporte, transitario e almacenista-distribuidor, convocadas por resolución
  da Dirección Xeral de Transportes do 15 de xaneiro de 2001, e se elevan a
  definitivas as listas provisionais de admitidos e excluídos.
range: Resolución
url: 'https://www.xunta.gal/dog/Publicados/2001/20010417/Anuncio66BE_gl.html'
---
<p>De conformidade co previsto na base IV.4 da Resolución do 15 de xaneiro de 2001 pola que se convocan probas de constatación profesional para o exercicio da actividade de transportista por estrada,</p>
<p>axencia de transporte de mercadorías, transitario e almacenista-distribuidor (Diario Oficial de Galicia nº 26, do 6 de febreiro), o tribunal designado para a avaliación das citadas probas en sesión celebrada o 29 de marzo adoptou o seguinte acordo:</p>
<p>Elevar a definitivas as listas provisionais de admitidos e excluídos para tomar parte nas citadas probas, unha vez finalizado o prazo establecido para a presentación de documentación por parte dos aspirantes que constan na relación provisional de excluídos, anunciando a súa exposición ó público nos lugares establecidos no punto nº 1 da base cuarta da resolución na que se convocan as probas.</p>
<p>Contra a presente resolución poderá interpoñerse recurso de alzada ante o director xeral de Transportes no prazo dun mes, contado a partir do día seguinte á notificación da resolución. Transcorridos tres meses desde a interposición do recurso sen que se notifique a súa resolución, entenderase desestimado, e quedará expedita a vía procedente.</p>
<p>Santiago de Compostela, 30 de marzo de 2001.</p>
<p>Carlos González Rodríguez</p>
<p>Presidente do tribunal</p>

