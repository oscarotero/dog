---
date: '2001-04-17'
id: '6792'
page: 5
number: 74
agency: CONCELLO DE VIGO
section: VI. ANUNCIOS
title: >-
  Anuncio de aprobación inicial do proxecto de urbanización do parque
  tecnolóxico e loxístico de Vigo (expediente 4281/401).
range: Anuncio
url: 'https://www.xunta.gal/dog/Publicados/2001/20010417/Anuncio6792_gl.html'
---
<p>O Consello da Xererencia Municipal de Urbanismo, en sesión do 5 de abril de 2001, adoptou, entre outros, o seguinte acordo:</p>
<p>Primeiro.-Aprobar inicialmente o proxecto de urbanización do parque tecnolóxio e loxístico, presentado o 30-1-2001 polo consorcio Zona Franca de Vigo, redactado polas entidades Agestock AIE e Synconsult, S.L., e polo enxeñeiro de camiños Jordi Robert Delgado (expediente 4281/401).</p>
<p>Segundo.-Con carácter previo á aprobación definitiva do proxecto de urbanización deberá completarse o seu orzamento cun anexo específico e detallado no que se desagreguen minuciosamente as partidas correspondentes á execución das áreas de aparcadoiros públicos. Do mesmo xeito, deberá tamén emitirse previamente o correspondente informe favorable do departamento de medio ambiente do concello, coa tramitación do procedemento de avaliación ambiental correspondente. Terán tamén que cumprirse as recomendacións e observacións sinaladas polo enxeñeiro técnico de obras públicas no seu informe do 2-4-2001.</p>
<p>Terceiro.-Someter este expediente ó trámite de información pública polo prazo dun mes mediante publicación no Diario Oficial de Galicia e nun dos xornais de maior circulación da provincia, e notificación individualizada ós interesados por el, na forma legalmente prevista.</p>
<p>Procédese ó trámite de información pública do expediente. O prazo entenderase aberto desde a primeira publicación ata o remate do mes, contado desde o día seguinte o da última publicación. O expediente está á disposición do público no departamento de información urbanística da Xerencia de Urbanismo (planta baixa do edificio da Xerencia).</p>
<p>Este anuncio servirá de notificación nos termos do artigo 59 da Lei de réxime xurídico das admi</p>
<p>nistracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados.</p>
<p>Vigo, 6 de abril de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal de Urbanismo</p>

