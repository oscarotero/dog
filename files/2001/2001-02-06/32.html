---
date: '2001-02-06'
id: 267E
page: 1
number: 26
agency: CONCELLO DE ARZÚA
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2001/20010206/Anuncio267E_gl.html'
---
<p>Por así telo acordado a Comisión de Goberno deste concello, na sesión do día 19 de xaneiro de 2001, e co obxecto de dar cumprimento ó disposto no artigo 78 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións publicas.</p>
<p>Anúnciase concurso, por procedemento aberto e polo trámite de urxencia, para adxudica-la obra denominada: edificio para recinto multiusos e mercado de Arzúa: estructura, cubrición e cerramentos 2ª fase.</p>
<p>1. Obxecto do contrato.-A contratación da referida fase da devantita obra, por un orzamento de execución por contrata de74.000.000 de pesetas, utilizando para iso o prego tipo de cláusulas administrativas particulares, que rexerá para a contratación de obras mediante concurso con procedemento aberto, aprobado pola Comisión de Goberno na sesión do día 22 de setembro de 2000; (que se publicou no BOP nº 198, do 29 de agosto de 2000); o cal se considerará como parte íntegra do expediente e do contrato que se formalice.</p>
<p>2. Duración do contrato.-A fase obxecto de contratación deberá estar executada antes do día 28 de setembro de 2001, e débense inicia-las obras do día seguinte ó da sinatura da acta de comprobación do replanteo.</p>
<p>3. Tipo de licitación.-74.000.000 de pesetas, IVE incluído.</p>
<p>4. Gastos e honorarios do técnico director da obra.-Serán por conta do contratista, de maneira que o importe resultante por este concepto será obxecto de retención nos pagamentos que se efectúen ó contratista adxudicatario, para facelos efectivos o técnico director.</p>
<p>5. Revisión de prezos.-Atendendo a natureza desta obra, non procederá en ningún caso a revisión de prezos do contrato e, polo tanto, non se aplicará ningunha fórmula de revisión de prezos.</p>
<p>6. Pagamento.-O pagamento do prezo de adxudicación verificarase contra certificación de obra, -acompañada da súa relación valorada-, expedida polo técnico director das obras, logo da súa aprobación pola Comisión de Goberno do concello.</p>
<p>7. Publicidade do prego.-Estará de manifesto tódolos días hábiles nas oficinas municipais, e poderase obter copia.</p>
<p>8. Garantía definitiva.-Será requisito previo e necesario para a formalización do contrato, e consistirá no 4% do prezo de adxudicación.</p>
<p>9. Solvencia económica e financeira.-Acreditarase por calquera dos medios a que se refire o artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>10. Solvencia técnica.-Acreditarase mediante a relación das obras executadas no curso dos últimos cinco anos, coa achega de certificados de boa execución para as máis importantes.</p>
<p>11. Presentación de proposicións.-No rexistro xeral do concello, durante os trece días naturais contados desde o día seguinte ó da última publicación deste anuncio no BOP ou no Diario Oficial de Galicia, en horas de nove a trece, e nos tres sobres cerrados a que se refire a cláusula 14 do referido prego-tipo, conforme proceda.</p>
<p>12. Apertura de plicas.-Terá lugar no salón de sesións da casa do concello, ás trece horas do seguinte día hábil a aquel en que termine o prazo de presentación de proposicións, ante a mesa de contratación, que previamente cualificará a documentación presentada.</p>
<p>13. Criterios para a adxudicación do concurso.-Serán os seguintes:</p>
<p>a) Oferta de control interno de calidade: ata 5 puntos.</p>
<p>b) Reducción de prazos na execución da obra: ata 4 puntos.</p>
<p>c) Oferta económica: ata 1 punto.</p>
<p>14. Modelo de proposición económica.-O recollido na cláusula 14 do referido prego tipo de cláusulas administrativas particulares, para a súa inclusión dentro do sobre A.</p>
<p>Arzúa, vinteún de xaneiro de dous mil un.</p>
<p>Manuel Moscoso López</p>
<p>Alcalde</p>

