---
date: '2001-02-13'
id: 2D1E
page: 1936
number: 31
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 19 de decembro de 2000, da Dirección Xeral de Industria, pola
  que se autoriza administrativamente e se aproba o proxecto de execución de
  ampliación do módulo de liña a 132 kV das Somozas, na subestación de Mourela,
  provincia da Coruña. (Expediente 30247).
range: Resolución
url: 'https://www.xunta.gal/dog/Publicados/2001/20010213/Anuncio2D1E_gl.html'
---
<p>Examinado o expediente instruído por instancia de Unión Fenosa Distribución, S.A. con domicilio para efectos de notificación en avda. de Arteixo 171, A Coruña, resultan os seguintes</p>
<p>Antecedentes de feito.</p>
<p>Primeiro.-O día 5 de novembro de 1999, a empresa Unión Fenosa Distribución, S.A. solicita a autori</p>
<p>zación administrativa da ampliación do módulo de liña 132 kV As Somozas na subestación de Mourela e a aprobación do seu proxecto de execución.</p>
<p>Xúntanse á dita solicitude o preceptivo proxecto a que fan referencia os artigos 8 e 10 do Decreto 2617/1966, do 20 de outubro, sobre autorización de instalacións eléctricas, de aplicación ó presente expediente segundo o disposto na disposición transitoria primeira da Lei 54/1997, do 28 de novembro, do sector eléctrico.</p>
<p>As características técnicas básicas da ampliación da instalación son as seguintes:</p>
<p>-Pórtico de estructura metálica para amarre da liña de chegada e prolongación de embarrados.</p>
<p>-Dous seccionadores xiratorios tripolares de 2000 A para barras.</p>
<p>-Interruptor automático tripolar en SF6, a 132 kV e 2000 A, con coitelas de P.A.T.</p>
<p>-Tres transformadores de tensión e outros tres de intensidade.</p>
<p>-Tres pararraios autoválvulas.</p>
<p>-Equipo de control, proteccións, medida e telemando no edificio de mando existente.</p>
<p>Segundo.-O citado proxecto someteuse a información pública, por resolución da Delegación Provincial da Consellería de Industria e Comercio da Coruña do 21 de marzo de 2000, publicándose no DOG do 17 de abril e no BOP da Coruña do 7 de abril.</p>
<p>Durante o período legalmente establecido non se recibiron alegacións.</p>
<p>Terceiro.-A solicitude obxecto deste expediente está informada favorablemente pola Delegación Provincial da Coruña.</p>
<p>Fundamentos de dereito.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 21 de xuño, en relación co Decreto 2617/1966, do 20 de outubro, e a Lei 54/1997, do 27 de novembro, do sector eléctrico.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que lle atribúen os artigos 11 e 14 do Decreto 2617/1966,</p>
<p>RESOLVE:</p>
<p>1. Autoriza-la ampliación do módulo de liña 132 kV As Somozas na subestación de Mourela.</p>
<p>2. Aproba-lo proxecto de execución da citada instalación.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 19 de decembro de 2000.</p>
<p>Ramón Ordás Badía</p>
<p>Director xeral de Industria</p>

