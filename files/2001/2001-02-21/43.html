---
date: '2001-02-21'
id: '3302'
page: 2
number: 37
agency: CONCELLO DE MOAÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010221/Anuncio3302_gl.html'
---
<p>O concello, en sesión realizada o día 9 de novembro de 2000, acordou aproba-lo prego de cláusulas administrativas particulares e prescricións técnicas que rexerán o concurso para a adxudicación do contrato de redacción do Plan xeral de ordenación municipal do Concello de Moaña, as cales se expoñen ó público no prazo de 8 días, contados a partir do seguinte ó da inserción deste anuncio no DOG e BOP para os efectos de reclamacións. Simultaneamente anúnciase o concurso público, aínda que a licitación se aprazará no suposto de que se formulen reclamacións contra o dito prego.</p>
<p>1. Órgano de contratación: Concello de Moaña (Pontevedra).</p>
<p>2. Modalidade da adxudicación: expediente ordinario por procedemento aberto mediante a forma de concurso.</p>
<p>3. Contido do contrato e obxecto da licitación: o contido é a redacción do Plan xeral de ordenación urbana no termo municipal de Moaña, de acordo co prego de condicións aprobado polo concello.</p>
<p>4. Tipo de licitación: fíxase en 30.000.000 de pesetas.</p>
<p>5. Prazo de execución: 18 meses.</p>
<p>6. Nome e enderezo ó que deben dirixirse as ofertas: Secretaría do Concello, rúa Ramón Cabanillas, 108, Moaña.</p>
<p>7. Data límite de recepción das ofertas: o día en que se cumpran 26 días contados desde a data de publicación deste anuncio no DOG ou BOP.</p>
<p>8. Apertura de ofertas: farase no salón de actos do concello, ás 13 horas do quinto día hábil, contado desde a finalización do prazo de presentación de proposicións; se fora sábado ou festivo, o día seguinte hábil. Cando as proposicións se envíen por correo, o licitador deberá xustifica-la data na que efectúa o envío.</p>
<p>9. Garantía provisional e definitiva: os licitadores acreditarán o depósito da garantía provisional á disposición do concello polo importe equivalente ó 2% do orzamento establecido na licitación, e igualmente o adxudicatario está obrigado a deposita-la garantía definitiva, polo importe do 4% do orzamento da adxudicación.</p>
<p>10. Modalidades básicas de financiamento e pagamento: os traballos financiaranse con cargo á partida orzamentaria existente no orzamento ordinario do exercicio 2000, e o pagamento efectuarase na forma prevista na cláusula terceira do prego de condicións.</p>
<p>11. Condicións mínimas de carácter económico e técnico a que deberá axustarse o contratista: as esixidas para esta clase de contrato.</p>
<p>12. Prazo durante o que o licitador está obrigado a mante-la oferta: 18 meses.</p>
<p>13. Os criterios de selección e modelo que se utilizará para a adxudicación do contrato serán as que figuran na cláusula 12 do prego de condicións aprobado para este concurso. A proposición presentarase na forma establecida en anexo ó prego de condicións. Presentaranse simultaneamente coa proposición en sobre a parte os documentos que se sinalan na cláusula 10.</p>
<p>14. Para máis información, no prego de condicións á disposición dos concursantes na Secretaría Municipal.</p>
<p>Moaña, 8 de xaneiro de 2001.</p>
<p>O alcalde</p>
<p>Rubricado</p>

