---
date: '2001-02-21'
id: 330E
page: 2
number: 37
agency: CONCELLO DE VIGO
section: VI. ANUNCIOS
title: >-
  Anuncio de exposición pública da modificación puntual número 21 do PXOU de
  Vigo, relativa ó sistema viario de conexión entre a autopista A-9 e a rúa
  Sanjurjo Badía. (Expediente 6109/411).
range: Anuncio
url: 'https://www.xunta.gal/dog/Publicados/2001/20010221/Anuncio330E_gl.html'
---
<p>O Pleno do Concello de Vigo, en sesión do 14 de xullo de 2000, acordou aprobar inicialmente a</p>
<p>modificación puntual nº 21 do PXOU de Vigo, relativa ó sistema viario de conexión entre a autopista A-9 e a rúa Sanjurjo Badía, segundo a documentación redactada polos servicios técnicos da Xerencia Municipal de Urbanismo.</p>
<p>Sométese este expediente ó trámite de información pública polo prazo dun mes, a través de publicación no DOG, BOP, nun dos xornais de maior circulación da provincia e no taboleiro de anuncios da Xerencia Municipal de Urbanismo, segundo o establecido no artigo 42.1º, significando que o prazo de exposición pública se entenderá aberto desde a primeira publicación ata o remate do mes, contado desde o último anuncio.</p>
<p>A documentación deste expediente atópase ó dispor do público en xeral na Oficina de Información Urbanística, na planta baixa da xerencia.</p>
<p>Este anuncio servirá de notificación, nos termos establecidos no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, para todos aqueles propietarios ou interesados directamente afectados que, por resultar descoñecido ou ignorado o seu domicilio, non poidan ser notificados persoalmente.</p>
<p>Vigo, 13 de febreiro de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

