---
date: '2001-08-23'
id: D9D2
page: 11
number: 163
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (351/2001).
range: Cédula
url: 'https://www.xunta.gal/dog/Publicados/2001/20010823/AnuncioD9D2_gl.html'
---
<p>Juan Rey Pita, secretario do Xulgado do Social número tres da Coruña, dou fe e certifico que neste xulgado se seguen autos nº 351/2001, seguidos por instancia de Dolores Verán Mayo contra A.G. Formación Informática S.L., sobre despedimento, nos que recaeu sentencia con data do 6-7-2001 que, copiada nos particulares necesarios, di así:</p>
<p>«Que, estimando a demanda formulada por Dolores Verán Mayo, declaro a improcedencia do seu despedimento e condeno a empresa A.G. Formación Informática S.L., a que, á súa elección, que debe efectuar no prazo de cinco días, a readmita no seu posto de condicións de traballo ou a indemnice coa cantidade de 80.581 pesetas, con aboamento en todo caso dos salarios deixados de percibir desde a data do despedimento ata a da notificación desta sentencia, e que ata a data ascenden á cantidade de 372.400 pesetas.</p>
<p>Notifíquese a presente resolución ás partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este Xulgado do Social, no prazo</p>
<p>de cinco días hábiles a partir do día seguinte ó da súa notificación.</p>
<p>Prevese á empresa demandada de que, para recorrer, deberá acreditar ter ingresado na c/c de consignacións código 5604.0000.60 351-2001 do Banco Bilbao Vizcaya desta cidade, denominada conta do Xulgado do Social número tres, o importe da condena e 25.000 pesetas en concepto de depósito, requisitos sen os cales non será admitido a trámite o recurso, quedando firme a sentencia.</p>
<p>Así mesmo, advírtese á parte demandada de que, se fai uso de tal dereito, optando pola readmisión, durante a sustanciación do procedemento, deberá aboar á parte demandante o mesmo salario que percibiría, estando obrigada ésta a presta-los seus servicios á demandada, a menos que esta prefira facer uso de tal aboamento sen percibir ningunha compensación por parte da demandante.</p>
<p>Así, por esta miña sentencia, de que se unirá certificación ós autos orixinais par a súa notificación e cumprimento, xulgando, pronúncioo, mándoo e asínoo».</p>
<p>E para que conste, por efectos da súa publicación no Diario Oficial de Galicia, co fin de que sirva de notificación en forma á empresa A.G. Formación Informática S.L., expido e asino esta cédula na Coruña o 6 de xullo de 2001.</p>
<p>O secretario xudicial</p>
<p>Rubricado</p>

