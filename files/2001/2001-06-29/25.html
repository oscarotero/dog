---
date: '2001-06-29'
id: A756
page: 8
number: 126
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 8 de xuño de 2001 polo que se acorda o sinalamento dunha poxa de
  bens inmobles.
range: Resolución
url: 'https://www.xunta.gal/dog/Publicados/2001/20010629/AnuncioA756_gl.html'
---
<p>Autorizado por acordo desta dirección xeral, con data do 7 de xuño de 2001, o alleamento en pública poxa do ben inmoble embargado no procedemento de constrinximento pola Zona de Recadación de Lugo como da propiedade do debedor Lindín Polo, Clemente, NIF 33769116-X. que a continuación se describe:</p>
<p>Lote 1.</p>
<p>Piso 1º letra B, destinado a vivenda, sito na r/ Xeneral Franco 71-73, da vila de Vilalba. Ten anexo</p>
<p>un rocho no faiado. Superficie útil 100,07 m, predio 10.630, folio 210, tomo 254.</p>
<p>Tipo: 7.600.000 pesetas (45.676,92 euros).</p>
<p>Cargas: 2.400.000 pesetas (14.424,29 euros).</p>
<p>Lote 2.</p>
<p>Local comercial letra A, situado na planta baixa do edificio sito na r/ Xeneral Franco 71-73 da vila de Vilalba. Superficie útil 160 m, predio 10.625, folio 200, tomo 254.</p>
<p>Tipo: 14.500.000 pesetas (87.146,76 euros).</p>
<p>Cargas: sen cargas.</p>
<p>Lote 3.</p>
<p>Piso 1º letra A, destinado a vivenda, sito na r/ Xeneral franco nº 71-73, da vila de Vilalba. Superficie útil 85,41 m, predio 10.629, folio 208, tomo 254.</p>
<p>Tipo: 5.900.000 pesetas (35.459,71 euros).</p>
<p>Cargas: 2.600.000 pesetas (15.626,31 euros).</p>
<p>Lote 4.</p>
<p>Predio rústico na vila de Vilalba, Curro de Rodas, inculto 4,50 áreas, predio 14.359, folio 130, tomo 305.</p>
<p>Tipo: 1.000.000 de pesetas (6.010,12 euros).</p>
<p>Cargas: sen cargas</p>
<p>E, de conformidade coa competencia atribuída polo artigo 7.1º f) do Decreto 51/2000, do 25 de febreiro, polo que se establece a organización recadatoria da Xunta de Galicia e o Estatuto dos recadadores de zona.</p>
<p>DISPOÑO:</p>
<p>Que o día 16 de xullo de 2001, ás 11 horas, no salón de xuntas do edificio multiusos da Xunta de Galicia en Lugo, Ronda da Muralla nº 70, baixo a presidencia do delegado territorial da Consellería de Economía e Facenda de Lugo, terá lugar a dita poxa.</p>
<p>Así mesmo, e en cumprimento do disposto no artigo 146 do Regulamento xeral de recadación, faise consta-lo seguinte:</p>
<p>1. Que consta en poder da Zona de Recadación de Lugo o expediente de constrinximento no que consta a titularidade dos bens poxados e o estado das súas cargas e gravames, onde poden ser examinados, debendo conformarse con eles, sen ter dereito a esixir outros, e que as cargas e gravames preferentes, se os houbese, ó crédito dos executantes, continuarán subsistentes, entendéndose que o rematante os acepta e queda subrogado nas súas responsabilidades, sen destinarse á súa extinción o prezo do remate.</p>
<p>2. Que a poxa se suspenderá en calquera momento anterior á adxudicación de bens, se se fai o pagamento da débeda, xuros e custas do procedemento.</p>
<p>3. Os licitadores poderán enviar ou presenta-las súas ofertas en sobre pechado desde o anuncio de</p>
<p>poxa ata unha hora antes do comezo desta, sen prexuízo de que poidan participar persoalmente na licitación con ofertas superiores á do sobre. As ditas ofertas, que terán o carácter de máximas, serán rexistradas no rexistro da Delegación Territorial da Consellería de Economía e Facenda de Lugo, e deberán ir acompañadas de cheque conformado, estendido a favor do Tesouro da Facenda Pública de Galicia polo importe do depósito.</p>
<p>4. Que todo licitador deberá constituír ante a mesa de poxa o preceptivo depósito de garantía, que será polo menos do 20 por 100 do tipo daquela, coa advertencia de que o dito depósito se ingresará en firme no Tesouro se os adxudicatarios non satisfán o prezo do remate, sen prexuízo das responsabilidades en que incorrerán polos maiores prexuízos que sobre o importe orixine a inefectividade da adxudicación.</p>
<p>5. No caso de que non resulten adxudicados os bens nunha primeira licitación, a mesa de poxa poderá realizar unha segunda licitación, se o xulga procedente, fixando o novo tipo de poxa no 75% do importe da primeira licitación, ou ben anunciará a iniciación do trámite de adxudicación directa que se levará a cabo de acordo co artigo 150 do Regulamento xeral de recadación.</p>
<p>6. Que o rematante ten a obriga de entregar no acto da adxudicación ou dentro dos cinco días seguintes, a diferencia entre o depósito constituído e o prezo de adxudicación.</p>
<p>7. Se quedasen bens sen adxudicar, iniciarase o trámite de adxudicación directa, por un prazo máximo de seis meses, podéndose presentar ofertas en sobre pechado, a partir dese momento, á mesa de poxa.</p>
<p>A mesa de poxa abrirá as ofertas presentadas ó remate do prazo do mes desde o seu inicio, podendo proceder á adxudicación dos bens se algunha delas se considera suficiente nese momento. En caso contrario, anunciarase a extensión dun mes máis para a presentación de novas ofertas, ou mellora das xa existentes, sen prexuízo da validez das ofertas presentadas ata ese momento, e así sucesivamente co límite total de seis meses.</p>
<p>O prezo mínimo de adxudicación directa será o tipo de poxa en primeira licitación cando non se considerase procedente realizar unha segunda licitación; se existise segunda licitación non haberá prezo mínimo.</p>
<p>8. A Consellería de Economía e Facenda reserva para si o dereito de pedi-la adxudicación para a Comunidade Autónoma de Galicia, do ben que non fora obxecto de venda, conforme o establecido no artigo 158 do Regulamento xeral de recadación.</p>
<p>9. O procedemento de constrinximento soamente se suspenderá nos termos e condicións sinalados</p>
<p>nos artigos 135 e 136 da Lei xeral tributaria e 101 do Regulamento xeral de recadación.</p>
<p>En todo o non previsto neste anuncio haberá que aterse ó preceptuado nas disposicións legais que regulen o acto.</p>
<p>Santiago de Compostela, 8 de xuño de 2001.</p>
<p>María Casais Mira</p>
<p>Directora xeral de Tributos</p>

