---
date: '2001-06-29'
id: A706
page: 8
number: 126
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 147/2001, do 14 de xuño, polo que se acepta a cesión a título gratuíto
  dun soar e do centro de saúde construído nel, propiedade do Concello de
  Burela.
range: Decreto
url: 'https://www.xunta.gal/dog/Publicados/2001/20010629/AnuncioA706_gl.html'
---
<p>O Pleno do Concello de Burela, en sesión do 16 de marzo de 2000 rectificada por outra do 26 de xaneiro do 2001, acordou ceder gratuitamente ó Servicio Galego de Saúde o soar e o centro de saúde construído nel sitos na rúa Eijo Garay da vila de Burela e propiedade do concello, con destino ó funcionamento do centro de saúde.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto. Por outra banda, o artigo 23.1º da mesma lei establece que non poderán adquirirse bens ou dereitos a título lucrativo cando o valor global dos gravames, cargas e afectacións impostas sobre eles supera o seu valor intrínseco. Non se considerarán carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde, e logo da deliberación do Consello da Xunta de Galicia na súa reunión do día catorce de xuño de dous mil un,</p>
<p>DISPOÑO:</p>
<p>Artigo 1º</p>
<p>1. Acéptase a cesión a título gratuíto feita polo Concello de Burela a favor do Servicio Galego de Saúde, dun soar e do centro de saúde actualmente en funcionamento situado alí.</p>
<p>2. O soar e o centro de saúde cedidos, localízanse na rúa Eijo Garay, da vila de Burela tendo unha superficie de 2088 metros cadrados, sendo as súas estremas as seguintes:</p>
<p>Norte: rúa Eijo Garay.</p>
<p>Sur: terreos propiedade deste concello.</p>
<p>Leste: rúa Suafonte.</p>
<p>Oeste: resto do predio matriz.</p>
<p>Artigo 2º</p>
<p>O inmoble acéptase segundo o establecido nos artigos 23.1º da Lei 3/1985, do 12 de abril, do patrimonio da Comunidade Autónoma, e 38 do seu regulamento e seguirase destinando a centro de saúde.</p>
<p>Artigo 3º</p>
<p>O Servicio Galego de Saúde, a través do seu órgano competente, procederá á formalización da aceptación no correspondente documento público integrándose no seu patrimonio propio.</p>
<p>Disposicin derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, catorce de xuño de dous mil un.</p>
<p>Manuel Fraga Iribarne</p>
<p>Presidente</p>
<p>P.A. (Decreto 133/2001, do 7 de xuño)</p>
<p>Celso Currás Fernández</p>
<p>Conselleiro de Educación e Ordenación Universitaria</p>

