---
date: '2001-10-11'
id: '10072'
page: 13
number: 198
agency: XULGADO DE PRIMEIRA INSTANCIA E INSTRUCCIÓN NÚMERO UN DE MONFORTE DE LEMOS
section: V. ADMINISTRACIÓN DE XUSTIZA
title: Cédula de notificación (31/2001).
range: Cédula
url: 'https://www.xunta.gal/dog/Publicados/2001/20011011/Anuncio10072_gl.html'
---
<p>No procedemento de referencia dictouse a sentencia cun encabezamento e resolución que, copiados literalmente, din así:</p>
<p>«Sentencia.</p>
<p>En Monforte de Lemos o 29 de xuño de 2001.</p>
<p>Vistos por min, María Celia Conde Palomanes, xuíza de Primeira Instancia e Instrucción número un de Monforte de Lemos, os autos de separación 31/2001, promovidos pola procuradora Fanny-Josefina Crespo Vázquez en nome e representación de Carmen Vide Rodríguez, defendida polo letrado Roberto Couto Calviño contra Ramón Vide Páez declarado en rebeldía.</p>
<p>Seguen antecedentes de feito e fundamentos de dereito.</p>
<p>Resolvo que estimando esencialmente a demanda interposta pola procuradora Fanny-Josefina Crespo Vázquez en nome e representación de Carmen Vide Rodríguez contra Ramón Vide Páez, decreto a separación matrimonial dos anteditos cónxuxes, con tódolos efectos legais conseguintes e fixando as seguintes medidas que rexan os efectos de separación:</p>
<p>1. As medidas acordadas nos autos do 21 de maio de 2000 coas seguintes modificacións en canto ó réxime de visitas: durante os tres primeiros meses en que o pai comece a exerce-lo réxime de visitas as fins de semana alternas que lle correspondan segundo o dito auto, o pai recollerá a súa filla ás 11 horas da mañá do domicilio materno e reintegraraa ás 14 horas do sábado, podendo recollela de novo ás 16 horas do sábado e reintegrala ás 19 horas, e o mesmo horario o domingo. Transcorridos os tres meses rexerá o réxime de autos de medidas.</p>
<p>2. O marido aboaralle 15.000 pesetas á súa muller mensualmente. Tal cantidade aboarase por meses anticipados os cinco primeiros días de cada mes e actualizarase anualmente conforme o IPC.</p>
<p>Todo isto sen especial pronunciamento de custas.</p>
<p>Comuníquese ó Rexistro Civil para os efectos oportunos.</p>
<p>Notifíqueselles esta sentencia ás partes, facéndolles saber que esta non é firme e que cabe recurso de apelación que, se é o caso, se preparará ante este xulgado no improrrogable prazo de cinco días a partir do seguinte ó da súa notificación, neste xulgado e para ante a Audiencia Provincial de Lugo.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E como consecuencia do ignorado paradoiro de Ramón Vide Páez, expídese esta cédula esta para que sirva de notificación.</p>
<p>Monforte de Lemos, trinta e un de xullo de dous mil un.</p>
<p>O secretario</p>
<p>Rubricado</p>

