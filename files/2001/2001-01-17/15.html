---
date: '2001-01-17'
id: 13CE
page: 712
number: 12
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de decembro de 2000, da Dirección Xeral de Industria, pola
  que se autorizan as instalacións electromecánicas, se aproba o proxecto de
  execución e se recoñece a condición de instalación acollida ó réxime especial
  do parque eólico denominado Masgalán-Campo do Coco. (Expediente IN661A
  99/2-4).
range: Resolución
url: 'https://www.xunta.gal/dog/Publicados/2001/20010117/Anuncio13CE_gl.html'
---
<p>Examinado o expediente instruído por pedimento de Gamesa Energía, S.A., con enderezo para efectos de notificacións na avda. do Cruceiro da Coruña, 201-A, 15075 Santiago de Compostela (A Coruña), sobre autorización de instalacións do parque eólico denominado Masgalán-Campo do Coco; resultan os seguintes</p>
<p>Antecedentes de feito.</p>
<p>Primeiro.-Con data do 25 de marzo de 1999, Luis Caamaño Martínez, en nome e representación de Gamesa Energía, S.A., solicitou a autorización administrativa, para efectos do trámite de competencia, do parque eólico de Masgalán-Campo do Coco, de 49,5 MW (expte. IN661A 99/2-4), foi sometida a información pública por Resolución do 7 de abril de 1999, da Delegación Provincial da Consellería de Industria e Comercio de Pontevedra, publicada no BOE do 21-4-1999 e no DOG do 15-4-1999, non presentándose ningunha solicitude en competencia.</p>
<p>Segundo.-O 30 de novembro de 1999, Luis Caamaño Martínez, en nome e representación de Gamesa Energía, S.A., solicitou a autorización administrativa e aprobación de proxecto de execución e recoñecemento da condición de instalación acollida ó réxime especial de producción de enerxía eléctrica do parque eólico denominado Masgalán-Campo do Coco, de 49,5 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia e o Real decre</p>
<p>to 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Terceiro.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e Decreto 205/1995, mediante resolución da Delegación Provincial da Consellería de Industria e Comercio de Pontevedra de 27 de xaneiro de 2000, publicado no BOP de Pontevedra, do 16 de febreiro de 2000, o xornal La Voz de Galicia do 1 de marzo de 2000, no DOG do 1 de marzo de 2000 e no BOE do 21 de marzo de 2000, e nos taboleiros de anuncios dos concellos de Forcarei, Silleda e Lalín.</p>
<p>Publicouse unha corrección de erros no BOP de Pontevedra do 20 de marzo de 2000, no DOG do 16 de marzo de 2000 e no xornal La Voz de Galicia do 16 de marzo de 2000; no BOE publicouse orixinalmente sen erros.</p>
<p>Durante o período de información pública presentáronse as seguintes alegacións:</p>
<p>1. As alegacións ambientais foron remitidas ó órgano ambiental e recollidas na declaración de impacto ambiental do citado parque.</p>
<p>2. María del Carmen Ramona Rascado Cachafeiro manifesta que é propietaria de varios predios afectados polo parque que non figuran na relación de bens e dereitos afectados.</p>
<p>3. Luis García Madriñán, en nome propio e ademais en representación da Comunidade de Propietarios do Monte chamado Grobas, manifesta que:</p>
<p>a) O predio nº 22 non pertence á CMVMC de Grobas senón que é de titularidade privada (monte chamado de Grobas).</p>
<p>b) A pista que atravesa o predio é de titularidade privada e non pode ser usada sen permiso dos titulares e, en caso de usala, deben ser indemnizados.</p>
<p>c) Os datos que figuran na notificación relativos á afección do predio non son correctos.</p>
<p>4. O Concello de Lalín formula a súa oposición á execución do parque.</p>
<p>Cuarto.-O 28 de agosto de 2000, Gamesa Energía, S.A. presentou un anexo ó proxecto de execución que inclúe unha modificación na subestación do parque, consistente na instalación de dúas novas posicións de liña, unha delas de reserva.</p>
<p>Quinto.-O 22 de novembro de 2000, Luis Caamaño Martínez, en nome e representación de Gamesa Energía, S.A., presentou escrito de renuncia á implantación da máquina A-24 con asentamento no concello de Lalín e reemprázaa pola R-1, localizada en terreos do concello de Forcarei.</p>
<p>Sexto.-O 23 de novembro de 2000, a Delegación Provincial da Consellería de Industria e Comercio de Pontevedra emitiu informe favorable sobre o citado proxecto, coas seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Masgalán-Campo do Coco</td><td>Forcarei</td><td>X</td><td>Y</td></tr>
<tr><td></td></tr>
<tr><td></td><td>Silleda</td><td>559.000</td><td>4.723.000</td></tr>
<tr><td></td></tr>
<tr><td></td><td>Lalín</td><td>562.000</td><td>4.723.000</td></tr>
<tr><td></td></tr>
<tr><td></td><td></td><td>562.000</td><td>4.722.000</td></tr>
<tr><td></td></tr>
<tr><td></td><td></td><td>560.000</td><td>4.721.000</td></tr>
<tr><td></td></tr>
<tr><td></td><td></td><td>560.000</td><td>4.719.000</td></tr>
<tr><td></td></tr>
<tr><td></td><td></td><td>561.000</td><td>4.718.000</td></tr>
<tr><td></td></tr>
<tr><td></td><td></td><td>561.000</td><td>4.717.000</td></tr>
<tr><td></td></tr>
<tr><td></td><td></td><td>562.000</td><td>4.716.000</td></tr>
<tr><td></td></tr>
<tr><td></td><td></td><td>561.500</td><td>4.715.000</td></tr>
<tr><td></td></tr>
<tr><td></td><td></td><td>560.500</td><td>4.715.000</td></tr>
<tr><td></td></tr>
<tr><td></td><td></td><td>559.500</td><td>4.715.500</td></tr>
<tr><td></td></tr>
<tr><td></td><td></td><td>559.500</td><td>4.714.500</td></tr>
<tr><td></td></tr>
<tr><td></td><td></td><td>562.500</td><td>4.713.500</td></tr>
<tr><td></td></tr>
<tr><td></td><td></td><td>562.000</td><td>4.712.000</td></tr>
<tr><td></td></tr>
<tr><td></td><td></td><td>559.000</td><td>4.712.000</td></tr>
<tr><td></td></tr>
<tr><td></td><td></td><td>558.500</td><td>4.714.000</td></tr>
<tr><td></td></tr>
<tr><td></td><td></td><td>557.500</td><td>4.716.000</td></tr>
<tr><td></td></tr>
<tr><td></td><td></td><td>556.000</td><td>4.717.000</td></tr>
<tr><td></td></tr>
<tr><td></td><td></td><td>556.000</td><td>4.718.000</td></tr>
<tr><td></td></tr>
<tr><td></td><td></td><td>557.000</td><td>4.719.000</td></tr>
<tr><td></td></tr>
<tr><td></td><td></td><td>558.000</td><td>4.718.000</td></tr>
<tr><td></td></tr>
<tr><td></td><td></td><td>558.000</td><td>4.719.000</td></tr>
<tr><td></td></tr>
<tr><td></td><td></td><td>557.000</td><td>4.721.000</td></tr>
<tr><td></td></tr>
<tr><td></td><td></td><td>558.000</td><td>4.722.500</td></tr>
<tr><td></td></tr>
<tr><td></td><td></td><td>559.000</td><td>4.722.000</td></tr>
<tr><td></td></tr></tbody></table>
<p>Nº de aeroxeradores75</p>
<p>Potencia unitaria por aeroxerador660 kW</p>
<p>XeradoresG47-660 de Gamesa Eólica</p>
<p>Potencia total instalada49,5 MW</p>
<p>Producción anual estimada145.926 MWh</p>
<p>Investimento previsto6.538.847.072 pesetas.</p>
<p>Características técnicas da infraestructura eléctrica de transformación e interconexión:</p>
<p>75 centros de transformación de 775 kVA de potencia unitaria e relación de transformación 0,69/20 kV, instalados no interior da torre cos elementos de protección e auxiliares necesarios.</p>
<p>Liñas de media tensión subterráneas para evacuación de enerxía a 20 kV, de interconexión entre centros de recolla de media tensión e subestación transformadora 20/220 kV.</p>
<p>Subestación transformadora 20/220 kV para evacuación de enerxía, composta por un transformador principal 20/220 kV de 50 MVA de potencia nominal e un transformador para servicios auxiliares 20/0,38 kV de 50 kVA de potencia nominal cos correspondentes equipos de control, seccionadores, manobra, medida e protección.</p>
<p>Sétimo.-O 19 de decembro de 2000, a Dirección Xeral de Calidade e Avaliación Ambiental resolveu aproba-la declaración de impacto ambiental do citado parque eólico, quedando condicionada a posición</p>
<p>dos aeroxeradores números A-1, A-4, A-19, A-73 e R-1 á presentación polo promotor da documentación requirida nos puntos 4 e 6 dela, e posterior informe favorable do órgano ambiental.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, o Decreto 205/1995, do 6 de xullo, e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que consta no expediente, queda de manifesto que:</p>
<p>1. Non podemos acepta-la alegación formulada por María del Carmen Ramona Rascado Cachafeiro por ser relativa á utilidade pública; esta será tida en conta cando se proceda á súa declaración; non obstante, será no levantamento de actas o momento no que pode demostra-la súa titularidade, achegando a documentación acreditativa necesaria.</p>
<p>2. En canto á alegación formulada por Luis García Madriñán, cabe dicir que:</p>
<p>a) Con respecto ó posible erro na titularidade do predio afectado pola instalación do proxecto, cabe dicir que a empresa beneficiaria tomará razón dela; non obstante, será no levantamento de actas o momento no que pode demostra-la súa titularidade, achegando a documentación acreditativa necesaria, cando se proceda á declaración de utilidade pública da dita instalación.</p>
<p>b) Non se toma en consideración a alegación referida á valoración da afección da parcela, por non ser obxecto desta fase do expediente, correspondendo esta valoración á fase de prezo xusto.</p>
<p>c) Con respecto ós posibles erros na determinación de servidume así como na natureza do terreo afectado, esta se tomará en consideración cando se proceda ó levantamento de actas de ocupación, incluíndose na correspondente folla de valoración.</p>
<p>3. En relación coa alegación formulada polo Concello de Lalín, cabe dicir que o promotor presentou escrito de renuncia á implantación da máquina A-24 con localización no concello de Lalín e reemprázaa pola R-1, localizada en terreos do concello de Forcarei, polo que deixa de estar afectado o citado concello.</p>
<p>Terceiro.-No expediente instruído para o efecto cumpríronse os trámites procedementais sinalados no Decreto 2617/1966 e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que lle atribúen os artigos 11 e 14 do Decreto 2617/1966 e o artigo 13 do Decreto 205/1995,</p>
<p>RESOLVE:</p>
<p>-Autorizarlle a Gamesa Energía, S.A. a instalación dos equipos electromecánicos do parque eólico denominado Masgalán-Campo do Coco, para situar nos concellos de Forcarei e Silleda.</p>
<p>-Aproba-lo proxecto de execución da dita instalación.</p>
<p>-Recoñecerlle a esa instalación a condición de instalación acollida ó réxime especial do R.D. 2818/1998 e incluíla no grupo b.2) do artigo 2 do dito real decreto.</p>
<p>Todo iso de acordo coas condicións seguintes:</p>
<p>Primeira.-Gamesa Energía, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento desta autorización, unha fianza de 130.776.941 pesetas, importe do 2% do orzamento que figura no expediente, para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, alínea 39 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 6.538.847.072 pesetas.</p>
<p>Terceira.-Para introducir modificacións nas instalacións que afectan a datos básicos do proxecto será necesaria a autorización previa da Dirección Xeral de Industria. Así mesmo, a Delegación Provincial de Industria e Comercio de Pontevedra poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio de Pontevedra inspeccionará a totalidade das obras e montaxes efectuadas e verificará o cumprimento dos compromisos contraídos por Gamesa Energía, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Energía Eléctrica en Réxime Especial da Comunidade Autónoma de Galicia, creado</p>
<p>pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 19 de decembro de 2000, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto esta autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes, contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que consideren pertinente.</p>
<p>Santiago de Compostela, 29 de decembro de 2000.</p>
<p>Ramón Ordás Badía</p>
<p>Director xeral de Industria</p>

