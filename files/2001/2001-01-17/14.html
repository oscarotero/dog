---
date: '2001-01-17'
id: 13CA
page: 711
number: 12
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 5 de decembro de 2000, da Dirección Xeral de Industria, pola que
  se lle concede á Asociación Provincial de Talleres de Reparación de Vehículos
  Automóviles de Pontevedra (Atra) a cualificación de entidade recoñecida para
  imparti-la formación de profesionais do sector de automóbiles.
range: Resolución
url: 'https://www.xunta.gal/dog/Publicados/2001/20010117/Anuncio13CA_gl.html'
---
<p>Vista a solicitude presentada por Ramón Moral Riestra en representación de Asociación Provincial de Talleres de Reparación de Vehículos Automóviles de Pontevedra (Atra) e a documentación anexa, na que solicita que lle sexa concedida a cualificación de entidade recoñecida para imparti-la formación de profesionais do sector de automóbiles.</p>
<p>Considerando que se cumpriron os requisitos regulamentarios establecidos no artigo 4.bis do Decreto 206/1994, do 16 de xuño (DOG do 6 de xullo), polo que se adapta a normativa vixente en materia de prestación de servicios nos talleres de reparación de vehículos e dos seus equipos e compoñentes, modificado polo Decreto 347/1998, do 20 de novembro.</p>
<p>Esta dirección xeral resolve:</p>
<p>Outorgarlle á Asociación Provincial de Talleres de Reparación de Vehículos Automóviles de Pontevedra (Atra) a cualificación de entidade recoñecida para imparti-la formación de profesionais do sector de automóbiles, e inscribila no rexistro de entidades acreditadas para iso.</p>
<p>Para imparti-la formación, presentará perante a delegación provincial de Industria e Comercio da provincia correspondente, fotocopia da presente</p>
<p>resolución, táboa de tarefas e programación de cursos previstos.</p>
<p>Para efectos estatísticos e de control, presentará nas delegacións provinciais de Industria e Comercio onde exerza a suá actividade, unha memoria anual de actuacións e nesta dirección xeral un resumo destas na comunidade autónoma.</p>
<p>Esta autorización deberase renovar ós dous anos, para o que acreditará perante esta Dirección Xeral de Industria e Comercio, o cumprimento dos requisitos esixidos na autorización inicial.</p>
<p>Santiago de Compostela, 5 de decembro de 2000.</p>
<p>Ramón Ordás Badía</p>
<p>Director xeral de Industria</p>

