---
date: '2001-01-17'
id: 139A
page: 702
number: 12
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 310/2000, do 21 de decembro, polo que se acepta a cesión a título
  gratuíto á Comunidade Autónoma de Galicia dun inmoble, situado no termo
  municipal de Palas de Rei (Lugo), para a instalación do Centro Comarcal da
  Ulloa.
range: Decreto
url: 'https://www.xunta.gal/dog/Publicados/2001/20010117/Anuncio139A_gl.html'
---
<p>O Pleno da Corporación municipal do Concello de Palas de Rei, en sesión que tivo lugar o día 21 de setembro de 2000, acordou ceder á Comunidade Autónoma de Galicia un inmoble, situado na avda.</p>
<p>de Compostela s/n, no termo municipal de Palas de Rei (Lugo), para a instalación do Centro Comarcal da Ulloa.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; aínda que non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Palas de Rei acordou a cesión e logo de deliberación do Consello da Xunta de Galicia na súa reunión do día vinteún de decembro de dous mil,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dun inmoble, no termo municipal de Palas de Rei (Lugo), que a seguir se describe:</p>
<p>Urbana.-Coñecida como casa cuartel na avenida de Compostela s/n, e en deficiente estado de conservación, cun pequeno patio pola súa parte posterior, ocupando todo unha superficie duns 367,78 m. Consta de semisoto, planta baixa e unha planta alta, ocupando a edificación uns 297,28 m. Linda: pola fronte, estrada nacional 547 ou avenida de Compostela; esquerda, entrando, Carmen Villamor Vázquez; dereita, camiño público; e polo fondo, Celsa Quintá García.</p>
<p>O inmoble que se cede atópase inscrito no Rexistro da Propiedade de Chantada a favor do Concello de Palas de Rei, no tomo 676, libro 81, folio 161, predio nº 12.271, inscrición 1ª.</p>
<p>Artigo 2º</p>
<p>A parcela cedida destinarase á instalación do Centro Comarcal da Ulloa.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo</p>
<p>tódolos trámites necesarios para a efectividade deste decreto.</p>
<p>Santiago de Compostela, vinteún de decembro de dous mil.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

