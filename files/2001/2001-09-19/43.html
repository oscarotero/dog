---
date: '2001-09-19'
id: EDB6
page: 12
number: 182
agency: 'XESTIÓN URBANÍSTICA DE OURENSE, S.A.'
section: VI. ANUNCIOS
title: >-
  Bases da convocatoria para a cobertura dun posto de responsable do
  departamento financeiro.
range: Bases
url: 'https://www.xunta.gal/dog/Publicados/2001/20010919/AnuncioEDB6_gl.html'
---
<p>Bases da convocatoria</p>
<p>-Obxecto.</p>
<p>A contratación dun licenciado en ciencias económicas e empresariais para ocupa-lo posto de responsable do departamento financeiro, por tempo indefinido, cun período de proba segundo o establecido legalmente.</p>
<p>-Presentación de solicitudes.</p>
<p>As solicitudes deberanse presentar en man, no rexistro xeral de Xestur Ourense, S.A., sita na rúa Curros Enríquez nº 1-planta 8ª, de Ourense, no prazo de 15 días hábiles contados desde o seguinte ó da publicación deste anuncio no DOG e antes das 14 horas e tamén se publicarán as bases nun diario de difusión xeral. Non se admite a entrega das solicitudes por correo.</p>
<p>-Requisitos esixidos.</p>
<p>Formación académica:</p>
<p>Licenciado en ciencias económicas e empresariais.</p>
<p>Outros coñecementos:</p>
<p>Cursos de iniciación e perfeccionamento de galego, coñecementos de informática a nivel de usuario e outros que se acrediten.</p>
<p>-Documentación que hai que presentar.</p>
<p>Instancia solicitude segundo modelo das bases que se xunta no anexo nº 1.</p>
<p>Documento nacional de identidade.</p>
<p>Título acreditativo da formación esixida, expedido polo Ministerio de Educación e Ciencia.</p>
<p>Diploma e demais documentos que acrediten os coñecementos e formación non regrada, reflectida na solicitude polo candidato.</p>
<p>A documentación ten que ser orixinal ou copia compulsada.</p>
<p>-Tramitación e probas.</p>
<p>No prazo de cinco días hábiles desde a finalización do prazo de presentación de solicitudes, porase ó público no taboleiro de anuncios de Xestur Ourense, S.A., a lista provisional de candidatos admitidos e habilitarase un prazo de 3 días hábiles para aqueles candidatos que consideren presentar reclamación.</p>
<p>Unha vez resoltas as posibles reclamacións no prazo máximo de cinco días hábiles, porase a lista definitiva de candidatos no taboleiro de anuncios de Xestur Ourense, S.A. e sinalarase o lugar e a data para realiza-las probas de selección seguintes:</p>
<p>Probas psicotécnicas.</p>
<p>Entrevista persoal.</p>
<p>-Criterios de puntuación.</p>
<p>Para a contratación do candidato elixirase o que obteña mellor puntuación, téndose en conta os criterios seguintes:</p>
<p>Currículo: ata 38 puntos.</p>
<p>Que se desagregan como segue:</p>
<p>Estudios regrados: 20 puntos.</p>
<p>Cursos de especialización: 10 puntos.</p>
<p>Coñecementos de galego: 03 puntos.</p>
<p>Outros coñecementos: 05 puntos.</p>
<p>Probas psicotécnicas: ata 37 puntos.</p>
<p>Que se obteñen da media ponderada dos test que a continuación se detallan:</p>
<p>Test de habilidades cognitivas (BAS), composto pola súa vez por tres subtests, que avalían a) Razoamento lóxico-abstracto, b) Razoamento verbal e c) Razoamento matemático.</p>
<p>Cuestionario ocupacional de personalidade (COP).</p>
<p>Entrevista persoal: ata 25 puntos.</p>
<p>Entrevista conductual estructurada. A entrevista céntrase no que a persoa pode facer e no que fará no posto de traballo.</p>
<p>-Resolución da convocatoria.</p>
<p>As probas de selección faranse a través dunha empresa de selección de persoal, que presentará ó Consello de Administración de Xestur Ourense, S.A. a proposta dos resultados para a súa resolución por este.</p>
<p>Xestur Ourense, S.A. formalizará a contratación no prazo máximo de tres meses contados desde a notificación ó seleccionado.</p>
<p>Ourense, 10 de setembro de 2001.</p>
<p>Juan Carlos Cabanelas Rodríguez</p>
<p>Xerente de Xestur Ourense, S.A.</p>

