---
date: '2001-09-19'
id: ED9A
page: 12
number: 182
agency: CONCELLO DE MOS
section: VI. ANUNCIOS
title: >-
  Anuncio da contratación, polo sistema de procedemento aberto por concurso
  urxente, da asistencia técnica da inspección e actualización da matrícula do
  imposto sobre actividades económicas (IAE), no Concello de Mos.
range: Anuncio
url: 'https://www.xunta.gal/dog/Publicados/2001/20010919/AnuncioED9A_gl.html'
---
<p>1. Obxecto do contrato.</p>
<p>O obxecto do contrato é o asesoramento técnico e apoio para o levantamento das dilixencias previas de constancia de feitos no imposto sobre actividades económicas.</p>
<p>2. Procedemento de contratación.</p>
<p>O procedemento de contratación será o de concurso aberto (segundo o prevido nos artigos 73, 74 e 208 da LCAP), trámite de urxencia.</p>
<p>3. Presentación de proposicións.</p>
<p>As persoas ou empresas interesadas formularán por escrito as súas proposicións e entregaranas con anterioridade ó termo do prazo de oito días naturais computados desde o seguinte ó da derradeira publicación do corrrespondente anuncio de licitación no BOP ou DOG, no rexistro xeral do Concello de Mos, calquera día hábil de 9.30 a 13.30 horas; se o último día do prazo coincide en sábado ou inhábil o prazo prorrogarase ata o primeiro día hábil seguinte.</p>
<p>A proposición constará de dous sobres distintos que se identificarán segundo o seguinte literal:</p>
<p>Sobre A: documentación para contratación de asistencia técnica na inspección do imposto sobre actividades económicas, do Concello de Mos polo sistema de procedemento aberto por concurso.</p>
<p>Sobre B: proposición para a contratación de asistencia técnica na inspección do imposto sobre actividades económicas do Concello de Mos, polo sistema de procedemento aberto por concurso.</p>
<p>4. Criterios de valoración.</p>
<p>A adxudicación do contrato realizarase sobre a base dos criterios que a continuación se detallan.</p>
<p>-Memoria explicativa do plan de inspección: ata 10 puntos.</p>
<p>Deberase describir pormenorizadamente unha memoria ou plan de inspección, o persoal dedicado ó labor inspector, os medios e organización, así como as melloras que se ofrezan sobre o obxecto do contrato.</p>
<p>-Experiencia do persoal (que vaia realiza-la comprobación e inspección tributaria do IAE) en servicios de asistencia técnica, en labores inspectores efectivos: ata 7 puntos a criterio da mesa de contratación.</p>
<p>-Prezo: ata 6 puntos en función da oferta económica realizada.</p>
<p>-Traballos realizados pola persoa física ou xurídica en servicios de asesoramento técnico na inspección e comprobación do IAE no ámbito da provincia de Pontevedra: ata 5 puntos.</p>
<p>-Formación académica do persoal asignado ó labor inspector: sumaranse tódolos puntos e dividirase polo número de persoas dedicadas á inspección sendo o resultado deste a puntuación correspondente. A formación do persoal valorarase:</p>
<p>-Titulado superior: 6 puntos.</p>
<p>-Diplomado: 4 puntos.</p>
<p>-Administrativo ou FP: 2 puntos.</p>
<p>(Ata 4 puntos como máximo)</p>
<p>-Libros e publicacións relacionados co obxecto do contrato realizados polo persoal efectivamente dedicado á inspección: ata 3 puntos, a mesa de contratación valorará discrecionalmente ante as publicacións que se presenten.</p>
<p>-Menor prazo para o comezo da execución do obxecto do contrato: ata 2 puntos.</p>
<p>5. Garantía definitiva.</p>
<p>O adxudicatario deberá acreditar, no prazo máximo de quince días hábiles contados dende a notificación da adxudicación do contrato, a constitución na caixa deste concello dunha garantía definitiva por importe dun millón (1.000.000) de pesetas, preferentemente en metálico ou, se é o caso, en calquera das formas admitidas no artigo 36 da LCAP.</p>
<p>6. Prezo e forma de pagamento.</p>
<p>Os licitadores formularán oferta económica (á baixa) de prezo pola execución deste traballo de acordo co establecido nos artigos 85 a) e 202.2º da LCAP, o prezo citado consistirá nunha porcentaxe nun superior ó 25 por 100 (IVE incluído) do importe das contías netas efectivas e definitivamente recadadas polo ORAL en entregadas ó Concello de Mos por cada liquidación tributaria derivada dos expedientes de inspección do IAE.</p>
<p>O importe farase efectivo no prazo de dous meses contados desde o seguinte ó da entrada na tesorería municipal do recadado polo ORAL e correspondente ós traballos de inspección.</p>
<p>O prezo do contrato será o que resulte da súa adxudicación, sen que sexa de aplicación ningunha fórmula de revisión deste.</p>
<p>7. Outra información.</p>
<p>Para maior información dirixirse ó Servicio de Intervención do Concello de Mos.</p>
<p>Mos, 6 de agosto de 2001.</p>
<p>Ramón Alonso Fernández</p>
<p>Alcalde</p>

