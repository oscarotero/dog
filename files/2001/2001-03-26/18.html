---
date: '2001-03-26'
id: 51FA
page: 3
number: 60
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 27 de febreiro de 2001, da Secretaría Xeral para as Relacións
  cos Medios Informativos, pola que se fai pública a adxudicación definitiva da
  subministración dun vehículo tipo turismo.
range: Resolución
url: 'https://www.xunta.gal/dog/Publicados/2001/20010326/Anuncio51FA_gl.html'
---
<p>O secretario xeral para as Relacións cos Medios Informativos, actuando no nome do conselleiro da Presidencia e Administración Pública, por delegación de competencias segundo a Orde do 22 de febreiro de 1999, acorda facer pública a adxudicación definitiva da subministración convocada por Resolución do 26 de xaneiro de 2001 desta secretaría xeral, polo sistema de concurso público aberto, de subministración dun vehículo tipo turismo.</p>
<p>De conformidade cos artigos 81 e 88 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas, e os puntos 10 e 11 do prego de cláusulas administrativas particulares, a mesa de contratación constituída para o efecto, despois de examinar e pondera-las proposicións presentadas, eleva proposta de adxudicación ó órgano de contratación. Unha vez vistas as actas da mencionada mesa de contratación, e tendo en conta os artigos 73, 74 e 180 do citado Real decreto lexislativo 2/2000, e os puntos 7, 10 e 11 do prego de cláusulas administrativas particulares deste contrato, esta secretaría xeral resolveu adxudicarlle a citada contratación á empresa Yáñez, S.L. por un importe, IVE incluído, de 4.200.000 pesetas (25.242,508 euros).</p>
<p>O que se fai público en cumprimento do disposto no artigo 93 do Real decreto lexislativo 2/2000, polo que se aproba o texto refundido da Lei de contratos das administracións públicas, ad sensum dos artigos 58 e 59 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contra esta resolución poderase interpoñer recurso potestativo de reposición perante o conselleiro da Presidencia e Administración Pública, no prazo dun mes contado a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo, no prazo de dous meses contados desde o día seguinte ó da notificación ou publicación do acto, que pon fin á vía administrativa, conforme o artigo 46 da Lei 29/1998,</p>
<p>do 13 de xullo, reguladora da xurisdicción contencioso-administrativa, perante o Tribunal Superior de Xustiza de Galicia.</p>
<p>Santiago de Compostela, 27 de febreiro de 2001.</p>
<p>P.D. (Orde 22-2-1999)</p>
<p>Jesús Parga López</p>
<p>Secretario xeral da Consellería da Presidencia e Administración</p>
<p>Pública</p>

