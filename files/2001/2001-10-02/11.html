---
date: '2001-10-02'
id: F922
page: 12
number: 191
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 25 de setembro de 2001 pola que se modifica a Resolución do 10
  de maio de 2001, da Dirección Xeral de Industria, para a obtención de carnés
  profesionais no ano 2001.
range: Resolución
url: 'https://www.xunta.gal/dog/Publicados/2001/20011002/AnuncioF922_gl.html'
---
<p>Na Resolución do 10 de maio de 2001, da Dirección Xeral de Industria, publicada no DOG nº 95, do 18 de maio, regúlanse, entre outras cuestións, a composición dos tribunais así como as datas e horas de realización dos exames.</p>
<p>Desde a publicación da citada resolución de convocatoria de exames producíronse cambios na situación administrativa de algúns funcionarios que formaban parte dos tribunais, que fai necesaria a designación de novos membros, en substitución dos que se fan constar na devandita resolución.</p>
<p>Así mesmo, resulta necesario modificar algunha das datas dos exames da segunda convocatoria, nun caso porque a data anteriormente fixada era un día non hábil, e no outro pola necesidade de separar en diferentes datas as probas de instalador e mantedor de calefacción e auga quente sanitaria ás que se poden presentar as mesmas persoas, o que impide a realización das probas o mesmo día.</p>
<p>En consecuencia, e en virtude da competencia que me atribúe o artigo 5 da Orde do 27 de decembro de 2000, da Consellería de Industria e Comercio</p>
<p>RESOLVO:</p>
<p>Primeiro.-Modifica-la data do exame de instalador e mantedor de calefacción e auga quente sanitaria</p>
<p>e de instalador e conservador-reparador frigorista, que se establecen na base segunda, punto 2.1. Os citados exames realizaranse nos días e horas seguintes:</p>
<p>-Instalador de calefacción e auga quente sanitaria: 27 de novembro, ás 9 horas.</p>
<p>-Mantedor de calefacción e auga quente sanitaria: 28 de novembro, ás 9 horas.</p>
<p>-Instalador e conservador-reparador frigorista: 16 de novembro, ás 9 horas.</p>
<p>Segundo.-Modificar parcialmente a composición dos tribunais números 3, 7 e 9, establecidos na base sétima, designando como secretario deles os seguintes membros:</p>
<p>Tribunal nº 3:</p>
<p>Secretaria: Lourdes Courtier Ramos.</p>
<p>Tribunal nº 7:</p>
<p>Secretaria suplente: Lourdes Courtier Ramos.</p>
<p>Tribunal nº 9:</p>
<p>Secretario: Ángel Bernardo Tahoces.</p>
<p>Santiago de Compostela, 25 de setembro de 2001.</p>
<p>Ramón Ordás Badía</p>
<p>Director xeral de Industria</p>

