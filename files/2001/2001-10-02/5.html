---
date: '2001-10-02'
id: F90A
page: 12
number: 191
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 229/2001, do 20 de setembro, polo que se acepta a cesión, a título
  gratuíto, de dous inmobles situados na rúa Alfredo Brañas, polígono de
  Abuín-Lamas de Prado, no termo municipal de Lugo, feita polo Instituto Galego
  da Vivenda e Solo, a favor da Comunidade Autónoma de Galicia.
range: Decreto
url: 'https://www.xunta.gal/dog/Publicados/2001/20011002/AnuncioF90A_gl.html'
---
<p>O Instituto Galego da Vivenda e Solo acordou, mediante resolución do director xeral do 6 de marzo de 2001, a cesión a título gratuíto da propiedade de dous inmobles, para fins de utilidade pública ou interese social da Consellería de Sanidade e Servicios Sociais.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da dita lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles exceda o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Instituto Galego da Vivenda e Solo acordou a cesión, a título gratuíto e logo de deliberación do Consello da Xunta de Galicia na súa reunión do día vinte de setembro de dous mil un,</p>
<p>DISPOÑO:</p>
<p>Artigo 1º</p>
<p>Acéptase, nos termos fixados na resolución da Dirección Xeral do Instituto Galego da Vivenda e</p>
<p>Solo do 6 de marzo de 2001, a cesión a título gratuíto feita a favor da Comunidade Autónoma de Galicia dos seguintes inmobles:</p>
<p>1. Local comercial número catro, da planta baixa do edificio ou bloque de vivendas sito na cidade de Lugo, na confluencia das rúas Serra de Outes, Lamas de Prado e Alfredo Brañas; o seu acceso realízase desde a rúa Alfredo Brañas, cunha superficie útil de 49,26 m; que linda: pola fronte, oeste, rúa Alfredo Brañas; dereita entrando, sur, local comercial número cinco, inmediato ó portal número tres; esquerda entrando, norte, co portal número dous; e pola súa parte posterior, leste, co patio de luces e cuarto de contadores do portal número dous. Figura inscrito inscrito no tomo 1.084, libro 645, folio 51, predio nº 63.296, inscrición 1ª.</p>
<p>2. Local comercial número cinco, da planta baixa do edificio ou bloque de vivendas sito na cidade de Lugo, na confluencia das rúas Serra de Outes, Lamas de Prado e Alfredo Brañas; o seu acceso realízase desde a rúa Alfredo Brañas, cunha superficie útil de 48,63 m; que linda: pola fronte, oeste, rúa Alfredo Brañas; dereita entrando, sur, co portal número tres; esquerda entrando, norte, co local comercial número catro; e pola súa parte posterior, leste, co patio de luces e cuarto de contadores do portal número tres. Figura inscrito no tomo 1.084, libro 645, folio 52, predio nº 63.298, inscrición 1ª.</p>
<p>Artigo 2º</p>
<p>Os locais que se ceden destinaranse ó desenvolvemento de actividades con distintos colectivos sociais (maiores, minusválidos, marxinados, etc.) no marco dos programas de intervención social da Consellería de Sanidade e Servicios Sociais destinados a mellora-lo nivel de benestar, integración e condicións de vida destes colectivos.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición do ben no rexistro da propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vinte de setembro de dous mil un.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

