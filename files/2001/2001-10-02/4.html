---
date: '2001-10-02'
id: F906
page: 12
number: 191
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 228/2001, do 20 de setembro, polo que se acepta a cesión a título
  gratuíto á Comunidade Autónoma de Galicia dunha parcela, no termo municipal de
  Carballo (A Coruña), para a construcción dun edificio para os xulgados de
  Carballo.
range: Decreto
url: 'https://www.xunta.gal/dog/Publicados/2001/20011002/AnuncioF906_gl.html'
---
<p>O Pleno da Corporación municipal do Concello de Carballo, reunido en sesión que tivo lugar o día 27 de marzo de 2001, acordou cederlle á Comunidade Autónoma de Galicia unha parcela de 637 m de superficie, no termo municipal de Carballo (A Coruña), para a construcción dun edificio para os xulgados de Carballo.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento, aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; aínda que non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Carballo acordou a cesión e logo de deliberación do Consello da Xunta de Galicia na súa reunión do día vinte de setembro de dous mil un,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dunha parcela de 637 m de superficie, situada no termo municipal de Carballo (A Coruña), que a seguir se describe:</p>
<p>Urbana: soar número 26 na urbanización denominada O Iglesario ou Tenza do Iglesario, na vila de Carballo, cunha superficie de 637 m. Linda: norte, soar número 7; sur, rúa Río Grande; leste, soar número 7; e oeste, soar de Flora Tasende, e edificio de Jesús Couto Tasende, e, en parte, soar número 7.</p>
<p>Inscrita a favor do Concello de Carballo no tomo 1.134, libro 395, folio 158, predio nº 36.590, inscrición 1ª;</p>
<p>Artigo 2º</p>
<p>A parcela cedida destinarase á construcción dun edificio para os xulgados en Carballo.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, vinte de setembro de dous mil un.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

