---
date: '2001-04-26'
id: 6EB2
page: 5
number: 81
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 18 de abril de 2001, dos tribunais números 1, 2 e 3 designados
  para xulga-lo proceso selectivo para o acceso ó corpo auxiliar da
  Administración da Xunta de Galicia (grupo D), convocado por orde da
  Consellería da Presidencia e Administración Pública do 5 de xuño de 2000
  (Diario Oficial de Galicia número 115, do 14 de xuño), pola que se fixa a
  data, a hora e o lugar da realización do primeiro exercicio do devandito
  proceso.
range: Resolución
url: 'https://www.xunta.gal/dog/Publicados/2001/20010426/Anuncio6EB2_gl.html'
---
<p>Convocado proceso selectivo para o ingreso no corpo auxiliar da Xunta de Galicia (grupo D) mediante orde da Consellería da Presidencia e Administración Pública do 5 de xuño de 2000 (DOG nº 115, do 14 de xuño), de conformidade coa base III.10 da convocatoria, correspóndelle ó tribunal número 1 fixa-los lugares, data e hora da realización do primeiro exercicio da fase da oposición.</p>
<p>Unha vez constituídos os tribunais do grupo D, en sesión conxunta do día 18 de abril de 2001, acordaron:</p>
<p>1. A distribución dos opositores, que será a seguinte:</p>
<p>Tribunal nº 1.</p>
<p>Xulgará os exercicios de tódolos aspirantes correspondentes ó sistema de promoción interna, así como os de acceso libre con apelidos desde Zamora Vázquez, Silvia a Fernández Ratón, Esmeralda ámbolos dous inclusive.</p>
<p>Tribunal nº 2.</p>
<p>Xulgará os exercicios dos aspirantes correspondentes ó sistema de acceso libre desde Fernández Real, Alejandro a Otero Paradela, Alfonso ámbolos dous inclusive.</p>
<p>Tribunal nº 3.</p>
<p>Xulgará os exercicios dos aspirantes correspondentes ó sistema de acceso libre desde Otero Paradela, Raquel a Yllanes López, María Isabel ámbolos dous inclusive.</p>
<p>2. Realiza-lo primeiro exercicio da fase de oposición o día 19 de maio de 2001, ás 11 horas no recinto da Feira Internacional de Galicia en Silleda (Pontevedra).</p>
<p>Tódolos aspirantes deberán comparecer no lugar indicado ás 9.45 horas, provistos do DNI ou documento que acredite fidedignamente a identidade, lapis nº 2 e goma de borrar, de conformidade co establecido na base II.2. da convocatoria.</p>
<p>As listas dos opositores correspondentes a cada tribunal estarán expostas nos taboleiros de anuncios da Consellería da Presidencia e Administración Pública, nos das súas delegacións provinciais, na delegación territorial da Consellería de Pesca, Marisqueo e Acuícultura en Vigo e nas oficinas comarcais da Xunta de Galicia.</p>
<p>Para os efectos de información o teléfono de contacto é o 902 12 00 12 en horario de 9 a 19 horas de luns a venres e de 9 a 14 horas os sábados.</p>
<p>Santiago de Compostela, 18 de abril de 2001.</p>
<p>Javier Batán Rodríguez</p>
<p>Presidente do tribunal número 1</p>
<p>Ramón del Valle LópezLourdes Batán Aira</p>
<p>Presidente do tribunalPresidenta do tribunal</p>
<p>número 2número 3</p>

