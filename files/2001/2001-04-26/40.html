---
date: '2001-04-26'
id: 6F16
page: 5
number: 81
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 21 de marzo de 2001 pola que se declara extinguido o permiso de
  actividade e concesión administrativa da estación depuradora mariña situada na
  Pasaxe, As Xubias, municipio da Coruña, titularidade de Depuradora de Mariscos
  Coruñesa, S.A.
range: Resolución
url: 'https://www.xunta.gal/dog/Publicados/2001/20010426/Anuncio6F16_gl.html'
---
<p>Visto o expediente de caducidade número C-1094, instruído contra o permiso de actividade e concesión administrativa da estación depuradora situada na Pasaxe, As Xubias, municipio da Coruña, da que é titular Depuradora de Mariscos Coruñesa, S.A.</p>
<p>1. Feitos.</p>
<p>Con data do 12-11-1999 foi ordenado pola Delegación Territorial da Consellería de Pesca, Marisqueo e Acuicultura na Coruña o inicio do expediente de caducidade da antedita concesión e permiso de actividade por non ter solicitada a prórroga do título habilitante dentro do prazo legalmente establecido.</p>
<p>O acordo de inicio do expediente de caducidade e o nomeamento de instructor e secretario do dito expediente foille comunicado ó interesado con data do 17-11-1999 e posteriormente devolto polo servicio de correos.</p>
<p>O anterior acordo foi publicado con data do 14-2-2000 no Diario Oficial de Galicia e exposto no taboleiro de anuncios do concello do último domicilio coñecido da citada sociedade o 31-1-2000.</p>
<p>A proposta de resolución do expediente de caducidade foille comunicada ó interesado con data do 16-3-2000 e posteriormente devolto polo servicio de correos.</p>
<p>A citada proposta estivo exposta no taboleiro do Concello da Coruña, último domicilio coñecido do titular da concesión, no período comprendido entre o 13 de abril e o 4 de maio do 2000 e publicada</p>
<p>no Diario Oficial de Galicia o día 9-5-2000 sen que, transcorrido o prazo legal, se presentasen alegacións.</p>
<p>2. Fundamentos de dereito.</p>
<p>Lei 6/1993, do 11 de maio, de pesca de Galicia.</p>
<p>Lei 22/1988, do 29 de xullo, de costas.</p>
<p>Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre.</p>
<p>Real decreto 1471/1989, do 1 de decembro, polo que se aproba o Regulamento xeral para o desenvolvemento e execución da Lei 22/1988, do 28 de xullo, de costas e demais disposicións de pertinente aplicación.</p>
<p>Considerando que:</p>
<p>É causa de caducidade establecida no artigo 72 c) da Lei 6/1993, do 11 de maio, de pesca de Galicia, non ter solicitada a prórroga en tempo e forma.</p>
<p>O informe favorable emitido polo Servicio Técnico Xurídico con data do 28 de febreiro de 2001.</p>
<p>Esta consellería, á vista da proposta de resolución emitida polo instructor do expediente,</p>
<p>RESOLVE:</p>
<p>Extingui-lo permiso de actividade e concesión administrativa do seguinte establecemento de cultivos mariños:</p>
<p>Tipo: estación depuradora.</p>
<p>Titular: Depuradora de Mariscos Coruñesa, S.A.</p>
<p>Localización: As Xubias, A Pasaxe. Municipio da Coruña.</p>
<p>Especies: moluscos.</p>
<p>Superficie: 1.830 m.</p>
<p>Orde de outorgamento: 16-1-1969.</p>
<p>Fin da vixencia: 16-1-1999.</p>
<p>Contra esta resolución, que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contecioso-administrativa, que se interporá no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 21 de marzo de 2001.</p>
<p>P.D. (Orde 17-12-1997, DOG nº 246,</p>
<p>do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

