---
date: '2001-05-09'
id: 7B2A
page: 6
number: 89
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 25 de abril de 2001 pola que se convocan dous cursos básicos
  para auxiliares de policía local.
range: Resolución
url: 'https://www.xunta.gal/dog/Publicados/2001/20010509/Anuncio7B2A_gl.html'
---
<p>Dentro dos programas de actividades que a Academia Galega de Seguridade ten previsto realizar</p>
<p>no ano 2001, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización de dous cursos básicos para auxiliares de policía local, segundo o previsto na disposición adicional II da Lei 3/1992, do 23 de marzo, de coordinación das policías locais, que deberá desenvolverse conforme as seguintes bases:</p>
<p>Obxectivos.</p>
<p>Os cursos teñen por obxectivos dota-los auxiliares de policía local dunha formación teórico-práctica que os capacite para o posterior desempeño da súa actividade profesional.</p>
<p>Destinatarios.</p>
<p>Os cursos van dirixidos a todas aquelas persoas que sexan contratadas para desenvolve-la función de auxiliar de policía local durante a temporada de verán, nos concellos de Galicia.</p>
<p>Inscrición.</p>
<p>A inscrición dos participantes será totalmente gratuíta, debéndose comunicar esta, antes do 15 de maio de 2001 para efectua-la correspondente reserva de praza.</p>
<p>Prazas.</p>
<p>Sen límite.</p>
<p>Solicitudes.</p>
<p>1. Os concellos que se atopen nesta situación deberán remitir un escrito á Academia Galega de Seguridade, solicitando a participación no curso, no que figure a lista de persoas que van ser contratadas como auxiliares de policía local; para efectua-la correspondente reserva de praza para a realización do devandito curso.</p>
<p>2. O prazo para a remisión de escritos rematará o día 15 de maio de 2001.</p>
<p>3. Os escritos deberán enviarse á sede da Academia Galega de Seguridade: Avenida da Cultura, s/n, 36680 A Estrada.</p>
<p>Contido e duración.</p>
<p>Os cursos terán lugar en sesións de mañá e tarde, de luns a venres, e neles trataranse, entre outras, as seguintes materias:</p>
<p>-Intervención policial.</p>
<p>-Tráfico e seguridade vial.</p>
<p>-Policía administrativa.</p>
<p>-Primeiros auxilios.</p>
<p>-Dereito penal.</p>
<p>-Dereito procesual-penal.</p>
<p>Os cursos teran unha duración de 5 días, cun total de 40 horas lectivas.</p>
<p>Lugar.</p>
<p>Os cursos desenvolveranse na Academia Galega de Seguridade, sita na avenida da Cultura, s/n, 36680 A Estrada.</p>
<p>Datas.</p>
<p>Os cursos desenvolveranse nas seguintes datas:</p>
<p>1º curso: do 21 ó 25 de maio.</p>
<p>2º curso: do 28 de maio ó 1 de xuño.</p>
<p>O horario dos cursos será das 10 ás 14 horas e das 16 ás 20 horas.</p>
<p>Certificado.</p>
<p>Para obte-lo correspondente diploma será requisito indispensable supera-la fase de formación teórica, na que o alumno ten que superar tódalas materias que figuran no programa.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>A Estrada, 25 de abril de 2001.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

