---
date: '2001-05-09'
id: 7B0A
page: 6
number: 89
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 4 de abril de 2001 pola que se lle dá publicidade á parte
  dispositiva da sentencia 906/1995, do 21 de decembro, da Sala do
  Contencioso-Administrativo do Tribunal Superior de Xustiza de Galicia.
range: Resolución
url: 'https://www.xunta.gal/dog/Publicados/2001/20010509/Anuncio7B0A_gl.html'
---
<p>Visto pola sección segunda da Sala do Contencioso-Administrativo do Tribunal Superior de Xustiza de Galicia o recurso contencioso-administrativo número 02/4849/1993, interposto por José Rodríguez García e José Manuel Moreno García, contra o acordo do Consello da Xunta de Galicia do 29 de abril de 1993 (DOG do 10 de maio), así como a desestimación presunta, por silencio administrativo, dos recursos de reposición deducidos contra a dita resolución, sobre aprobación definitiva do proxecto de readaptación do Plan Xeral de Ordenación Urbana de Vigo.</p>
<p>Polo tanto, de conformidade co disposto nos artigos 103 e seguintes da Lei 29/1998, do 13 de xullo, reguladora da xurisdicción contencioso-administrativa, e co fin de levar a puro e debido efecto a dita sentencia, este departamento resolve darlle publicidade á parte dispositiva da sentencia 906/1995, do 21 de decembro, que a seguir se transcribe:</p>
<p>«Resolvemos: que estimando parcialmente o recurso contencioso-administrativo interposto por José Rodríguez García e José Manuel Moreno García contra o acordo do Consello da Xunta de Galicia, do 29 de abril de 1993, de aprobación definitiva do proxecto de readaptación do PXOU de Vigo á Lei 11/1985, do 22 de agosto, de adaptación da do solo de Galicia, en canto a que tal acordo clasifica un terreo dos recorrentes como solo urbanizable non programado, e diríxese tamén contra a desestimación presunta, por silencio administrativo, do recurso de reposición formulado contra o mencionado acordo; debemos anular e anulámo-lo acto impugnado no extremo relativo á clasificación como SUNP de terreo dos recorrentes sito na r/ Cañiza, da cidade de Vigo e dispoñemos que o dito terreo debe de ser clasificado como solo urbano nun fondo de 25 metros desde a dita rúa, con desestimación das restantes pretensións».</p>
<p>Santiago de Compostela, 4 de abril de 2001.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

