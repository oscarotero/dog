---
date: '2001-05-09'
id: 7B22
page: 6
number: 89
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 6 de abril de 2001, da Delegación Provincial da Coruña, pola que
  se dispón o depósito e a publicación, no Diario Oficial de Galicia, do
  convenio colectivo da empresa Tranvías del Ferrol, S.A.
range: Resolución
url: 'https://www.xunta.gal/dog/Publicados/2001/20010509/Anuncio7B22_gl.html'
---
<p>Visto o expediente do convenio colectivo da empresa Tranvías del Ferrol, S.A. (código convenio 1501552) que tivo entrada nesta delegación provincial o día 30-3-2001, subscrito en representación da parte económica pola empresa e da parte social polo comité de empresa o día 29-3-2001, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 6 de abril de 2001.</p>
<p>María Silva Costoya</p>
<p>Delegada provincial da Coruña</p>
<p>Tranvías del Ferrol, S.A.</p>
<p>Actividade: transporte de viaxeiros en autobús</p>
<p>Capítulo I</p>
<p>Extensión e vixencia</p>
<p>Artigo 1º.-Ámbito de aplicación.</p>
<p>O presente convenio colectivo será de aplicación na empresa Tranvías del Ferrol, S.A., de Ferrol, e afectará a todo o persoal da empresa que non quede excluído pola aplicación da lexislación vixente. Será complementario da ordenanza laboral que encadra os servicios de transporte por estrada.</p>
<p>Artigo 2º.-Ámbito temporal.</p>
<p>O convenio entrará en vigor o día da súa publicación no BOP ou no Diario Oficial de Galicia indistintamente. Non obstante, producirá efectos económicos a partir do día 1 de xaneiro de 2001, e a súa duración será ata o día 31 de decembro do ano 2003.</p>
<p>Revisión e rescisión</p>
<p>Artigo 3º.-Revisión, rescisión ou prórroga.</p>
<p>Calquera das partes poderá formular denuncia propondo revisión ou rescisión cunha antelación dun mes, como mínimo, respecto á data de expiración do período de vixencia ou de calquera das súas prórrogas. No caso de prorrogarse pola tácita, a prórroga do convenio levará consigo o incremento de tódolos conceptos económicos pactados, equivalente ó índice de prezos de consumo dos doce meses inmediatamente anteriores.</p>
<p>Artigo 4º.-Respecto de dereitos.</p>
<p>Respectaránselles a tódolos traballadores as situacións persoais actualmente consolidadas, en canto determinen maiores dereitos dos concedidos por este convenio, respecto das materias obxecto de regulación incluído o complemento de distancia.</p>
<p>Capítulo II</p>
<p>Condicións económicas</p>
<p>Artigo 5º.-Retribucións.</p>
<p>Os salarios para o presente convenio establécense incrementando sobre o ano anterior a seguinte progresión:</p>
<p>Ano 2001, IPC real máis 1 punto.</p>
<p>Ano 2002, IPC real máis 1 punto.</p>
<p>Ano 2003, IPC real máis 1 punto.</p>
<p>O salario conformarase cada ano aumentando o IPC previsto oficialmente para el e se o 31 de decembro respectivo sufrise variación, esta rectificarase para establece-lo IPC real. Esta rectificación levarase a cabo tan pronto o constate o INE e terá efectos desde o primeiro de xaneiro do ano correspondente, repercutindo a mesma variación na masa salarial.</p>
<p>As táboas salariais quedan configuradas no anexo I.</p>
<p>Capítulo III</p>
<p>Disposicións varias</p>
<p>Artigo 6º.- Aumentos por antigüidade.</p>
<p>Os premios por antigüidade para cada categoría profesional son os establecidos no anexo II. Producirán efecto a partir do día 1 do mes en que vence a antigüidade. O persoal ingresado a partir do 1 de xaneiro de 1995 non devengará aumentos por antigüidade. Para o persoal ingresado a partir do 1 de xaneiro de 1995, créase un complemento de compensación por antigüidade de 4.000 pesetas mensuais.</p>
<p>Artigo 7º.-Tempo de presencia.</p>
<p>A valoración do tempo de presencia, para o período que comprende este convenio, establécese, para cada categoría profesional afectada, nas cantidades reflectidas no anexo III. O valor A aplicarase ós días laborables e o valor B ós domingos e festivos.</p>
<p>Artigo 8º.-Gratificacións extraordinarias.</p>
<p>As gratificacións extraordinarias, correspondentes ás pagas de verán e Nadal, consistirán en trinta días do salario de convenio establecido no anexo I, e a antigüidade que a cada traballador lle corresponda conforme o anexo II. O persoal ingresado a partir do 1 de xaneiro de 1995 percibirá o complemento de compensación por antigüidade.</p>
<p>Artigo 9º.-Beneficios.</p>
<p>En concepto de participación en beneficios sinálase un 10% anual, calculado sobre o salario de convenio e a antigüidade ou complemento de compensación por antigüidade se é o caso, incluídas as gratificacións extraordinarias. Aboarase por semestres vencidos, a principio dos meses de abril e outubro de cada ano.</p>
<p>Artigo 10º.-Gratificación especial por quebranto de moeda.</p>
<p>En concepto de quebranto de moeda, os cobradores percibirán mensualmente 4.024 pesetas, e os conductores-perceptores 4.614 pesetas. Os valores totais anuais por este concepto son os que figuran no anexo VII.</p>
<p>Artigo 11º.-Traballos realizados en domingos e festivos.</p>
<p>Os xornais dos domingos e días festivos establécense na contía sinalada no anexo IV deste convenio, sen prexuízo da concesión dun día laborable para o descanso semanal.</p>
<p>Artigo 12º.-Complemento de máquina.</p>
<p>Os conductores-perceptores percibirán por este concepto un complemento mensual na contía de 17.971 pesetas, percibíndose igualmente nas vacacións anuais. Cando por conveniencia da empresa, atendendo ás necesidades do servicio, un conductor-perceptor fose destinado a unha liña na que unicamente tivese que desempeña-las funcións de conductor ou cobrador, seguirá percibindo este complemento salarial.</p>
<p>Artigo 13º.-Complemento de nocturnidade.</p>
<p>Queda fixado nos valores que se reflicten no anexo V.</p>
<p>Artigo 14º.-Complemento desgaste-ferramentas.</p>
<p>Todo o persoal que preste os seus servicios no taller percibirá por este concepto a cantidade de 4.749 pesetas mensuais, percibíndose igualmente nas vacacións anuais.</p>
<p>Artigo 15º.-Vacacións.</p>
<p>Tódolos traballadores da empresa Tranvías del Ferrol S.A., sen distinción de emprego nin categoría, que leven un ano da ntigüidade na empresa, desfrutarán dun período de vacacións regulamentarias igual a trinta días naturais, que será, ademais, o tope máximo de vacacións para todo o persoal e serán retribuídas a razón de salario de convenio, antigüidade, complemento de compensación por antigüidade e complemento de ferramenta ou complemento de máquina, de se-lo caso.</p>
<p>A quenda de vacacións distribuirase da seguinte forma:</p>
<p>Os meses de maio a setembro, ambos inclusive, formarán o tempo de verán e os restantes o de inverno. Cada traballador desfrutará as súas vacacións alternando cada ano o tempo de verán ou inverno e rotando o mes de cada tempo.</p>
<p>O persoal con menos dun ano de antigüidade na empresa desfrutará, dentro do primeiro ano natural de prestación dos seus servicios, da parte proporcional de vacacións.</p>
<p>Artigo 16º.-Licencias retribuídas.</p>
<p>a) Tres días en caso de falecemento de cónxuxe, parella, pais e fillos, tanto carnais como políticos.</p>
<p>b) Dous días en caso de falecemento de irmáns, avós e netos, tanto carnais como políticos.</p>
<p>c) Dous días laborables en caso de nacemento dun fillo.</p>
<p>d) Dous días por enfermidade grave do cónxuxe, parella, pais e fillos, tanto carnais como políticos.</p>
<p>e) Un día en caso da voda dun fillo, coincidindo co día da cerimonia.</p>
<p>f) Un día de licencia para o caso de renova-lo carné de conducir.</p>
<p>Para o resto de licencias aplicarase o disposto no E.T., Lei 8/1980.</p>
<p>Cando por tal motivo o traballador teña que realizar un desprazamento fóra da provincia, o prazo será ampliado en dous días máis.</p>
<p>Logo de xustificación suficiente, establécese a posibilidade de desfrute dun permiso non retribuído para a resolución de asuntos particulares que non admitan demora ata a data das vacacións regulamentarias do traballador.</p>
<p>Este permiso non poderá ser superior a sete días e non será acumulable ás vacacións nin a calquera outra licencia estatutariamente establecida. O traballador terá a obriga de solicitalo cunha semana de antelación, comunicándollo asemade ó comité de empresa, o cal poderá pronunciarse ante a empresa, na forma que estime conveniente, sobre a referida solicitude. A empresa, se non concorren causas razoables que o impidan, deberá concede-lo permiso solicitado.</p>
<p>Artigo 17º.-Excedencias.</p>
<p>Os traballadores cunha antigüidade na empresa dun ano, como mínimo, teñen dereito a que se lles recoñeza a posibilidade de situarse en excedencia voluntaria, por un prazo non menor a dous anos e non maior de cinco.</p>
<p>O reingreso deberá ser solicitado cun mes de antelación á terminación da excedencia e producirase de forma automática, sempre e cando a lexislación vixente en cada momento permita a contratación temporal por períodos equivalentes ó da excedencia.</p>
<p>En caso contrario, atenderase o disposto no Estatuto dos traballadores</p>
<p>Artigo 18º.-Xornada laboral.</p>
<p>A xornada anual de traballo durante a vixencia do presente convenio será de 1.826 horas e 27 minutos de traballo efectivo, equivalente a 40 horas semanais.</p>
<p>Ámbalas dúas partes comprométense a iniciar un estudio de cara a alcanzar un acordo, que posibilite a implantación de xornada partida, para novas actividades da empresa que afectaría de forma rotativa a unha porcentaxe do cadro do persoal de movemento.</p>
<p>Artigo 19º.-Garantías no traballo.</p>
<p>Todo conductor ou conductor-perceptor, de se-lo caso, que conducindo un vehículo da empresa, cometese unha infracción que acarrease a retirada do carné de conducir, terá dereito a desempeñar, sen perda da súa categoría profesional, o posto que eventualmente puidese asignarlle a empresa. Para iso será necesario o previo informe favorable do comité de empresa, que deberá pronunciarse sobre as circunstancias que en cada caso concorran.</p>
<p>Artigo 20º.-Pases de libre circulación.</p>
<p>As esposas, esposos ou parellas de feito se é o caso, fillos, viúvas, xubilados, pensionistas de longa enfermidade e invalidez e os fillos orfos de traballadores que o soliciten, terán dereito a un pase gratuíto para viaxar nos vehículos da empresa. No que respecta ós fillos e orfos, gozarán de tal beneficio ata os 26 anos, sempre e cando acreditasen a súa necesidade en función de estudios, que estivesen realizando, se algún dos beneficiarios traballase perdería tal beneficio, excepto se estivese realizando aprendizaxe, caso no que se lle respectará ata a idade que sinale a ordenanza laboral para as empresas de transportes por estrada, facendo extensivos estes beneficios para os fillos dos xubilados ou pensionistas de longa enfermidade e invalidez.</p>
<p>Artigo 21º.-Libre acceso ós vehículos.</p>
<p>Tódolos traballadores da Compañía de Tranvías del Ferrol, con presentación da tarxeta de identidade da empresa, terán libre acceso ós vehículos desta.</p>
<p>Artigo 22º.-Uniformes.</p>
<p>A empresa dotará a todo o persoal da uniformidade conforme se especifica a continuación, debendo vestir con limpeza e propiedade.</p>
<p>Cada dous anos entregaráselle ó persoal de movemento un uniforme completo composto de dúas chaquetas, dous pantalóns, e catro camisas.</p>
<p>Dotarase de botas de seguridade e fundas a todo o persoal de talleres. Manterase nas actuais condicións a entrega do anorak.</p>
<p>Capítulo IV</p>
<p>Previsión</p>
<p>Artigo 23º.-Complemento de indemnización.</p>
<p>Aboamento da IT, nos casos de baixa por accidente de traballo e enfermidade común.</p>
<p>Os quince primeiros días en caso de IT por enfermidade común, a empresa complementará as prestacións ata o 100%, sobre os conceptos de soldo e antigüidade.</p>
<p>A partir do día quince de rebaixe, aboarase o 100% sobre os conceptos de soldo, antigüidade ou complemento de compensación por antigüidade, se é o caso, complemento de máquina, domingos e festivos no caso dos conductores, e no caso do persoal de taller, a nocturnidade. Este mesmo tratamento aplicarase nos casos de hospitalización e accidente de traballo, desde o primeiro día. O cálculo farase sempre sobre cómputo mensual teórico.</p>
<p>No caso de ser variada a normativa actual de aboamento da IT por parte do Goberno, ámbalas partes están obrigadas á revisión deste acordo.</p>
<p>Artigo 24º.-Defunción.</p>
<p>Cando un traballador faleza, estando en activo, a empresa aboaralles ós familiares que estivesen convivindo co falecido, o importe de trinta días de salario de convenio, incrementado coa antigüidade ou complemento de compensación por antigüidade, de se-lo caso. Esta cantidade pagaráselles, exclusivamente, ós familiares que mantivesen co falecido o grao de consanguinidade e segundo a orde que se indica:</p>
<p>1) cónxuxe viúvo, 2) fillos, 3) pais.</p>
<p>Capítulo V</p>
<p>Participación dos traballadores</p>
<p>Artigo 25º.-Do comité de empresa.</p>
<p>1. O comité de empresa, como órgano representativo, colectivo e unitario de tódolos traballadores da empresa, ten como función fundamental a defensa dos intereses dos seus representados, así como a negociación e representación ante a dirección da empresa. O comité de empresa terá as seguintes competencias:</p>
<p>1.1. Recibir información, que lle será facilitada, trimestralmente, polo menos, sobre a evolución xeral do sector económico ó que pertence a empresa, sobre a situación da producción e vendas da entidade,</p>
<p>sobre o seu programa de producción e evolución probable do emprego na empresa.</p>
<p>1.2. Coñece-lo balance, a conta de resultados, a memoria e, no caso de que a empresa revista a forma de sociedade por accións ou participacións, dos demais documentos que se lles dean a coñecer ós socios, e nas mesmas condicións que a estes.</p>
<p>1.3. Emitir informe con carácter previo á execución por parte do empresario das decisións adoptadas por este, sobre as seguintes cuestións:</p>
<p>a) Reestructuracións do cadro de persoal e cesamentos totais ou parciais, definitivos ou temporais daquela.</p>
<p>b) Reduccións de xornada, así como traslado total ou parcial das instalacións.</p>
<p>c) Plans de formación profesional da empresa.</p>
<p>d) Implantación ou revisión de sistemas de organización e control de traballo.</p>
<p>e) Estudio de tempos, establecemento de sistemas de primas ou incentivos e valoración de postos de traballo.</p>
<p>1.4. Emitir informe cando a fusión, absorción ou modificación do status xurídico da empresa supoña calquera incidencia que afecte ó volume de emprego.</p>
<p>1.5. Coñece-los modelos de contrato de traballo escrito que se utilicen na empresa, así como os documentos relativos á terminación da relación laboral.</p>
<p>1.6. Ser informados de tódalas sancións impostas por faltas moi graves.</p>
<p>1.7. Coñecer, trimestralmente, polo menos, as estatísticas sobre o índice de absentismo e as súas causas, os accidentes de traballo e enfermidades profesionais e as súas consecuencias, os índices de sinistralidade, os estudios periódicos ou especiais do medio ambiente laboral e os mecanismos de prevención que se utilizan.</p>
<p>1.8. Exercer un labor:</p>
<p>a) De vixilancia no cumprimento das normas vixentes en materia laboral, de Seguridade Social e emprego, así como o resto dos pactos, condicións e usos de empresas en vigor, formulando, de se-lo caso, as accións legais oportunas ante o empresario e os organismos ou tribunais competentes.</p>
<p>b) De vixilancia e control das condicións de seguridade e hixiene no desenvolvemento do traballo na empresa, coas particularidades previstas polo artigo 19 do Estatuto dos traballadores.</p>
<p>1.9. Participar, como se determina por convenio colectivo, na xestión de obras sociais establecidas na empresa en beneficio dos traballadores ou dos seus familiares.</p>
<p>1.10. Colaborar coa dirección da empresa para consegui-lo establecemento de cantas medidas procuren o mantemento e o incremento da productividade, de acordo co pactado nos convenios colectivos.</p>
<p>1.11. Informa-los seus representados en tódolos temas e cuestións sinaladas no númeiro 1 en canto directa ou indirectamente teñan ou poidan ter repercusión nas relacións laborais.</p>
<p>2. Os informes que deba emiti-lo comité, a teor das competencias recoñecidas nos puntos 1.3 e 1.4 do número 1 anterior, deben elaborarse no prazo de quince días.</p>
<p>3. O texto íntegro dos convenios que cheguen a ser asinados exporase no taboleiro de anuncios, e permanecerá nel durante a súa vixencia. Á parte diso, facilitaráselle a cada traballador un exemplar do convenio vixente.</p>
<p>4. Asembleas: a empresa autorizará a realización de catro asembleas ordinarias ó ano, que terán lugar dentro do recinto dos seus locais e fóra das horas de traballo, para dar información xeral. O número de asembleas poderá ser ampliado con outras extraordinarias, para tratar temas de convenios ou conflictos colectivos, sempre que o comité de empresa xustifique a súa necesidade ante esta. A petición para a realización de cada asemblea ordinaria deberá ser presentada á empresa cun mínimo de antelación de 48 horas. A petición para as extraordinarias poderá facerse en calquera momento antes da súa realización.</p>
<p>O comité de empresa poderá estar asistido, para os efectos do parágrafo anterior, polos asesores dos seus sindicatos respectivos. O comité de empresa garantirá a orde e será responsable das deterioracións que puidesen producirse nas instalacións e material.</p>
<p>Artigo 26º.-Cota sindical.</p>
<p>A empresa, por petición dos seus traballadores afiliados ás centrais sindicais que conten cunha afiliación, no seo da empresa, non inferior ó 10% do cadro de persoal, descontará a cota sindical correspondente directamente do recibo de salarios, depositando as cotas nas contas bancarias que para o efecto sinalen as centrais sindicais correspondentes, e sempre que esa conta estea aberta nun banco que teña sucursal en Ferrol.</p>
<p>Da comisión paritaria</p>
<p>Artigo 27º.-Comisión paritaria.</p>
<p>A comisión paritaria será un órgano de interpretación, arbitraxe e vixilancia do cumprimento do presente convenio. As súas funcións serán:</p>
<p>1. Interpretación auténtica do convenio.</p>
<p>2. Arbitraxe dos problemas ou cuestións que lle sexan sometidos por ámbalas partes, de común acordo, en asuntos derivados deste convenio.</p>
<p>3. Conciliación facultativa nos problemas colectivos, con independencia das atribucións que por norma legal lles poidan corresponder ós organismos competentes.</p>
<p>4. Vixilancia do cumprimento do pactado.</p>
<p>As resolucións ou acordos adoptados por unanimidade pola comisión paritaria terán carácter vinculante.</p>
<p>En caso de dúbida ou discrepancia, a comisión elevaría consulta á autoridade laboral competente.</p>
<p>A comisión comporase de catro vocais, dous por cada parte, de entre os que actuaron na deliberación do presente convenio. Levantaranse actas dos acordos e resolucións que adopte a comisión, que deberán ser asinadas polas persoas que interveñan.</p>
<p>Poderán nomearse asesores por cada representación, aínda que estes non teñan dereito a voto.</p>
<p>A comisión, en primeira convocatoria, non poderá actuar sen a presencia de tódolos vocais, e en segunda, o seguinte día hábil, actuará cos que asistan, tendo voto unicamente en número paritario dos vocais presentes, sexan titulares ou suplentes.</p>
<p>A comisión reunirase por instancia de calquera das partes, poñéndose de antemán de acordo sobre o lugar, día e hora da reunión.</p>
<p>Ámbalas partes conveñen en dar coñecemento á comisión paritaria de cantas dúbidas, discrepancias e conflictos puidesen producirse como consecuencia da interpretación e aplicación do presente convenio.</p>
<p>Disposición derradeira</p>
<p>Artigo 28º.-Disposición derradeira.</p>
<p>As condicións aquí pactadas son, en conxunto, máis favorables que as mínimas legais que ó traballador lle corresponden, formando un todo indivisible, e para efectos da súa aplicación, serán consideradas globalmente.</p>
<p>Estas condicións absorben e compensan as que anteriormente rexesen por disposición legal, mellora pactada ou unilateralmente concedida pola empresa, contrato individual ou calquera outra causa. Así mesmo, as melloras económicas aquí establecidas absorberán e compensarán globalmente as que puidesen establecerse durante a vixencia deste convenio por calquera disposición obrigatoria.</p>
<p>ANEXO I</p>
<p>2001  3%</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario
mes/día</td></tr>
<tr><td></td></tr>
</tbody></table>
<table><tbody><tr><td>Administración</td></tr>
<tr><td>Xefe de servicios</td><td>150.028 mes</td></tr>
<tr><td>Xefe de negociado</td><td>147.231 mes</td></tr>
<tr><td>Oficial de 1ª</td><td>137.942 mes</td></tr>
<tr><td>Oficial de 2ª</td><td>135.520 mes</td></tr>
<tr><td>Auxiliar de administración</td><td>129.784 mes</td></tr>
<tr><td>Movemento</td></tr>
<tr><td>Xefe de tráfico</td><td>149.767 mes</td></tr>
<tr><td>Inspector</td><td>4.250 día</td></tr>
<tr><td>Cobrador</td><td>4.145 día</td></tr>
<tr><td>Conductor-perceptor</td><td>4.225 día</td></tr>
<tr><td>Taller</td></tr>
<tr><td>Xefe de taller</td><td>149.767 mes</td></tr>
<tr><td>Xefe de equipo</td><td>4.649 día</td></tr>
<tr><td>Oficial de 1ª</td><td>4.225 día</td></tr>
<tr><td>Oficial de 2ª</td><td>4.195 día</td></tr>
<tr><td>Oficial de 3ª</td><td>4.164 día</td></tr>
<tr><td>Mozo</td><td>4.135 día</td></tr>
<tr><td>Complemento de máquina</td><td>17.971 mes</td></tr>
<tr><td>Quebranto de moeda conductor</td><td>4.614 mes</td></tr>
<tr><td>Quebranto de moeda cobrador</td><td>4.024 mes</td></tr>
<tr><td>Complemento desgaste-ferramenta</td><td>4.749 mes</td></tr>
<tr><td>Complemento compesación de antigüidade</td><td>4.000 mes</td></tr>
</tbody></table>
<p>ANEXO II</p>
<p>Antigüidade</p>
<p>2001  3%</p>
<p>Día/mes</p>
<table><tbody><tr><td></td></tr>
<tr><td></td></tr>
<tr><td>Categorías</td><td>2 anos</td><td>4 anos</td><td>9 anos</td><td>14 anos</td><td>19 anos</td><td>24 anos</td><td>29 anos</td><td>34 anos</td><td>39 anos</td></tr>
<tr><td></td></tr>
</tbody></table>
<table><tbody><tr><td>Administración</td></tr>
<tr><td>Xefe de servicios</td><td>4.381</td><td>8.767</td><td>17.534</td><td>26.306</td><td>35.069</td><td>43.876</td><td>52.599</td><td>61.363</td><td>70.139</td></tr>
<tr><td>Xefe de negociado</td><td>4.152</td><td>8.316</td><td>16.625</td><td>24.936</td><td>33.248</td><td>41.562</td><td>49.878</td><td>58.191</td><td>66.502</td></tr>
<tr><td>Oficial de 1ª</td><td>3.882</td><td>7.771</td><td>15.535</td><td>23.306</td><td>31.075</td><td>38.845</td><td>46.618</td><td>54.387</td><td>62.152</td></tr>
<tr><td>Oficial de 2ª</td><td>3.784</td><td>7.565</td><td>15.142</td><td>22.700</td><td>30.274</td><td>37.845</td><td>45.418</td><td>52.982</td><td>60.548</td></tr>
<tr><td>Auxiliar admón.</td><td>3.548</td><td>7.093</td><td>14.192</td><td>21.285</td><td>28.378</td><td>35.473</td><td>42.575</td><td>49.672</td><td>56.761</td></tr>
<tr><td>Movemento</td></tr>
<tr><td>Xefe de tráfico</td><td>4.275</td><td>8.557</td><td>17.100</td><td>25.651</td><td>34.198</td><td>42.743</td><td>51.299</td><td>59.855</td><td>68.402</td></tr>
<tr><td>Inspector</td><td>115</td><td>235</td><td>466</td><td>696</td><td>929</td><td>1.155</td><td>1.388</td><td>1.625</td><td>1.850</td></tr>
<tr><td>Cobrador</td><td>112</td><td>227</td><td>443</td><td>670</td><td>892</td><td>1.114</td><td>1.344</td><td>1.560</td><td>1.787</td></tr>
<tr><td>Conductor-perc.</td><td>115</td><td>229</td><td>458</td><td>686</td><td>922</td><td>1.147</td><td>1.376</td><td>1.608</td><td>1.843</td></tr>
<tr><td>Taller</td></tr>
<tr><td>Xefe de taller</td><td>4.275</td><td>8.557</td><td>17.100</td><td>25.651</td><td>34.198</td><td>42.743</td><td>51.299</td><td>59.855</td><td>68.402</td></tr>
<tr><td>Xefe de equipo</td><td>128</td><td>253</td><td>508</td><td>760</td><td>1.008</td><td>1.267</td><td>1.429</td><td>1.774</td><td>2.025</td></tr>
<tr><td>Oficial de 1ª</td><td>115</td><td>229</td><td>458</td><td>686</td><td>922</td><td>1.147</td><td>1.376</td><td>1.608</td><td>1.841</td></tr>
<tr><td>Oficial de 2ª</td><td>115</td><td>228</td><td>457</td><td>682</td><td>906</td><td>1.137</td><td>1.364</td><td>1.591</td><td>1.820</td></tr>
<tr><td>Oficial de 3ª</td><td>112</td><td>228</td><td>450</td><td>674</td><td>898</td><td>1.130</td><td>1.348</td><td>1.572</td><td>1.793</td></tr>
<tr><td>Mozo</td><td>112</td><td>227</td><td>440</td><td>663</td><td>890</td><td>1.112</td><td>1.329</td><td>1.551</td><td>1.779</td></tr>
</tbody></table>
<p>ANEXO III</p>
<p>Tempo de presencia</p>
<p>A: laborables</p>
<p>B: domingos e festivos</p>
<p>Antigüidade</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Sen ant.</td><td>2 anos</td><td>4 anos</td><td>9 anos</td><td>14 anos</td><td>19 anos</td><td>24 anos</td><td>29 anos</td><td>34 anos</td><td>39 anos</td></tr>
<tr><td></td></tr>
</tbody></table>
<table><tbody><tr><td>Inspect.</td><td>1.078 1.247</td><td>1.105 1.290</td><td>1.136 1.334</td><td>1.194 1.427</td><td>1.324 1.511</td><td>1.388 1.599</td><td>1.450 1.689</td><td>1.504 1.770</td><td>1.561 1.862</td><td>1.633 1.950</td></tr>
<tr><td>Cobrad.</td><td>1.050 1.218</td><td>1.079 1.254</td><td>1.110 1.303</td><td>1.163 1.384</td><td>1.224 1.463</td><td>1.355 1.555</td><td>1.403 1.637</td><td>1.462 1.723</td><td>1.514 1.804</td><td>1.575 1.887</td></tr>
<tr><td>Cond.-per.</td><td>1.137 1.235</td><td>1.168 1.280</td><td>1.198 1.331</td><td>1.255 1.417</td><td>1.315 1.504</td><td>1.372 1.588</td><td>1.432 1.675</td><td>1.492 1.759</td><td>1.547 1.852</td><td>1.613 1.929</td></tr>
<tr><td></td></tr></tbody></table>
<p>ANEXO IV</p>
<p>Domingos e festivos</p>
<p>2001  3%</p>
<p>Antigüidade</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Sen ant.</td><td>2 anos</td><td>4 anos</td><td>9 anos</td><td>14 anos</td><td>19 anos</td><td>24 anos</td><td>29 anos</td><td>34 anos</td><td>39 anos</td></tr>
<tr><td></td></tr>
</tbody></table>
<table><tbody><tr><td>Administración</td></tr>
<tr><td>Xefe de servicios</td><td>1.329</td><td>1.392</td><td>1.460</td><td>1.590</td><td>1.717</td><td>1.854</td><td>1.983</td><td>2.174</td><td>2.251</td><td>2.381</td></tr>
<tr><td>Xefe de negociado</td><td>1.251</td><td>1.319</td><td>1.383</td><td>1.505</td><td>1.638</td><td>1.759</td><td>1.881</td><td>2.009</td><td>2.135</td><td>2.260</td></tr>
<tr><td>Oficial 1ª admón.</td><td>1.167</td><td>1.230</td><td>1.290</td><td>1.405</td><td>1.529</td><td>1.642</td><td>1.757</td><td>1.880</td><td>1.993</td><td>2.120</td></tr>
<tr><td>Oficial 2ª admón.</td><td>1.144</td><td>1.196</td><td>1.254</td><td>1.374</td><td>1.486</td><td>1.599</td><td>1.715</td><td>1.829</td><td>1.939</td><td>2.058</td></tr>
<tr><td>Auxiliar admón.</td><td>1.071</td><td>1.126</td><td>1.182</td><td>1.279</td><td>1.391</td><td>1.504</td><td>1.609</td><td>1.715</td><td>1.822</td><td>1.927</td></tr>
<tr><td>Movemento</td></tr>
<tr><td>Xefe de tráfico</td><td>1.225</td><td>1.281</td><td>1.347</td><td>1.463</td><td>1.590</td><td>1.713</td><td>1.832</td><td>1.953</td><td>2.078</td><td>2.201</td></tr>
<tr><td>Inspector</td><td>1.062</td><td>1.114</td><td>1.167</td><td>1.277</td><td>1.382</td><td>1.488</td><td>1.599</td><td>1.696</td><td>1.807</td><td>1.916</td></tr>
<tr><td>Cobrador</td><td>1.024</td><td>1.076</td><td>1.126</td><td>1.226</td><td>1.332</td><td>1.432</td><td>1.537</td><td>1.638</td><td>1.742</td><td>1.845</td></tr>
<tr><td>Conductor-perc.</td><td>1.050</td><td>1.095</td><td>1.161</td><td>1.259</td><td>1.374</td><td>1.482</td><td>1.588</td><td>1.689</td><td>1.795</td><td>1.912</td></tr>
<tr><td>Taller</td></tr>
<tr><td>Xefe de taller</td><td>1.225</td><td>1.281</td><td>1.347</td><td>1.463</td><td>1.590</td><td>1.713</td><td>1.832</td><td>1.953</td><td>2.078</td><td>2.201</td></tr>
<tr><td>Xefe de equipo</td><td>1.156</td><td>1.218</td><td>1.279</td><td>1.387</td><td>1.511</td><td>1.632</td><td>1.755</td><td>1.860</td><td>1.975</td><td>2.088</td></tr>
<tr><td>Oficial 1ª taller</td><td>1.050</td><td>1.105</td><td>1.161</td><td>1.261</td><td>1.374</td><td>1.482</td><td>1.588</td><td>1.689</td><td>1.795</td><td>1.896</td></tr>
<tr><td>Oficial 2ª taller</td><td>1.043</td><td>1.097</td><td>1.147</td><td>1.251</td><td>1.357</td><td>1.461</td><td>1.568</td><td>1.668</td><td>1.770</td><td>1.881</td></tr>
<tr><td>Oficial 3ª taller</td><td>1.028</td><td>1.078</td><td>1.130</td><td>1.235</td><td>1.334</td><td>1.433</td><td>1.541</td><td>1.651</td><td>1.749</td><td>1.854</td></tr>
<tr><td>Mozo de taller</td><td>1.015</td><td>1.071</td><td>1.123</td><td>1.225</td><td>1.328</td><td>1.428</td><td>1.532</td><td>1.633</td><td>1.731</td><td>1.835</td></tr>
</tbody></table>
<p>ANEXO V</p>
<p>Nocturnidade</p>
<p>2001  3%</p>
<p>Antigüidade</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Sen ant.</td><td>2 anos</td><td>4 anos</td><td>9 anos</td><td>14 anos</td><td>19 anos</td><td>24 anos</td><td>29 anos</td><td>34 anos</td><td>39 anos</td></tr>
<tr><td></td></tr>
</tbody></table>
<table><tbody><tr><td>Oficial 1ª</td><td>526</td><td>553</td><td>582</td><td>633</td><td>685</td><td>735</td><td>790</td><td>842</td><td>893</td><td>951</td></tr>
<tr><td>Oficial 2ª</td><td>520</td><td>546</td><td>574</td><td>627</td><td>677</td><td>731</td><td>780</td><td>837</td><td>889</td><td>938</td></tr>
<tr><td>Oficial 3ª</td><td>516</td><td>545</td><td>564</td><td>614</td><td>670</td><td>720</td><td>775</td><td>822</td><td>871</td><td>926</td></tr>
<tr><td>Mozo</td><td>506</td><td>531</td><td>555</td><td>611</td><td>662</td><td>708</td><td>761</td><td>815</td><td>866</td><td>918</td></tr>
</tbody></table>
<p>ANEXO VI</p>
<p>Horas extras</p>
<p>Antigüidade</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Sen ant.</td><td>2 anos</td><td>4 anos</td><td>9 anos</td><td>14 anos</td><td>19 anos</td><td>24 anos</td><td>29 anos</td><td>34 anos</td><td>39 anos</td></tr>
<tr><td></td></tr>
</tbody></table>
<table><tbody><tr><td>Inspector</td><td>1.884</td><td>1.936</td><td>1.989</td><td>2.089</td><td>2.193</td><td>2.295</td><td>2.398</td><td>2.501</td><td>2.607</td><td>2.710</td></tr>
<tr><td>Cobrador</td><td>1.839</td><td>1.887</td><td>1.938</td><td>2.033</td><td>2.135</td><td>2.234</td><td>2.329</td><td>2.436</td><td>2.531</td><td>2.631</td></tr>
<tr><td>Cond.-perc.</td><td>1.995</td><td>2.049</td><td>2.100</td><td>2.202</td><td>2.305</td><td>2.403</td><td>2.507</td><td>2.609</td><td>2.711</td><td>2.819</td></tr>
<tr><td>Oficial 1ª</td><td>1.872</td><td>1.924</td><td>1.976</td><td>2.078</td><td>2.177</td><td>2.280</td><td>2.383</td><td>2.484</td><td>2.584</td><td>2.689</td></tr>
<tr><td>Oficial 2ª</td><td>1.862</td><td>1.912</td><td>1.962</td><td>2.064</td><td>2.164</td><td>2.267</td><td>2.367</td><td>2.466</td><td>2.568</td><td>2.670</td></tr>
<tr><td>Oficial 3ª</td><td>1.843</td><td>1.897</td><td>1.946</td><td>2.046</td><td>2.143</td><td>2.245</td><td>2.344</td><td>2.442</td><td>2.543</td><td>2.642</td></tr>
</tbody></table>
<p>ANEXO VII</p>
<p>Táboa de remuneración anual en función das horas anuais de traballo</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario convenio</td><td>Quebr. moeda</td><td>Compl. ferram.
maquina.</td><td>Total ano</td><td>Horas traballo</td></tr>
<tr><td></td></tr>
</tbody></table>
<table><tbody><tr><td>Xefe de servicios</td><td>2.310.431</td><td></td><td></td><td>2.310.431</td><td>1.826 H 27'</td></tr>
<tr><td>Xefe de negociado</td><td>2.267.357</td><td></td><td></td><td>2.267.357</td><td>1.826 H 27'</td></tr>
<tr><td>Oficial 1ª admón.</td><td>2.124.307</td><td></td><td></td><td>2.124.307</td><td>1.826 H 27'</td></tr>
<tr><td>Oficial 2ª admón.</td><td>2.087.008</td><td></td><td></td><td>2.087.008</td><td>1.826 H 27'</td></tr>
<tr><td>Auxiliar admón.</td><td>1.998.674</td><td></td><td></td><td>1.998.674</td><td>1.826 H 27'</td></tr>
<tr><td>Xefe de tráfico</td><td>2.306.412</td><td></td><td></td><td>2.306.412</td><td>1.826 H 27'</td></tr>
<tr><td>Inspector</td><td>1.986.875</td><td></td><td></td><td>1.986.875</td><td>1.826 H 27'</td></tr>
<tr><td>Cobrador</td><td>1.937.788</td><td>44.264</td><td></td><td>1.982.052</td><td>1.826 H 27'</td></tr>
<tr><td>Conductor-perc.</td><td>1.975.188</td><td>50.754</td><td>215.652</td><td>2.241.594</td><td>1.826 H 27'</td></tr>
<tr><td>Xefe de taller</td><td>2.306.412</td><td></td><td>56.992</td><td>2.363.404</td><td>1.826 H 27'</td></tr>
<tr><td>Jefe de equipo</td><td>2.173.408</td><td></td><td>56.992</td><td>2.230.400</td><td>1.826 H 27'</td></tr>
<tr><td>Oficial 1ª taller</td><td>1.975.188</td><td></td><td>56.992</td><td>2.032.180</td><td>1.826 H 27'</td></tr>
<tr><td>Oficial 2ª taller</td><td>1.961.163</td><td></td><td>56.992</td><td>2.018.155</td><td>1.826 H 27'</td></tr>
<tr><td>Oficial 3ª taller</td><td>1.946.670</td><td></td><td>56.992</td><td>2.003.662</td><td>1.826 H 27'</td></tr>
<tr><td>Mozo</td><td>1.933.113</td><td></td><td>56.992</td><td>1.990.105</td><td>1.826 H 27'</td></tr>
</tbody></table>

