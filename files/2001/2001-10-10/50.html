---
date: '2001-10-10'
id: 1000A
page: 13
number: 197
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2001/20011010/Anuncio1000A_gl.html'
---
<p>A Comisión de Goberno do Concello, na sesión que tivo lugar o día 16 de xullo de 2001, aprobou inicialmente un expediente complementario da reparcelación do polígono A do solo urbanizable non programado número 6 (SUNP-6) de San Lázaro, co obxecto de concretar, mediante a adxudicación da parcela resultante U.3.2., os dereitos correspondentes ós propietarios das parcelas iniciais 3A e 3B.</p>
<p>Así mesmo, a Comisión de Goberno na mesma sesión acordou rectificar, ó abeiro do previsto no artigo 105 da Lei 30/1992, de réxime xurídico das administracións públicas e do procedemento administrativo común, os erros detectados na parcela resultante U.1.1 da citada reparcelación aprobada.</p>
<p>En cumprimento do que dispón o artigo 102 da Lei 1/1997, do solo de Galicia (LSG), o expediente sométese a información pública durante o prazo de vinte días, contados a partir do día seguinte ó da publicación deste anuncio no Diario Oficial de Galicia e nun xornal de circulación na provincia. Durante este prazo, os interesados poderán consulta-lo expediente na sección de Planeamento e Xestión e formular por escrito as alegacións que xulguen oportunas.</p>
<p>Este anuncio servirá de edicto de notificación, de acordo con previsto no artigo 59.4º da mencionada Lei 30/1992, ós propietarios afectados por este expediente que, por seren descoñecidos ou ignorarse o seu paradoiro, non poidan ser notificados persoalmente, e que a seguir se relacionan:</p>
<p>-Camilio Tojo Lamas.-Gumersindo Otero Castelao.-Antonio García Souto.-Ramón Iglesias Fernández.-César Iglesias Lareo.</p>
<p>Santiago de Compostela, 29 de agosto de 2001.</p>
<p>Luís Toxo Ramallo</p>
<p>Concelleiro delegado de Urbanismo</p>

