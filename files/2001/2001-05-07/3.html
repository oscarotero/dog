---
date: '2001-05-07'
id: 78DE
page: 6
number: 87
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 90/2001, do 6 de abril, polo que se afecta ó dominio público unha
  parte do edificio onde se sitúa o Centro de Formación Ocupacional Santa María
  de Europa, situado na rúa Carballeira, s/n, no termo municipal de Ourense.
range: Decreto
url: 'https://www.xunta.gal/dog/Publicados/2001/20010507/Anuncio78DE_gl.html'
---
<p>Con data 22 de marzo de 2001 o Consello da Xunta de Galicia adoptou o acordo de declarar resolta a cesión de uso, a título gratuíto, da parte do inmoble do edificio onde se sitúa o centro de formación ocupacional Santa María de Europa, a favor da Universidade de Vigo e formalizada en escritura pública outorgada perante o notario de Vigo José Antonio Rodríguez González con data 18 de abril de 1996, revertendo o uso á Comunidade Autónoma de Galicia.</p>
<p>Con data 28 de marzo de 2001 solicitouse por parte da Dirección Xeral de Patrimonio Cultural o uso do dito centro para sede temporal do Museo Arqueolóxico.</p>
<p>Á vista do disposto nos artigos 9 da Lei 3/1985, do 12 de abril, e 10 e seguintes do Decreto 50/1989, do 9 de marzo, polo que se aproba o Regulamento para a execución da antedita lei, de conformidade coa proposta do conselleiro de Economía e Facenda e logo de deliberación do Consello da Xunta de Galicia na súa reunión do día seis de abril de dous mil un,</p>
<p>DISPOÑO:</p>
<p>Artigo único.-Aféctase ó dominio público da Comunidade Autónoma de Galicia, con destino a sede temporal do Museo Arqueolóxico de Ourense, unha superficie aproximada de 2.189,42 m, situada na ala esquerda do edificio onde se sitúa o centro de formación ocupacional Santa María de Europa, na rúa Carballeira, s/n, de Ourense, distribuída e concretada nos planos incorporados ó expediente, nos que se delimitan os accesos e as superficies dedicadas a aulas que quedan reservadas para a utilización pola Consellería de Familia e Promoción do Emprego, Muller e Xuventude, quedando adscrito á Consellería de Cultura, Comunicación Social e Turismo.</p>
<p>San Clodio-Leiro (Ourense), seis de abril de dous mil un.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

