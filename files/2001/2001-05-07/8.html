---
date: '2001-05-07'
id: 78F2
page: 6
number: 87
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 30 de marzo de 2001, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo da empresa Macofrey, S.A.
range: Resolución
url: 'https://www.xunta.gal/dog/Publicados/2001/20010507/Anuncio78F2_gl.html'
---
<p>Visto o texto do convenio colectivo para a empresa Macofrey, S.A., con nº de código 3602942, que tivo entrada nesta delegación provincial o día 26-3-2001, subscrito en representación da parte económica pola representación da empresa, e da parte social, polo comité de empresa, en data 1-3-2001. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 30 de marzo de 2001.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de trabajo de Macofrey, S.A.</p>
<p>Ano 2001</p>
<p>Capítulo I</p>
<p>Disposicións xerais</p>
<p>Artigo 1º.-Ámbito territorial.</p>
<p>O ámbito do presente convenio será o da empresa Macofrey, S.A. e afectará a tódolos departamentos da súa factoría, situada no Polígono Industrial de Monte Faquiña, nº 110, de Tameiga-Mos.</p>
<p>Artigo 2º.-Ámbito persoal.</p>
<p>O convenio será de aplicación á totalidade do persoal técnico, administrativo, subalterno e obreiro suxeito á lexislación laboral que preste os seus servicios durante a súa vixencia, e coa exclusión do persoal apoderado e de alta dirección.</p>
<p>Artigo 3º.-Ámbito temporal.</p>
<p>A vixencia do presente convenio será dun ano, é dicir, desde o 1 de xaneiro de 2001 ata o 31 de decembro de 2001, no seu contido social e económico.</p>
<p>Artigo 4º.-Incremento salarial.</p>
<p>O incremento salarial para o ano 2001 é de 84.000 pesetas anuais por traballador, que se inclúen no concepto de salario de cualificación. O incremento citado neste artigo xa está recollido nas táboas salariais anexas.</p>
<p>Artigo 5º.-Rescisión e denuncia.</p>
<p>Será causa suficiente de rescisión do convenio se, por disposición legal se establecesen melloras que na súa total contía fosen superiores á totalidade das xa establecidas no presente convenio.</p>
<p>O convenio entenderase prorrogado por períodos anuais, salvo que sexa denunciado por unha das partes cando menos cun mes de anticipación á data do seu vencemento. Será preceptiva a presentación do proxecto total ou dos puntos para revisar, fixándose como data límite o 31 de decembro de 2001.</p>
<p>Artigo 6º.-Vinculación á totalidade.</p>
<p>As condicións pactadas forman un todo orgánico e indivisible e, para efectos da súa aplicación práctica, serán consideradas global e anualmente.</p>
<p>Artigo 7º.-Compensación de melloras.</p>
<p>As condicións pactadas compensan e substitúen, na súa totalidade, as anteriores que rexeron.</p>
<p>Do mesmo xeito, as condicións económicas que, de todos ou dalgúns conceptos retributivos, se poidan establecer no futuro por disposicións legais, poderán ser absorbidas e compensadas coas melloras que se establecen no presente convenio.</p>
<p>Os traballadores que viñesen desfrutando de condicións máis vantaxosas que as xa establecidas neste convenio conservaranas a título persoal.</p>
<p>Artigo 8º</p>
<p>Constitúese a comisión paritaria de interpretación do convenio.</p>
<p>Composición:</p>
<p>Serán vocais dela: 3 representantes dos traballadores e 3 representantes da dirección da empresa designados, respectivamente, polas partes que formaron parte da comisión negociadora do convenio.</p>
<p>Será secretario: un vocal da comisión, que será nomeado para cada sesión, tendo en conta que o cargo recaerá unha vez entre os representantes do comité e a seguinte, entre os de dirección.</p>
<p>Funcións:</p>
<p>a) Interpretación da aplicación da totalidade das cláusulas deste convenio.</p>
<p>b) A vixilancia do cumprimento do pactado.</p>
<p>A comisión reunirase tres veces ó ano, salvo convocatoria de calquera das partes por causa seria ou grave que afecte os intereses xerais no ámbito deste convenio.</p>
<p>As reunións, que serán convocadas por escrito polo menos con 3 días hábiles de anticipación, deberán incluír necesariamente a orde do día.</p>
<p>De non estar dispoñible para algunha reunión algún membro da comisión paritaria, a parte afectada designará a persoa ou persoas da empresa que os substitúan.</p>
<p>Os acordos da comisión requirirán, para a súa validez, maioría simple.</p>
<p>Capítulo II</p>
<p>Organización do traballo</p>
<p>Artigo 9º.-Organización do traballo.</p>
<p>A organización do traballo é facultade da dirección da empresa, sen outras limitacións que as normas e orientacións da lexislación vixente.</p>
<p>Artigo 10º.-Cualificación dos postos de traballo.</p>
<p>Co fin de obter unha base científica para a remuneración do persoal, utilízase o sistema de cualificación de postos de traballo baseado na cualificación por puntos.</p>
<p>Artigo 11º.-Remuneracións máximas normais.</p>
<p>Determináronse as remuneracións máximas normais ó ano, segundo o esquema do artigo 10º.</p>
<p>Toda remuneración máxima ó ano é proporcional a:</p>
<p>h: horas de traballos normais desenvolvidas.</p>
<p>i: índice de cualificación do posto.</p>
<p>k: factor determinativo dun rendemento determinado.</p>
<p>Artigo 12º.-Índices de cualificación.</p>
<p>Os índices de cualificación do posto resultante establécense a través da seguinte graduación:</p>
<table><tbody><tr><td></td></tr>
<tr><td>Puntuación máxima</td></tr>
<tr><td>Chanzo</td><td>Mandos</td><td>Resto persoal</td></tr>
<tr><td></td></tr>
</tbody></table>
<table><tbody><tr><td>3</td><td>-</td><td>605,727</td></tr>
<tr><td>4</td><td>-</td><td>611,347</td></tr>
<tr><td>5</td><td>-</td><td>617,197</td></tr>
<tr><td>6</td><td>-</td><td>623,277</td></tr>
<tr><td>7</td><td>-</td><td>629,607</td></tr>
<tr><td>8</td><td>-</td><td>636,187</td></tr>
<tr><td>9</td><td>563,482</td><td>643,027</td></tr>
<tr><td>10</td><td>570,602</td><td>650,147</td></tr>
<tr><td>11</td><td>578,002</td><td>657,547</td></tr>
<tr><td>12</td><td>585,702</td><td>665,247</td></tr>
<tr><td>13</td><td>593,702</td><td>673,247</td></tr>
<tr><td>14</td><td>602,032</td><td>681,577</td></tr>
<tr><td>15</td><td>610,692</td><td>690,237</td></tr>
<tr><td>16</td><td>619,692</td><td>699,237</td></tr>
<tr><td>17</td><td>629,062</td><td>708,607</td></tr>
<tr><td>18</td><td>638,802</td><td>718,347</td></tr>
<tr><td>19</td><td>648,932</td><td>-</td></tr>
<tr><td>20</td><td>659,462</td><td>-</td></tr>
<tr><td>21</td><td>670,422</td><td>-</td></tr>
<tr><td>22</td><td>681,812</td><td>-</td></tr>
<tr><td>23</td><td>693,662</td><td>-</td></tr>
<tr><td>24</td><td>705,982</td><td>-</td></tr>
<tr><td>25</td><td>718,802</td><td>-</td></tr>
</tbody></table>
<p>No anexo I exprésanse os supostos que se inclúen en cada chanzo.</p>
<p>Artigo 13º-Puntos propios do posto de traballo.</p>
<p>A valoración mínima á que se acumulan os puntos propios de cada posto cífrase en Macofrey, S.A. nun- ha base de 130 puntos, acumulándose ós graos de executantes, administrativos, técnicos e subalternos, 465,117 puntos, e para mandos de 385,572 puntos. Será de aplicación para tódolos traballadores que superasen o período de aprendizaxe.</p>
<p>Artigo 14º.-Valoración dos postos de traballo.</p>
<p>No caso de creación de novas tarefas, procederase oportunamente á valoración dos novos postos de traballo na forma establecida.</p>
<p>Establécese o período de tres meses para configura-lo novo posto de traballo, e no prazo dun mes, para efectua-la valoración do dito posto. Darase a coñecer ó comité o resultado da dita valoración, así como os conceptos valorados e puntos atribuídos a cada concepto.</p>
<p>No caso de incumprimento dos ditos prazos e de que o traballador reclame por vía xurídica, unha vez coñecida a decisión, e se esta é favorable ó reclamante, a empresa aboará o que lle corresponda desde a data inicial da reclamación.</p>
<p>Artigo 15º.-Traballos penosos, tóxicos e perigosos.</p>
<p>Establécese un complemento por traballos penosos, tóxicos e perigosos para os postos de traballo e polos importes que se establecen no anexo VIII.</p>
<p>Cando concorrese, de modo manifesto, a excepcional penosidade, toxicidade e a marcada perigosidade superior ó risco normal da industria, o importe da táboa verase incrementado nun 25%, se concorresen dúas circunstancias e nun 50% se concorresen tres.</p>
<p>A táboa que se establece para o ano 2001 incrementarase na porcentaxe e seguirase idéntico criterio.</p>
<p>O complemento de traballo tóxico será satisfeito sobre as horas extraordinarias e seguirase idéntico criterio.</p>
<p>Artigo 16º.-Denominacións. Anexo I.</p>
<p>As denominacións consignadas no anexo I son meramente enunciativas e non supoñen obriga de ter provistas tódalas categorías se as necesidades ou o volume do centro de traballo non o requiren.</p>
<p>Artigo 17º.-Saturación.</p>
<p>A obriga de prestar servicios durante a xornada laboral completa supón a aceptación por parte do persoal dunha saturación total de traballo durante ela.</p>
<p>No caso de non saturación por causas imputables á empresa, o tempo non saturado será remunerado coa media de actividade conseguida neste período.</p>
<p>Artigo 18º.-Calidade do producto.</p>
<p>A calidade dos productos ou servicios prestados polos operarios corresponderá ás condicións fixadas pola empresa a través do seu departamento de calidade.</p>
<p>Artigo 19º.-Rendemento.</p>
<p>O sistema de medida de traballo e incentivos é o bedaux, adaptado a Macofrey, S.A., sendo o punto bedaux a unidade de medida.</p>
<p>Considérase que a actividade óptima é de 80 puntos/hora e, por conseguinte, a actividade mínima normal, 60 puntos hora.</p>
<p>Artigo 20º.-Rendemento mínimo normal.</p>
<p>O rendemento mínimo normal é de 60 puntos bedaux por hora. A diferencia dos puntos obtidos e os esixibles será a base de cálculo de incentivo ou prima.</p>
<p>Para efectos de liquidación de prima, pagarase como máximo ata 26 puntos por hora encima do rendemento normal (60).</p>
<p>Capítulo II</p>
<p>Condicións económicas</p>
<p>Artigo 21º.-Táboa salarial executantes.</p>
<p>No anexo II inclúense as táboas de xornais correspondentes a cada grao para executantes en fábrica.</p>
<p>Artigo 22º.-Táboa salarial persoal administrativo, técnico e subalterno.</p>
<p>No anexo III inclúense as táboas de soldos correspondentes a empregados administrativos, técnicos e subalternos.</p>
<p>Artigo 23º.-Táboa salarial persoal con mando.</p>
<p>No anexo IV inclúense as táboas de soldos correspondentes ó persoal con mando.</p>
<p>Artigo 24º.-Prima de producción.</p>
<p>A prima de producción será lineal a partir do rendemento 60, para traballos a control.</p>
<p>Os traballos a non control, é dicir, os non medidos, terán unha prima indirecta equivalente a 80 bedaux e condicionada ó rendemento habitual da empresa no período da liquidación.</p>
<p>Esta prima indirecta, a que se fai referencia no parágrafo anterior, estará igualmente condicionada a que cando se estableza o control se aboará a que corresponda a cada un dos ditos postos de traballo.</p>
<p>Artigo 25º.-Gratificacións.</p>
<p>As gratificacións que establece o Estatuto de traballadores aboaranse sobre os xornais ou soldos de cualificación máis antigüidade e complementos persoais.</p>
<p>As ditas gratificacións extraordinarias rateáronse e incluíronse nas táboas salariais, anexos II, III, e IV.</p>
<p>Artigo 26º.-Antigüidade.</p>
<p>A contía dos quinquenios reflíctese na táboa anexa VI.</p>
<p>Artigo 27º.-Horas extraordinarias.</p>
<p>As horas extraordinarias quedan suprimidas totalmente, excepto nos casos de forza maior, ou naque</p>
<p>loutros casos para os que a comisión paritaria acorde a súa realización.</p>
<p>Artigo 28º.-Complemento de desgaste de ferramentas.</p>
<p>Elimínase o complemento de desgaste de ferramentas.</p>
<p>A empresa proverá de ferramentas os traballadores anteriormente afectados polo dito complemento.</p>
<p>Artigo 29º.-Complementos conxelados.</p>
<p>Conxélanse definitivamente os complementos de montaxe, distancia, diferencia complemento familiar, transporte.</p>
<p>A empresa respectará ata a súa total extinción, e a título persoal, aqueles productores que os veñan desfrutando ata o presente.</p>
<p>Artigo 30º.-Excepcións.</p>
<p>As retribucións consignadas nos anexos só se refiren a xornadas completas traballadas, domingos e festivos e gratificacións. Por conseguinte, os días de non asistencia, salvo as licencias retribuídas determinadas neste convenio, perderase o dereito á percepción do salario de cualificación.</p>
<p>No caso de asistencia parcial durante o período de liquidación e en relación coas festividades aboables e domingos existentes nel, soamente se terá dereito á percepción da parte proporcional correspondente.</p>
<p>Nos casos de IT aboaranse integramente, dentro de cada período de liquidación, os domingos e festivos anteriores á baixa e posteriores á alta. Os domingos e festivos comprendidos dentro do período de baixa por IT non serán retribuídos.</p>
<p>Artigo 31º.-Xornada de traballo.</p>
<p>A xornada de traballo será de 1.792 horas de presencia.</p>
<p>Os horarios de traballo, así como o calendario para 2001, establécense no anexo VII.</p>
<p>Artigo 32º.-Vacacións.</p>
<p>As vacacións fíxanse en 30 días naturais.</p>
<p>As datas das vacacións encóntranse fixadas no anexo VII.</p>
<p>No caso de que algún traballador se encontre en situación de ILT antes do comezo das vacacións e lle coincidise algún día de baixa con elas, terá dereito ó desfrute noutras datas fixadas de mutuo acordo dentro do ano natural, dun máximo de cinco días laborables, un por cada día coincidente.</p>
<p>Artigo 33º.-Retribución de vacacións.</p>
<p>A retribución das vacacións efectuarase antes do seu inicio e estará formada polo salario de cualificación, antigüidade, tóxico, complementos persoais e complemento de montaxe.</p>
<p>Para o persoal que traballe con incentivo incrementaranse os conceptos anteriores coa parte proporcional da prima, calculada en función da actividade media obtida nos últimos 90 días efectivamente traballados anteriores ó primeiro de xullo, aboándose con ela os días laborables integrados no período de vacacións.</p>
<p>Ó persoal que, non estando a prima, cobre por actividade 80 bedaux, teráselle en conta tamén, para efectos de retribución de vacacións, a medida do percibido no período anteriormente citado.</p>
<p>Ó persoal que se encontre en situación de ILT durante o período de vacacións e que teña como mínimo un tempo traballado dun mes, contado desde as últimas vacacións desfrutadas, completaráselle a diferencia entre a prestación da ILT e a retribución que lle corresponda normalmente en vacacións.</p>
<p>Artigo 34º.-Ingresos.</p>
<p>O ingreso dos traballadores considerarase feito a título de proba e o seu período será variable, segundo a índole dos postos que se cubran, e que en ningún caso poderá exceder de:</p>
<p>Técnicos titulados: 6 meses.</p>
<p>Persoal non cualificado: 15 días.</p>
<p>Resto do persoal: 2 meses.</p>
<p>O persoal, durante o período de proba, cobrará por tódolos conceptos salariais que lle correspondan.</p>
<p>Artigo 35º</p>
<p>O feito de que un traballador, por motivos de índole persoal, perciba nun determinado posto unha retribución superior á que lle corresponde a este, non implica que outro traballador que vaia substituílo deba percibi-la mesma retribución, senón que percibirá a remuneración correspondente a ese posto, segundo a cualificación outorgada a este.</p>
<p>Artigo 36º.-Ascensos e mobilidade funcional.</p>
<p>1. Ascensos.</p>
<p>Poderán efectuarse conforme a:</p>
<p>a) Por designación libre da empresa.</p>
<p>b) Por concurso convocado para o efecto.</p>
<p>En canto ó primeiro, aplicarao a empresa para os ascensos a postos que impliquen exercicio da responsabilidade de mando, ou técnica ou profesional.</p>
<p>De efectuarse polo sistema de concurso, a dirección da empresa publicará no taboleiro de avisos a praza ou prazas que se van cubrir, con especificación das características e os coñecementos que se requiren, sinalándose un prazo de 10 días naturais para a admisión de solictudes. Previamente á publicación deste aviso, farase entrega ó comité dunha copia da documentación.</p>
<p>A dirección da empresa determinará as probas que considere máis idóneas para proceder á selección definitiva, dando coñecemento destas ó comité.</p>
<p>A realización das probas terá lugar dentro do período abranguido entre os quince e vinte días despois de pechado o prazo de admisión de solicitudes.</p>
<p>O tribunal cualificador do concurso estará constituído por tres vocais da empresa e un representante do comité. En caso de empate, o voto do presidente será dirimente. Levantarase acta do resultado das probas.</p>
<p>2. Mobilidade funcional.</p>
<p>Na mobilidade funcional atenderase, en primeiro lugar, á aptitude ou preparación da persoa. No caso de haber dúas ou máis persoas co mesmo grao de aptitude, o ou os máis antigos poderán optar pola súa permanencia ou traslado de posto de traballo.</p>
<p>Artigo 37º.-Licencias.</p>
<p>Logo de solicitude dos traballadores afectados, concederanse licencias retribuídas de acordo co seguinte cadro:</p>
<p>* Matrimonio: 15 días naturais.</p>
<p>* Nacemento de fillos: 4 días naturais (o productor poderá facer uso dos días naturais que puidesen corresponder a partir do nacemento dos fillos, dentro dos 7 días seguintes ó dito acontecemento).</p>
<p>* Matrimonio de fillos, irmáns ou pais: 1 dia natural.</p>
<p>* Enfermidade grave ou falecemento de cónxuxe, fillos, pais, avós, netos, irmáns e pais políticos, 3 días naturais, descontando os festivos (non os domingos).</p>
<p>En caso de que fose necesario o desprazamento fóra da provincia de Pontevedra, a licencia será incrementada en 2 días.</p>
<p>* Morte de irmáns políticos e fillos políticos: 2 días naturais.</p>
<p>* Cambio de domicilio: 1 día.</p>
<p>* Hospitalización de cónxuxe e fillos solteiros que vivan co traballador, ata 3 días naturais.</p>
<p>Esta licencia será incompatible coa licencia de enfermidade grave dos citados familiares.</p>
<p>* Falecemento de avós políticos, tíos e tíos políticos: 1 día natural.</p>
<p>* O tempo indispensable para o cumprimento dun deber inescusable.</p>
<p>* Permiso non retribuído de 5 días, no caso de que a explotación da empresa o permita. A solicitude deberase facer cunha anticipación mínima de 7 días.</p>
<p>* Nas licencias por enfermidade grave e hospitalización poderase optar ó seu uso por horas, cunha marxe máxima dunha semana.</p>
<p>En tódolos casos a petición de licencias retribuídas deberase notificar ó departamento de persoal coa anticipación debida e, se non fose posible pola urxencia do caso, o máis tarde no prazo de 48 horas. Despois da súa incorporación, o traballador fará</p>
<p>entrega dos xustificantes e documentos legais ou médicos que acrediten a existencia das circunstancias legais que motivaron a ausencia.</p>
<p>Artigo 38º.-Bolsas.</p>
<p>Establécese unha bolsa a favor daqueles traballadores que realicen estudios relacionados coas distintas profesións que existen na empresa, sempre que se realicen en centros oficiais. A dita bolsa consistirá no aboamento da matrícula e importe dos libros.</p>
<p>Establécese, así mesmo, unha axuda para os traballadores con fillos diminuídos físicos ou psíquicos, consistente en 8.500 pesetas mensuais por cada fillo nesta circunstancia.</p>
<p>Para ter dereito a esta axuda, deberase acreditar de maneira fidedigna.</p>
<p>Artigo 39º.-Revisión médica.</p>
<p>Establécese unha revisión médica anual para todo o persoal, e de periodicidade cuadrimestral para os que traballen en postos cualificados como tóxicos.</p>
<p>O comité velará especialmente porque as ditas revisións se leven a efecto.</p>
<p>Artigo 40º.-Incapacidade laboral.</p>
<p>Ó persoal con capacidade diminuída pola idade, accidente ou enfermidade proporcionaráselle, sempre que sexa posible, un posto de traballo adecuado ás súas condicións, respectándolle as condicións salariais anteriores.</p>
<p>Na ILT derivada de accidente de traballo, a empresa completará ata o 100% das percepcións que tería que cobrar ata a liquidación correspondente.</p>
<p>Seguirase igual criterio nas baixas de enfermidade que requiren hospitalización.</p>
<p>Artigo 41º.-Excedencias.</p>
<p>O traballador con polo menos unha antigüidade na empresa dun ano ten dereito a que se lle recoñeza a posibilidade de se situar en excedencia voluntaria por un prazo non menor de 2 anos e non maior de 5 anos. Este dereito soamente poderá ser exercido polo mesmo traballador se transcorreron catro anos desde o final da anterior excedencia.</p>
<p>Os traballadores terán dereito a un período de excedencia non superior a 3 anos para atende-lo coidado de cada fillo, contando desde a data de nacemento deste. Os sucesivos fillos darán dereito a un novo período de excedencia que, se é o caso, porá fin ó que se estivese a desfrutar. Cando o pai ou a nai traballen, só un deles poderá desfrutar dese dereito.</p>
<p>O traballador excedente conserva só un dereito preferente de ingreso nas vacantes de igual ou similar categoría á súa que houbese ou se producisen na empresa.</p>
<p>O pai responsable dun fillo diminuído psiquica ou fisicamente terá dereito, como máximo, a unha excedencia dun ano para resolve-lo seu problema,</p>
<p>e inmediatamente despois de finalizado este período disporá dun mes para solicita-la súa reincorporación, que se fará de xeito inmediato.</p>
<p>Artigo 42º.-Excedencia forzosa.</p>
<p>A excedencia forzosa que dará lugar á conservación do posto de traballo e ó cómputo da antigüidade da súa vixencia concederase pola designación ou elección para un cargo público que imposibilite a asistencia ó traballo. O reingreso deberá ser solicitado dentro do mes seguinte ó cesamento no cargo público.</p>
<p>Artigo 43º</p>
<p>1. A empresa facilitaralles lentes a aqueles productores que sufrisen deterioración deles por productos ou materiais propios do desempeño do posto de traballo.</p>
<p>2. Persoal de chasis e cementación.</p>
<p>Tódolos traballadores destas seccións teñen dereito a:</p>
<p>a) Dúas toallas ó ano, que serán entregadas en xaneiro e xuño.</p>
<p>b) Unha pastilla de xabón de baño cada 20 días.</p>
<p>c) Un par de botas de seguridade ó ano, como mínimo.</p>
<p>d) Quince minutos para o aseo persoal.</p>
<p>e) Fundas de traballo.</p>
<p>A subministración de fundas farase a razón de 3 fundas por cada período de 20 meses.</p>
<p>Artigo 44º.-Comité de prevención de riscos laborais.</p>
<p>Este comité estará composto por catro representantes da dirección e catro representantes dos traballadores, dos cales un mínimo de dous serán membros do comité de empresa.</p>
<p>As súas funcións serán as seguintes:</p>
<p>* Promover no centro de traballo a observancia das disposicións vixentes en materia de seguridade e hixiene.</p>
<p>* Estudiar e propoñe-las medidas oportunas para a prevención de riscos profesionais. Neste sentido, todo traballo que se declare tóxico, penoso e/ou perigoso terá carácter provisional.</p>
<p>* Solicita-la colaboración dos gabinetes provinciais de seguridade e hixiene ou institucións públicas dedicadas a estas funcións, dándose traslado ós compoñentes do comité dos informes destes.</p>
<p>* Ser informados pola dirección da empresa das medidas que se previsen, podendo propo-las modificacións pertinentes.</p>
<p>* Levar unha estatística sumaria das medidas adoptadas, así como dos accidentes producidos.</p>
<p>As reunións do comité serán mensuais e pódese varia-la periodicidade por causas debidamente xustificadas.</p>
<p>Para o exercicio das funcións inherentes ó seu cargo, os compoñentes do comité de seguridade e hixiene terán dereito a un crédito de horas mensuais, na contía que se sinala a seguir, sendo estas acumulables e transferibles.</p>
<p>* Compoñentes que pertenzan ó comité de prevención de riscos laborais: 15 horas mensuais.</p>
<p>Capítulo V</p>
<p>Dereitos sindicais</p>
<p>Artigo 45º.-Delegados sindicais.</p>
<p>Observarase o que determina a Lei orgánica de liberdade sindical 11/1985, do 2 de agosto.</p>
<p>Artigo 46º.-Funcións dos delegados sindicais da empresa.</p>
<p>Asúmense na súa integridade as funcións dos delegados sindicais recollidas no Acordo Marco Interconfederal e publicadas no BOE do 24-1-1980 e Lei orgánica de liberdade sindical 11/1985, do 2 de agosto.</p>
<p>Artigo 47º.-Cota sindical.</p>
<p>Asúmese na súa integridade o relativo á cota sindical, recollido no Acordo Marco Interconfederal e publicado no BOE do 24-1-1980 e Lei orgánica de liberdade sindical 11/1985, do 2 de agosto.</p>
<p>Artigo 48º.-Excedencia por cargo sindical.</p>
<p>Para solicita-la situación de excedencia, aquel traballador en activo que ostentase cargo sindical de relevancia comarcal -cando houbese estructura provincial- a nivel de secretariado do sindicato respectivo, e nacional en calquera das súas modalidades. Permanecerá en tal situación mentres se encontre no exercicio do dito cargo, reincorporán</p>
<p>dose á empresa se o solicitase no termo dun mes ó finaliza-lo seu desempeño.</p>
<p>Artigo 49º.-Funcións do comité de empresa.</p>
<p>Asúmense na súa integridade as funcións dos membros do comité de empresa recollidas no Acordo Marco Interconfederal e publicadas no BOE do 24-1-1980, e a Lei orgánica de liberdade sindical 11/1985, do 2 de agosto.</p>
<p>Artigo 50º.-Garantías dos delegados sindicais do comité de empresa.</p>
<p>Asúmense na súa integridade as garantías dos delegados sindicais e comité de empresa, recollidas no Acordo Marco Interconfederal e publicadas no BOE do 24-1-1980 e Lei orgánica de liberdade sindical 11/1985, do 2 de agosto.</p>
<p>O número máximo de horas remuneradas para o exercicio das súas funcións é de trinta ó mes, que se poderán acumular mensualmente e repartilas entre os membros, de acordo co criterio do comité de empresa.</p>
<p>Os delegados sindicais poderán, logo de comunicación ó departamento de persoal e con cargo ás devanditas horas, acudir ó seu sindicato para cursos de formación ou asuntos propios da empresa.</p>
<p>Artigo 51º</p>
<p>O presente convenio concertouse entre os representantes da dirección e os delegados sindicais representantes do persoal, téndose recoñecido mutuamente as partes como interlocutores válidos.</p>
<p>En proba de conformidade, ámbalas partes asinan o presente convenio, por quintuplicado exemplar, en Vigo o un de marzo de dous mil un.</p>
<p>Pola dirección da empresaPolo comité</p>
<p>RubricadoRubricado</p>
<p>ANEXO II</p>
<p>Táboa de salarios para executantes en fábrica</p>
<p>Ano 2001</p>
<table><tbody><tr><td></td></tr>
<tr><td></td></tr>
<tr><td>Chanzo</td><td>Pesetas anuais A</td></tr>
<tr><td></td></tr>
<tr><td>Nº</td><td>Índice</td><td>60 B</td><td>80 B</td><td>86 B</td><td>Prima A
86 B</td><td>Pesetas día
60 B</td><td>Valor punto
prima</td><td>Prima A 80 B
pesetas ano</td></tr>
<tr><td></td></tr>
</tbody></table>
<table><tbody><tr><td>3</td><td>605,727</td><td>1.330.877</td><td>1.501.641</td><td>1.552.855</td><td>221.978</td><td>3.646,24</td><td>4,389</td><td>170.764</td></tr>
<tr><td></td></tr>
<tr><td>4</td><td>611,347</td><td>1.340.192</td><td>1.513.913</td><td>1.566.014</td><td>225.822</td><td>3.671,76</td><td>4,465</td><td>173.721</td></tr>
<tr><td></td></tr>
<tr><td>5</td><td>617,197</td><td>1.349.916</td><td>1.526.555</td><td>1.579.531</td><td>229.615</td><td>3.698,40</td><td>4,540</td><td>176.639</td></tr>
<tr><td></td></tr>
<tr><td>6</td><td>623,277</td><td>1.359.990</td><td>1.539.975</td><td>1.593.955</td><td>233.965</td><td>3.726,00</td><td>4,626</td><td>179.985</td></tr>
<tr><td></td></tr>
<tr><td>7</td><td>629,607</td><td>1.370.351</td><td>1.553.526</td><td>1.608.463</td><td>238.112</td><td>3.754,39</td><td>4,708</td><td>183.175</td></tr>
<tr><td></td></tr>
<tr><td>8</td><td>636,187</td><td>1.381.272</td><td>1.568.027</td><td>1.624.037</td><td>242.765</td><td>3.784,31</td><td>4,800</td><td>186.755</td></tr>
<tr><td></td></tr>
<tr><td>9</td><td>643,027</td><td>1.392.631</td><td>1.582.886</td><td>1.639.948</td><td>247.317</td><td>3.815,43</td><td>4,890</td><td>190.255</td></tr>
<tr><td></td></tr>
<tr><td>10</td><td>650,147</td><td>1.404.457</td><td>1.598.603</td><td>1.656.831</td><td>252.374</td><td>3.847,83</td><td>4,990</td><td>194.146</td></tr>
<tr><td></td></tr>
<tr><td>11</td><td>657,547</td><td>1.416.049</td><td>1.614.056</td><td>1.673.481</td><td>257.432</td><td>3.879,59</td><td>5,090</td><td>198.007</td></tr>
<tr><td></td></tr>
<tr><td>12</td><td>665,247</td><td>1.429.510</td><td>1.638.829</td><td>1.701.608</td><td>272.098</td><td>3.916,47</td><td>5,380</td><td>209.319</td></tr>
<tr><td></td></tr>
<tr><td>13</td><td>673,247</td><td>1.442.918</td><td>1.656.545</td><td>1.720.580</td><td>277.662</td><td>3.953,20</td><td>5,490</td><td>213.627</td></tr>
<tr><td></td></tr>
<tr><td>14</td><td>681,577</td><td>1.456.758</td><td>1.675.026</td><td>1.740.489</td><td>283.731</td><td>3.991,12</td><td>5,610</td><td>218.268</td></tr>
<tr><td></td></tr>
<tr><td>15</td><td>690,237</td><td>1.471.125</td><td>1.694.061</td><td>1.760.925</td><td>289.800</td><td>4.030,48</td><td>5,730</td><td>222.936</td></tr>
<tr><td></td></tr>
<tr><td>16</td><td>699,237</td><td>1.486.075</td><td>1.714.068</td><td>1.782.450</td><td>296.375</td><td>4.071,44</td><td>5,860</td><td>227.993</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Chanzo</td><td>Pesetas anuais A</td></tr>
<tr><td></td></tr>
<tr><td>Nº</td><td>Índice</td><td>60 B</td><td>80 B</td><td>86 B</td><td>Prima A
86 B</td><td>Pesetas día
60 B</td><td>Valor punto
prima</td><td>Prima A 80 B
pesetas ano</td></tr>
<tr><td></td></tr>
</tbody></table>
<table><tbody><tr><td>17</td><td>708,607</td><td>1.501.610</td><td>1.734.661</td><td>1.804.560</td><td>302.950</td><td>4.114,00</td><td>5,990</td><td>233.051</td></tr>
<tr><td></td></tr>
<tr><td>18</td><td>718,347</td><td>1.517.786</td><td>1.756.285</td><td>1.827.817</td><td>310.031</td><td>4.158,32</td><td>6,130</td><td>238.499</td></tr>
<tr><td></td></tr></tbody></table>
<p>ANEXO III</p>
<p>Administrativos, técnicos e subalternos</p>
<p>Ano 2001</p>
<table><tbody><tr><td></td></tr>
<tr><td></td></tr>
<tr><td>Chanzo</td><td>Pesetas anuais A</td><td>Pesetas 12 pagas</td></tr>
<tr><td></td></tr>
<tr><td>Nº</td><td>Índice</td><td>Total A
60 B</td><td>Prima A
80 B</td><td>Total A
80 B</td><td>Total A
60 B</td><td>Prima A
80 B</td><td>Total A
80 B</td><td>Valor punto
prima</td></tr>
<tr><td></td></tr>
</tbody></table>
<table><tbody><tr><td>5</td><td>617,172</td><td>1.350.876</td><td>179.723</td><td>1.530.599</td><td>112.573</td><td>14.977</td><td>127.550</td><td>4,640</td></tr>
<tr><td></td></tr>
<tr><td>6</td><td>623,252</td><td>1.360.980</td><td>182.985</td><td>1.543.965</td><td>113.415</td><td>15.249</td><td>128.664</td><td>4,720</td></tr>
<tr><td></td></tr>
<tr><td>7</td><td>629,582</td><td>1.371.492</td><td>186.252</td><td>1.557.744</td><td>114.291</td><td>15.521</td><td>129.812</td><td>4,810</td></tr>
<tr><td></td></tr>
<tr><td>8</td><td>636,162</td><td>1.382.424</td><td>189.900</td><td>1.572.324</td><td>115.202</td><td>15.825</td><td>131.027</td><td>4,900</td></tr>
<tr><td></td></tr>
<tr><td>9</td><td>643,002</td><td>1.393.788</td><td>193.500</td><td>1.587.288</td><td>116.149</td><td>16.125</td><td>132.274</td><td>4,990</td></tr>
<tr><td></td></tr>
<tr><td>10</td><td>650,122</td><td>1.405.608</td><td>197.388</td><td>1.602.996</td><td>117.134</td><td>16.449</td><td>133.583</td><td>5,090</td></tr>
<tr><td></td></tr>
<tr><td>11</td><td>657,522</td><td>1.417.920</td><td>201.312</td><td>1.619.232</td><td>118.160</td><td>16.776</td><td>134.936</td><td>5,200</td></tr>
<tr><td></td></tr>
<tr><td>12</td><td>665,222</td><td>1.430.700</td><td>212.760</td><td>1.643.460</td><td>119.225</td><td>17.730</td><td>136.955</td><td>5,490</td></tr>
<tr><td></td></tr>
<tr><td>13</td><td>673,222</td><td>1.444.008</td><td>217.272</td><td>1.661.280</td><td>120.334</td><td>18.106</td><td>138.440</td><td>5,610</td></tr>
<tr><td></td></tr>
<tr><td>14</td><td>681,552</td><td>1.457.832</td><td>221.820</td><td>1.679.652</td><td>121.486</td><td>18.485</td><td>139.971</td><td>5,720</td></tr>
<tr><td></td></tr>
<tr><td>15</td><td>690,612</td><td>1.472.232</td><td>226.740</td><td>1.698.972</td><td>122.686</td><td>18.895</td><td>141.581</td><td>5,850</td></tr>
<tr><td></td></tr>
<tr><td>16</td><td>699,212</td><td>1.487.172</td><td>231.708</td><td>1.718.880</td><td>123.931</td><td>19.309</td><td>143.240</td><td>5,980</td></tr>
<tr><td></td></tr>
<tr><td>17</td><td>708,582</td><td>1.502.748</td><td>236.952</td><td>1.739.700</td><td>125.229</td><td>19.746</td><td>144.975</td><td>6,110</td></tr>
<tr><td></td></tr>
<tr><td>18</td><td>718,322</td><td>1.518.936</td><td>242.436</td><td>1.761.372</td><td>126.578</td><td>20.203</td><td>146.781</td><td>6,260</td></tr>
<tr><td></td></tr></tbody></table>
<p>ANEXO IV</p>
<p>Mandos percepción mensual</p>
<p>Ano 2001</p>
<table><tbody><tr><td></td></tr>
<tr><td></td></tr>
<tr><td>Chanzo</td><td>Pesetas anuais A</td><td>Pesetas 12 pagas</td></tr>
<tr><td></td></tr>
<tr><td>Nº</td><td>Índice</td><td>60 B</td><td>Prima A
80 B</td><td>Total A
80 B</td><td>Total A
60 B</td><td>Prima A
80 B</td><td>Total A
80 B</td><td>Valor punto
prima</td></tr>
<tr><td></td></tr>
</tbody></table>
<table><tbody><tr><td>9</td><td>563,482</td><td>1.473.588</td><td>184.236</td><td>1.657.824</td><td>122.799</td><td>15.353</td><td>138.152</td><td>4,750</td></tr>
<tr><td></td></tr>
<tr><td>10</td><td>570,602</td><td>1.488.084</td><td>187.983</td><td>1.676.067</td><td>124.007</td><td>15.665</td><td>139.672</td><td>4,850</td></tr>
<tr><td></td></tr>
<tr><td>11</td><td>578,002</td><td>1.503.168</td><td>192.216</td><td>1.695.384</td><td>125.264</td><td>16.018</td><td>141.282</td><td>4,960</td></tr>
<tr><td></td></tr>
<tr><td>12</td><td>585,702</td><td>1.518.852</td><td>196.069</td><td>1.714.921</td><td>126.571</td><td>16.339</td><td>142.910</td><td>5,060</td></tr>
<tr><td></td></tr>
<tr><td>13</td><td>593,702</td><td>1.535.160</td><td>200.406</td><td>1.735.566</td><td>127.930</td><td>16.701</td><td>144.631</td><td>5,170</td></tr>
<tr><td></td></tr>
<tr><td>14</td><td>602,036</td><td>1.552.128</td><td>204.986</td><td>1.757.114</td><td>129.344</td><td>17.082</td><td>146.426</td><td>5,290</td></tr>
<tr><td></td></tr>
<tr><td>15</td><td>610,692</td><td>1.570.560</td><td>209.916</td><td>1.780.476</td><td>130.880</td><td>17.493</td><td>148.373</td><td>5,420</td></tr>
<tr><td></td></tr>
<tr><td>16</td><td>619,692</td><td>1.588.116</td><td>214.773</td><td>1.802.889</td><td>132.343</td><td>17.898</td><td>150.241</td><td>5,540</td></tr>
<tr><td></td></tr>
<tr><td>17</td><td>629,062</td><td>1.607.208</td><td>219.805</td><td>1.827.013</td><td>133.934</td><td>18.317</td><td>152.251</td><td>5,670</td></tr>
<tr><td></td></tr>
<tr><td>18</td><td>638,802</td><td>1.627.044</td><td>225.287</td><td>1.852.331</td><td>135.587</td><td>18.774</td><td>154.361</td><td>5,810</td></tr>
<tr><td></td></tr>
<tr><td>19</td><td>648,932</td><td>1.647.696</td><td>230.944</td><td>1.878.640</td><td>137.308</td><td>19.245</td><td>156.553</td><td>5,960</td></tr>
<tr><td></td></tr>
<tr><td>20</td><td>659,462</td><td>1.669.140</td><td>236.739</td><td>1.905.879</td><td>139.095</td><td>19.728</td><td>158.823</td><td>6,110</td></tr>
<tr><td></td></tr>
<tr><td>21</td><td>670,422</td><td>1.691.472</td><td>242.779</td><td>1.934.251</td><td>140.956</td><td>20.232</td><td>161.188</td><td>6,270</td></tr>
<tr><td></td></tr>
<tr><td>22</td><td>681,812</td><td>1.714.692</td><td>248.990</td><td>1.963.682</td><td>142.891</td><td>20.749</td><td>163.640</td><td>6,430</td></tr>
<tr><td></td></tr>
<tr><td>23</td><td>693,662</td><td>1.738.824</td><td>255.550</td><td>1.994.374</td><td>144.902</td><td>21.296</td><td>166.198</td><td>6,600</td></tr>
<tr><td></td></tr>
<tr><td>24</td><td>705,982</td><td>1.763.928</td><td>262.315</td><td>2.026.243</td><td>146.994</td><td>21.860</td><td>168.854</td><td>6,770</td></tr>
<tr><td></td></tr>
<tr><td>25</td><td>718,802</td><td>1.790.040</td><td>269.291</td><td>2.059.331</td><td>149.170</td><td>22.441</td><td>171.611</td><td>6,950</td></tr>
<tr><td></td></tr></tbody></table>
<p>ANEXO VI</p>
<p>Táboa antigüidade</p>
<p>Ano 2001</p>
<table>
<tbody><tr><td>Ptas. mes</td></tr>
</tbody></table>
<table><tbody><tr><td>Técnicos titulados
Enxeñeiros e licenciados</td><td>2.582</td></tr>
<tr><td>Peritos con responsabilidade</td><td>2.523</td></tr>
<tr><td>Enxeñeiros técnicos</td><td>2.466</td></tr>
<tr><td>Mestres industriais</td><td>2.314</td></tr>
<tr><td>ATS e DUE</td><td>2.240</td></tr>
<tr><td>Técnicos de taller
Xefe de taller</td><td>2.379</td></tr>
<tr><td>Mestres de taller e contramestres</td><td>2.279</td></tr>
<tr><td>Encargado</td><td>2.206</td></tr>
<tr><td>Técnicos de oficina
Delineante proxectista</td><td>2.349</td></tr>
<tr><td>Delineante de 1ª</td><td>2.262</td></tr>
<tr><td>Delineante de 2ª</td><td>2.217</td></tr>
<tr><td>Reproductor de planos</td><td>2.121</td></tr>
<tr><td>Calcador e auxiliar</td><td>2.156</td></tr>
<tr><td>Persoal administrativo
Xefe de 1ª</td><td>2.384</td></tr>
<tr><td>Xefe de 2ª</td><td>2.332</td></tr>
<tr><td>Oficial de 1ª</td><td>2.262</td></tr>
<tr><td>Oficial de 2ª e auxiliar</td><td>2.217</td></tr>
<tr><td>Subalternos
Listeiro</td><td>2.159</td></tr>
<tr><td>Almaceneiro</td><td>2.157</td></tr>
<tr><td>Vixilante</td><td>2.123</td></tr>
<tr><td>Porteiro</td><td>2.121</td></tr>
</tbody></table>
<table>
<tbody><tr><td>Ptas. día</td></tr>
</tbody></table>
<table><tbody><tr><td>Executantes
Oficial de 1ª</td><td>72,85</td></tr>
<tr><td>Oficial de 2ª</td><td>72,16</td></tr>
<tr><td>Oficial de 3ª</td><td>71,37</td></tr>
<tr><td>Especialista</td><td>71,15</td></tr>
<tr><td>Peón</td><td>70,50</td></tr></tbody></table>Os aumentos periódicos por anos de servicio comezarán a devengarse a partir do día 1 do ano en que se cumpra cada quinquenio, se a data do vencemento é anterior ó 30 de xuño e desde o 1º de xaneiro do ano seguinte, se é posterior.
<p>ANEXO VII</p>
<p>Xornada de traballo e calendario laboral para 2001</p>
<p>1. Xornada.</p>
<p>1.792 horas anuais de acordo cos seguintes horarios:</p>
<p>1.1. Quenda de mañá:</p>
<p>Luns a venres: entrada 7 horas, saída 15 horas (descanso 10 a 10.15 horas).</p>
<p>1.2. Quenda de tarde:</p>
<p>Luns a venres: entrada 15 horas, saída 23 horas (descanso 18 a 18.15 horas).</p>
<p>1.3. Quenda de noite:</p>
<p>Luns a venres: entrada 23 horas, saída 7 horas (descanso 1 a 1.15 horas).</p>
<p>2. Vacacións.</p>
<p>30 días consecutivos no verán, que se establecen do 21 de xullo ó 19 de agosto, ambos inclusive.</p>
<p>3. Pontes.</p>
<p>30 de abril.</p>
<p>18 de maio.</p>
<p>2 de novembro.</p>
<p>7, 24 e 31 de decembro.</p>
<p>ANEXO VIII</p>
<p>Complemento toxicidade ano 2001</p>
<table>
<tbody><tr><td>Posto de traballo</td><td>Ptas. hora prima</td></tr>
<tr><td></td></tr>
</tbody></table>
<table><tbody><tr><td>Pulido e brillado</td><td>46,37</td></tr>
<tr><td>Rebarbar cabezal e placa con máquina portátil</td><td>46,37</td></tr>
<tr><td>Rectificadora plana de man en afinado</td><td>45,65</td></tr>
<tr><td>Rectificar en plana bocas</td><td>54,04</td></tr>
<tr><td>Atender baños niquelado</td><td>54,25</td></tr>
<tr><td>Pintar pezas martelé</td><td>46,91</td></tr>
<tr><td>Pintar máquina a pistola martelé</td><td>37,06</td></tr>
<tr><td>Varios pintura (media xornada)</td><td>46,91</td></tr>
<tr><td>Rectificar planos bocas</td><td>53,53</td></tr>
<tr><td>Vernizar a pistola</td><td>37,06</td></tr>
<tr><td>Pavonado</td><td>39,03</td></tr>
<tr><td>Cementar</td><td>30,64</td></tr>
<tr><td>Esmerilar de chasis</td><td>29,39</td></tr>
<tr><td>Lixar pezas en automáticos (media xornada)</td><td>61,92</td></tr>
<tr><td>Soldar e repasar soldadura en chasis</td><td>45,65</td></tr>
<tr><td>Verificar, soldar e repasar soldadura en chasis</td><td>52,58</td></tr>
<tr><td>Esmerilar, pulir e brillar lanzadeiras</td><td>37,98</td></tr>
<tr><td>Encargado de pintura</td><td>50,80</td></tr>
<tr><td>Encargado de niquelado</td><td>38,83</td></tr>
</tbody></table>

