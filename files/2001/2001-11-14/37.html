---
date: '2001-11-14'
id: 11D02
page: 14
number: 220
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 2 de outubro de 2001, da Xerencia de Atención Primaria da
  Coruña-Ferrol (área de Ferrol), pola que se anuncia o concurso público 4/2001
  (lote único), por procedemento aberto e tramitación ordinaria, para a
  contratación do servicio de limpeza no centro de saúde e punto de atención
  continuada de Pontedeume, dependentes desta xerencia.
range: Resolución
url: 'https://www.xunta.gal/dog/Publicados/2001/20011114/Anuncio11D02_gl.html'
---
<p>A Dirección Xerencia de Atención Primaria da Coruña-Ferrol (área de Ferrol), en virtude das atri-</p>
<p>bucións que lle foron delegadas de acordo co establecido no artigo 7 da Orde do 21 de abril de 1998 (DOG nº 88, do 11 de maio), da Consellería de Sanidade e Servicios Sociais, sobre delegación de competencias en órganos centrais e periféricos do Sergas, modificada pola Orde do 23 de marzo de 2000 (DOG nº 104, do 30 de maio), convoca o seguinte concurso público:</p>
<p>Obxecto e orzamento: servicio de limpeza no centro de saúde e punto de atención continuada de Pontedeume.</p>
<p>Importe: 7.200.000 de pesetas/ano (43.272,87 euros/ano).</p>
<p>No dito importe inclúese o IVE</p>
<p>Prazo de vixencia: 1 ano (12 mensualidades) desde a data de entrada en vigor do contrato.</p>
<p>Documentos de interese para os licitadores: o prego de cláusulas administrativas particulares e demais documentación complementaria pode solicitarse na Xerencia de Atención Primaria da Coruña-Ferrol, departamento de subministracións, polígono da Gándara, parcela 35, 15407 Ferrol, en días laborables das 9 ás 14 horas.</p>
<p>Fianzas.</p>
<p>a) Provisional: o 2% do importe de licitación, que se constituirá segundo o disposto no artigo 35 do Real decreto lexislativo 2/2000, que aproba o texto refundido da Lei de contratos das administracións públicas.</p>
<p>b) Definitiva: o 4% do importe de adxudicación.</p>
<p>Clasificación: non se esixe.</p>
<p>Solvencia técnica: acreditarase por algún de entre os documentos sinalados no anexo II do prego de cláusulas administrativas particulares.</p>
<p>Solvencia económica: acreditarase por algún de entre os documentos sinalados no anexo I do prego de cláusulas administrativas particulares.</p>
<p>Admisión de variantes: non se admiten.</p>
<p>Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no Rexistro Xeral da Xerencia de Atención Primaria da Coruña-Ferrol (Centro de Saúde Fontenla Maristany), praza de España 19-20, 5ª planta, Ferrol, antes das 14 horas do décimo quinto día natural, contado a partir do seguinte ó da publicación desta resolución no DOG, ou por correo na forma indicada no punto 5.2 do prego de cláusulas administrativas particulares. Se ese coincide en festivo, o prazo para a presentación de propostas rematará o primeiro día hábil seguinte.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas</p>
<p>do centro de saúde Fontenla Maristany de Ferrol, ás 10 horas do décimo primeiro día natural, contado a partir do seguinte ó da finalización do prazo de presentación de ofertas. En caso de que o dito día coincida en sábado ou festivo, a apertura das proposicións terá lugar o seguinte día hábil.</p>
<p>Documentos que deberán achega-los licitadores: os documentos que figuran no prego de cláusulas administrativas particulares.</p>
<p>Criterios de adxudicación: a adxudicación será realizada tendo en conta os seguintes criterios:</p>
<p>1º Oferta técnica: ata 75 puntos.</p>
<p>2º Prezo: ata 25 puntos.</p>
<p>Anuncios: os anuncios deste concurso serán por conta do adxudicatario do contrato.</p>
<p>Ferrol, 2 de outubro de 2001.</p>
<p>Luís Verde Remeseiro</p>
<p>Director xerente de Atención Primaria</p>
<p>da Coruña-Ferrol</p>

