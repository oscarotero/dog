---
date: '2001-11-14'
id: 11CC2
page: 14
number: 220
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 12 de setembro de 2001, da Delegación Provincial da Coruña, de
  autorización administrativa, declaración, en concreto, de utilidad pública e a
  necesidade da urxente ocupación que leva implícita, así como a aprobación do
  proxecto de execución da instalación eléctrica que se cita. (Expediente IN407A
  96/228-1).
range: Resolución
url: 'https://www.xunta.gal/dog/Publicados/2001/20011114/Anuncio11CC2_gl.html'
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución da instalación eléctrica que a continuación se cita.</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, 15000 A Coruña.</p>
<p>Denominación: L.M.T., C.T. e R.B.T. Mirandela.</p>
<p>Situación: A Pobra do Caramiñal.</p>
<p>Descricións técnicas: L.M.T. aérea a 20 kV de 443 m de lonxitude, con orixe na L.M.T. nomeada Polígono da Tomada (expediente 96/1972) e final o C.T. que se vai construír nomeado Mirandela. C.T. tipo intemperie de 100 kVA. R.B.T. a 380/220 V que parte do C.T. Mirandela, cunha lonxitude de 275 m en R.Z. A Pobra do Caramiñal.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV do Decreto 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolve:</p>
<p>Autorizar, declarar, en concreto, de utilidade pública e a necesidade da urxente ocupación que leva implícita, así como a aprobación do proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de apli</p>
<p>cación e nos condicionados establecidos polos ministerios, organismos ou corporacións que constan no expediente.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que estime pertinente ó seu dereito.</p>
<p>A Coruña, 12 de setembro de 2001.</p>
<p>Jesús Espada Martínez</p>
<p>Delegado provincial da Coruña</p>

