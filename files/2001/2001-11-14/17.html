---
date: '2001-11-14'
id: 11CB2
page: 14
number: 220
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 17 de outubro de 2001, da Subdirección Xeral de Estradas, sobre
  información pública do proxecto de trazado e do estudio de impacto ambiental
  da variante de Marín, treito de conexión da A-9 coa estrada de Figueirido,
  clave: N/PO/91.10.1.
range: Resolución
url: 'https://www.xunta.gal/dog/Publicados/2001/20011114/Anuncio11CB2_gl.html'
---
<p>Aprobado tecnicamente, por resolución da Dirección Xeral de Obras Públicas da Consellería de Política Territorial, Obras Públicas e Vivenda, da Xunta de Galicia, do 17 de setembro de 2001, o proxecto de trazado da variante de Marín. Treito: conexión</p>
<p>A-9 coa estrada de Figueirido. Clave: N/PO/91.10.1, sométese ó trámite de información pública, durante un período de trinta días hábiles, a partir da publicación deste anuncio no Boletín Oficial del Estado, para o fin de que as persoas que o estimen oportuno poidan formular por escrito ante o Servicio Provincial de Estradas de Pontevedra as observacións que crean convenientes, de acordo co establecido no artigo 15.1º da Lei 4/1994, do 14 de setembro, de estradas de Galicia, sinalándose que o citado proxecto de trazado se pode examinar durante o dito período, en horas hábiles de oficina, na Dirección Xeral de Obras Públicas, no Servicio Provincial de Estradas de Pontevedra e nos concellos afectados.</p>
<p>Así mesmo, sométese ó trámite de información pública o estudio de impacto ambiental contido no proxecto de trazado durante o período de trinta días hábiles, a partir da publicación deste anuncio no Diario Oficial de Galicia, segundo o disposto na Lei 1/1995, de 2 de xaneiro, de protección ambiental de Galicia, no Decreto 442/1990, do 13 de setembro, de avaliación de impacto ambiental para Galicia, e na Lei 6/2001, do 8 de maio, de modificación do Real decreto lexislativo 1302/1986, do 28 de xuño, de avaliación de impacto ambiental; estando a exposición ó público para este efecto no Servicio Provincial de Estradas de Pontevedra, na Dirección Xeral de Obras Públicas, na Delegación Provincial da Consellería de Medio Ambiente de Pontevedra e nos concellos afectados (Pontevedra e Marín).</p>
<p>Santiago de Compostela, 17 de outubro de 2001.</p>
<p>Gerardo Pallares Sánchez</p>
<p>Subdirector xeral de Estradas</p>

