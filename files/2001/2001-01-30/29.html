---
date: '2001-01-30'
id: 1CB6
page: 1
number: 21
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 3 de xaneiro de 2001, da Delegación Provincial da Coruña, de
  notificación do acordo de iniciación do procedemento sancionador de epizootias
  165SA/2000.
range: Resolución
url: 'https://www.xunta.gal/dog/Publicados/2001/20010130/Anuncio1CB6_gl.html'
---
<p>De conformidade co disposto no artigo 59.4º da Lei 4/1999, do 13 de xaneiro, que modifica a Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ás persoas que no anexo se mencionan que, con esta data, resolvín publica-lo acordo de iniciación do procedemento sancionador por infracción da Lei do 20 de decembro de 1952, sobre epizootias (BOE do 23 de decembro), e do seu Regulamento do 4 de febreiro de 1955, modificado, entre outros, polo R.D. 1665/1976, do 7 de maio, (BOE do 21 de xuño), polo que se actualizan as sancións posto que, intentada a notificación, esta non puido ser efectuada polo servicio de correos.</p>
<p>Noméase intructora do procedemento a Paloma Puente Sánchez, funcionaria desta delegación, podendo promove-la súa recusación en calquera momento da tramitación do procedemento, se concorre algunha das circunstancias previstas no artigo 29 da Lei 30/1992, citada.</p>
<p>A resolución será acordada polo delegado provincial desta consellería.</p>
<p>O interesado disporá dun prazo de quince días, contados a partir do seguinte ó de publicación desta notificación, para que poida examina-lo expediente na delegación provincial desta consellería na Coruña, sita no edificio administrativo de Servicios Múltiples-Monelos-e para achegar, por escrito, cantas alegacións, documentos, informacións ou propostas de probas, estime convenientes en defensa dos seus dereitos.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993, de non se efectuar alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario porá fin ó expediente. Para efectualo deberá emprega-lo impreso normalizado que lle será facilitado nesta Delegación Provincial, sita no edificio administrativo de Servicios Múltiples-Monelos-A Coruña.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo R.D. 1398/1993, do 4 de agosto (BOE nº 189 do 9 de agosto).</p>
<p>A Coruña, 3 de xaneiro de 2001.</p>
<p>Rogelio del Valle Muñoz-Cobo</p>
<p>Delegado provincial da Coruña</p>
<p>ANEXO</p>
<table><tbody><tr><td></td></tr>
<tr><td></td></tr>
<tr><td>Expediente</td><td>Denunciado
DNI
Último enderezo coñecido</td><td>Feito denunciado</td><td>Tipificación da infracción
Regulamento de epizootias</td><td>Sanción</td></tr>
<tr><td></td></tr>
</tbody></table>
<table><tbody><tr><td>165SA/2000</td><td>José García Suárez Iglesias
Iglesia-Santa María de Roo
Noia-A Coruña
35.412.035</td><td>Os veterinarios do Serv. de P. e Sanidade Animal denuncian que vostede negouse a realizar a campaña de saneamento gandeiro na súa explotación a pesar de estar avisado da data de realización das probas</td><td>Art. 1 e 11 da Lei de epizootias, 8.4º da Orde 4-4-1997 en relac. co 209.3º do Regul. epizootias</td><td>80.000 pesetas</td></tr>
<tr><td></td></tr></tbody></table>

