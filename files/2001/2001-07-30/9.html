---
date: '2001-07-30'
id: C7F6
page: 10
number: 146
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de xuño de 2001, da Dirección Xeral de Relacións Laborais,
  pola que se ordena o rexistro e a publicación, no Diario Oficial de Galicia,
  da acta de constitución e o Regulamento de funcionamento da Comisión
  Territorial de Formación Continua da Comunidade Autónoma de Galicia.
range: Resolución
url: 'https://www.xunta.gal/dog/Publicados/2001/20010730/AnuncioC7F6_gl.html'
---
<p>O texto do III Acordo Nacional de Formación Continua foi subscrito con data de 19 de decembro de 2000 pola Confederación Española de Organizacións Empresariais (CEOE) e a Confederación Española da Pequena e Mediana Empresa (CEPEME), así como pola Unión Xeral de Traballadores (UGT), a Confedración Sindical de Comisións Obreiras (CC.OO.) e a Confederación Intersindical Galega (CIG), e de acordo co disposto no artigo 83.3º en relación co 90, punto 2º e 3º, do Real decreto lexislativo 1/1995, do 24 de marzo, polo que se aprobou o texto refundido da Lei do Estatuto dos traballadores e o Real decreto 1040/1981, do 22 de maio, sobre rexistro e depósito de convenios colectivos de traballo, e a Dirección Xeral de Traballo do Ministerio de Traballo e Asuntos Sociais acordou ordena-la súa inscrición, rexistro e publicación por Resolución do 2 de febreiro de 2001 (BOE do 9 de febreiro). No seu artigo 19 prevese a constitución de comisións paritarias territoriais.</p>
<p>Visto o texto do acordo de constitución da Comisión Territorial de Formación Continua da Comunidade Autónoma de Galicia e o seu regulamento, subscrito o 29 de marzo de 2001 pola organización empresarial CEF e as organizacións sindicais UGT, CC.OO. e CIG.</p>
<p>Na súa virtude, e de conformidade coas disposicións anteriormente citadas e de acordo co sinalado no artigo 60 da Lei de réxime xurídico das administracións públicas e do procedemento administrativo común.</p>
<p>A Dirección Xeral de Relacións Laborais</p>
<p>ACORDA:</p>
<p>Primeiro.-Ordena-lo depósito e rexistro da acta de constitución da Comisión Territorial de Formación Continua da Comunidade Autónoma de Galicia, e o seu regulamento, e remitirlle copia del á Dirección Xeral de Traballo do Ministerio de Traballo e Asuntos Sociais.</p>
<p>Segundo.-Dispoñe-la súa publicación no Diario Oficial de Galicia.</p>
<p>Santiago de Compostela, 13 de xuño de 2001.</p>
<p>José Vázquez Portomeñe</p>
<p>Director xeral de Relacións Laborais</p>
<p>Acta de constitución da Comisión Paritaria Territorial da Formación Continua de Galicia da Comunidade Autónoma de Galicia.</p>
<p>En Santiago de Compostela, 7 de xuño de 2001, reunidas as persoas que se relacionan a seguir:</p>
<p>Pola CEG:</p>
<p>Fausto Santamaría Fernández</p>
<p>Por UGT:</p>
<p>José Tomé Roca</p>
<p>Por CC.OO.:</p>
<p>Florentino García Solla.</p>
<p>Por CIG:</p>
<p>Serafín Otero Fernández</p>
<p>E co obxecto de constituí-la Comisión Paritaria Territorial de Formación Continua de Galicia, en cumprimento do III acordo nacional de Formación Continua, acordo acadado, dunha parte, por CEDE e CEPEME na súa condición de organizacións empresariais máis representativas de carácter estatal e, doutra, por CC.OO. e UGT como organizacións sindicais máis representativas de carácter estatal e CIG na súa calidade de organización sindical máis representantiva de carácter autonómico subscrito o 19 de decembro de 2000 adoptan os seguintes</p>
<p>ACORDOS:</p>
<p>Primeiro.-Que ó amparo do establecido no artigo 19 do III Acordo Nacional de Formación Continua de 19 de decembro asinado polas organizacións empresariais CEOE e CEPEME, e as organizacións sindicais UGT, CC.OO. e CIG, as partes anteriormente citadas para os efectos oportunos, con capacidade negociadora suficiente na Comunidade Autónoma de Galicia, acordan a constitución da Comisión Paritaria Territorial de Formación Continua de Galicia, co obxecto de contribuír ós fins do III Acordo Nacional de Formación Continua.</p>
<p>Segundo.-Comunicar á Comisión Mixta Estatal de Formación Continua a constitución da Comisión Paritaria Territorial de Galicia para o desenvolvemento do III Acordo Nacional de Formación Continua no ámbito da Comunidade Autónoma de Galicia.</p>
<p>Terceiro.-Aproba-lo Regulamento de funcionamento desta comisión paritaria, anexo a esta acta.</p>
<p>Cuarto.-Designar como presidente da Comisión Paritaria Territorial de Galicia a Fausto Santamaría Fernández, de acordo co artigo 4 do Regulamento de funcionamento desta comisión paritaria.</p>
<p>Quinto.-Designar como secretario da Comisión Paritaria Territorial de Galicia a Daniel Bernárdez Cancelas (CIG), de acordo co artigo 5 do Regulamento de funcionamento desta comisión paritaria.</p>
<p>Sexto.-Designar como vocais da Comisión Paritaria Territorial de Galicia, conforme o artigo 6 do Regulamento de funcionamento desta comisión a:</p>
<p>Titulares:-Fausto Santamarina Fernández (CEG).-María José Fernández Robledo (CEG).-Ricardo Fernández Castro (CEG).-José Tomé Roca (UGT).-Eusebio Justo Santos (CC.OO.).-Daniel Bernárdez Cancelas (CIG).</p>
<p>Suplentes:-Rosa Corral Regueiro (CEG).-Alberto Domínguez López (CEG).</p>
<p>-Rolando Rodríguez López (CEG).-Rosa Arcos Caamaño (UGT).-Florentino García Solla (CC.OO.).-Serafín Otero Fernández (CIG).</p>
<p>Sétimo.-As partes asinantes remitirán o presente acordo á autoridade laboral competente para o seu rexistro e publicación. Igualmente, remitirano á Comisión Mixta Estatal de Formación Continua para os efectos oportunos.</p>
<p>Oitavo.-Os presentes acordos entrarán en vigor ó día seguinte da súa firma e concluirán a súa vixencia o 31 de decembro de 2004. Non obstante, as partes poderán de común acordo estima-la prórroga do mesmo antes da súa expiración sempre e cando se producira previamente a prórroga do III ANFC.</p>

