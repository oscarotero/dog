---
date: '2001-03-20'
id: 46DE
page: 3
number: 56
agency: CONCELLO DE CARBALLO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010320/Anuncio46DE_gl.html'
---
<p>Por decreto da alcaldía do día 8 de marzo de 2001, aprobouse o prego de cláusulas administrativas particulares para a contratación mediante concurso con procedemento aberto por tramitación urxente para a contratación dun traballo de análise de impacto de implantación de grandes superficies comerciais no municipio de Carballo, o cal se expón ó público por prazo de oito días contados a partir do seguinte</p>
<p>ó da inserción do último anuncio no DOG no BOP ou prensa para que poidan presentarse reclamacións.</p>
<p>Simultaneamente anúnciase concurso público, se ben a licitación se adiará canto resulte necesario, no suposto de que se formulen reclamacións contra o prego de condicións.</p>
<p>Tipo de licitación:</p>
<p>4.000.000 de pesetas (24.043,08 euros).</p>
<p>Prazo de execución: 3 meses.</p>
<p>Fianza provisional: non se esixe.</p>
<p>Fianza definitiva: 4% do orzamento do contrato.</p>
<p>Apertura de plicas: a apertura de plicas terá lugar na casa do concello ás 12 horas do terceiro día seguinte hábil a aquel en que remate o prazo de presentación de propostas, salvo se é sábado en que se trasladará ó luns seguinte.</p>
<p>Proposicións :</p>
<p>Lugar e prazo de presentación: presentaranse no rexistro xeral da corporación en horario de 9 a 14 horas, dentro do prazo de trece (13) días naturais contados dende o día seguinte ó da última publicación.</p>
<p>Documentación: presentaranse en 3 sobres pechados conforme se indica no prego de condicións que se encontra exposto na secretaría do concello.</p>
<p>Tódolos anuncios serán por conta do adxudicatario.</p>
<p>Carballo, 12 de marzo de 2001.</p>
<p>Manuel Varela Rey</p>
<p>Alcalde</p>

