---
date: '2001-09-17'
id: EB8A
page: 12
number: 180
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 6 de setembro de 2001, da Dirección Xeral da Función Pública,
  pola que se fan públicas as listas para a cobertura con carácter temporal de
  postos de traballo reservados a persoal funcionario, reguladas no Decreto
  89/1997, do 10 de abril, modificado polo Decreto 70/2000, do 31 de marzo,
  correspondente ó corpo facultativo de grao medio da Xunta de Galicia (grupo
  B), escala de enxeñeiros técnicos de obras públicas, de conformidade co
  establecido na Resolución do 9 de xullo de 2001.
range: Resolución
url: 'https://www.xunta.gal/dog/Publicados/2001/20010917/AnuncioEB8A_gl.html'
---
<p>Rematado o prazo fixado pola resolución da Dirección Xeral da Función Pública, do 9 de xullo de 2001 (DOG nº 139, do 18 de xullo), de presentación de solicitudes para a elaboración das listas para a cobertura con carácter temporal de postos de traballo reservados a persoal funcionario nas relacións de postos de traballo, reguladas polo Decreto 89/1997, do 10 de abril, modificado polo Decreto 70/2000, do 31 de marzo, e á vista das solicitudes presentadas para o corpo facultativo de grao medio da Xunta de Galicia (grupo B), escala de enxeñeiros técnicos de obras públicas (lista B), e unha vez elaboradas pola comisión permanente de selección as listas na correspondente sesión, a Dirección Xeral da Función Pública,</p>
<p>RESOLVE:</p>
<p>Primeiro.-Facer públicas as listas para a cobertura, con carácter temporal, de postos de traballo reservados a persoal funcionario correspondentes ó corpo facultativo de grao medio da Xunta de Galicia (grupo B), escala de enxeñeiros técnicos de obras públicas (lista B). As ditas listas están expostas na forma que a seguir se indica.</p>
<p>Anexo I: figuran os solicitantes admitidos na lista con indicación da puntuación.</p>
<p>Anexo II: figuran os solicitantes excluídos con expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas Comarcais da Xunta de Galicia.</p>
<p>Terceiro.-Os interesados disporán dun prazo de 10 días hábiles contados a partir do seguinte ó da</p>
<p>publicación da presente resolución no Diario Oficial de Galicia para a emenda de erros e, se é o caso, formula-las oportunas alegacións, que irán dirixidas á correspondente comisión permanente de selección de persoal funcionario (Dirección Xeral da Función Pública, Consellería da Presidencia e Administración Pública, edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado con anterioridade e, se é o caso, levaranse a efecto as emendas procedentes; disto darase a oportuna publicidade.</p>
<p>Cuarto.-Os solicitantes que figuran admitidos no anexo I (lista B), estarán obrigados, no prazo de 10 días hábiles contados a partir do día seguinte ó da publicación no Diario Oficial de Galicia das listas, a remitirlle á Dirección Xeral da Función Pública o xustificante do aboamento da taxa que a continuación se expresa:</p>
<p>Grupo B: 6.780 pesetas.</p>
<p>Estarán exentos do aboamento das taxas por dereito de inscrición as persoas con discapacidade igual ou superior ó 33% logo de xustificación documental, de acordo coa base 3.3 da resolución da Dirección Xeral da Función Pública do 9 de xullo do 2001.</p>
<p>Os que non fixeran o pagamento no prazo sinalado serán excluídos automaticamente das listas.</p>
<p>Santiago de Compostela, 6 de setembro de 2001.</p>
<p>Joaquín López-Rúa Soler</p>
<p>Director xeral da Función Pública</p>

