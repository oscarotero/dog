---
date: '2001-09-17'
id: EB7A
page: 12
number: 180
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 207/2001, do 27 de agosto, polo que se desafectan do dominio público
  diversos inmobles das antigas cámaras agrarias locais de Mañón, Paderne,
  Baralla, Cospeito, Vilar de Barrio e Ribadumia.
range: Decreto
url: 'https://www.xunta.gal/dog/Publicados/2001/20010917/AnuncioEB7A_gl.html'
---
<p>A disposición adicional sétima da Lei 11/1995, do 28 de decembro, de orzamentos xerais da Comunidade Autónoma de Galicia para 1996, no seu punto tres establece que: «o Consello da Xunta, na forma prevista na Lei 3/1985, do 12 de abril, poderá desafectar e cedérlle-lo uso dos bens inmobles das extintas cámaras agrarias ós concellos, organizacións profesionais agrarias ou outras entidades públicas ou privadas sen fin de lucro, sempre que quede garantida a conservación e aplicación deles ós fins e servicios de interese xeral agrario. A dita cesión requirirá informe favorable da Consellería de Agricultura, Gandería e Montes».</p>
<p>Tendo en conta as solicitudes de cesión de uso presentadas, así como os informes favorables da Consellería de Agricultura, Gandería e Montes, hoxe Consellería de Agricultura, Gandería e Política Agroalimentaria, do 21 de xuño de 1996, 26 de outubro de 1998, 25 de outubro de 2000 e 17 de abril, 15 e 29 de xuño de 2001, foi tramitado pola Consellería de Economía e Facenda, segundo o disposto no artigo 10 da Lei 3/1985, expediente de desafectación do dominio público de varios inmobles.</p>
<p>Por todo isto, de conformidade coa proposta do conselleiro de Economía e Facenda e logo de deli</p>
<p>beración do Consello da Xunta de Galicia na súa reunión do día vintesete de agosto de dous mil un,</p>
<p>DISPOÑO:</p>
<p>Artigo 1º</p>
<p>Desaféctanse do dominio público os bens descritos a continuación:</p>
<p>1. Edificio de planta baixa de 49 m aproximadamente, construído sobre un soar de 130 m, no lugar de Campolongo ou do Transformador, situado na parroquia de Adragonte, municipio de Paderne. Estrema: norte, en liña de 11,5 m, predio de onde se segrega; sur, en liña de 7,5 m, camiño e transformador da luz; leste, en liña de 11,5 m, predio do que se segrega; e oeste, en liña de 13,7 m, con Germán Cal Lorenzo.</p>
<p>Inscrito no Rexistro da Propiedade de Betanzos no tomo 1.452, libro 118, folio 118, predio nº 10.134A, inscrición 4ª.</p>
<p>2. Construcción dedicada a centro de inseminación artificial que ocupa a totalidade do seu soar de 28 m aproximadamente, no lugar da Fonte ou Borreiros, situado na parroquia de Souto, municipio de Paderne. Estrema: norte, resto do predio matriz; sur, en liña de 3,5 m, camiño de carro; leste, comarón e prado de José Gabín, regato no medio; e oeste, resto do predio matriz.</p>
<p>Inscrito no Rexistro da Propiedade de Betanzos no tomo 1.452, libro 118, folio 120, predio nº 10.135A, inscrición 4ª.</p>
<p>3. Edificio formado por baixo, primeiro e faiado, cunha superficie total construída de 183 m, que se asenta sobre un predio de 175 m, ó que lle chamaban Chao das Lamelas, hoxe praza do Mesón nº 8, parroquia de Mogor, municipio de Mañón (A Coruña). Estrema: norte, camiño, hoxe praza; sur, herdeiros de Antonio Castaño, hoxe Claudio Rivera Casal; leste, camiño; e oeste, Carmen Montenegro, hoxe Arsenio Álvarez González.</p>
<p>4. Edificio de planta baixa e alta, que ten unha superficie total construída de 208 m, que ocupa a totalidade do soar sobre o que se enclava que segundo recentes medicións ten unha cabida de 104 m, situado actualmente na rúa Irmáns Díaz Moreno nº 8, da vila e termo municipal de Baralla (Lugo). Estrema hoxe: norte, Agro de Fabeiro e casa de Ángel Álvarez López; sur, Concello de Baralla (Casa Socio-Cultural e Xuvenil); leste, Mª Cruz Fernández Fernández, antes Concello de Baralla; e oeste, rúa Irmáns Díaz Moreno.</p>
<p>Inscrito no Rexistro da Propiedade de Becerreá no tomo 430, libro 84, folio 163, predio nº 5.109, inscrición 4ª.</p>
<p>5. Edificio de planta baixa, dous andares e faiado, de 200, 159, 159 e 83 m por planta respectivamente, o que fai un total de 601 m construídos sobre unha parcela de terreo de 273 m, situado actualmente na avenida do Xeneralísimo, parroquia de Santa Cristina, municipio de Cospeito (Lugo). Estrema: norte e sur, en liña de 21 m co predio do que se segrega; leste, liña de trece metros con estrada de</p>
<p>Rábade e Moncelos; e oeste, en liña igual á anterior, con camiño público que da Feira do Monte conduce ó Agro de Ardilleiros.</p>
<p>6. Edificio de planta baixa, que ocupa a totalidade do soar de 100 m sobre o que se asenta, no sitio ó que lle chaman Solares del Toral, hoxe avenida San Fiz, nº 51, municipio de Vilar de Barrio (Ourense). Estrema o conxunto: norte, predio matriz, terreo municipal; sur, predio matriz, hoxe Eloy Dacal Janeiro; leste, estrada de Vilar de Barrio ós Milagros, hoxe avda. San Fiz; e oeste, predio matriz, hoxe monte comunal.</p>
<p>7. Predio situado no lugar de Escusa, nº 11, hoxe nº 25, da parroquia e municipio de Ribadumia, que ten unha superficie total duns 500 m e sobre o que existen dúas edificacións de planta baixa, unha que ten fronte a estrada de Caldas de Reis que mide 181 m, e outra cara o oeste da parcela de 99 m. Este predio correspóndese cunha zona excluída do proceso de concentración parcelaria da parroquia de Ribadumia, quedando actualmente cos seguintes lindeiros: norte e oeste, parcela nº 743, masa sobrante de concentración parcelaria; sur, parcela sobrante de concentración nº 743 e parcela nº 742 adxudicada a Manuel Núñez Pintos; e leste ou fronte, coa estrada de Noalla a Caldas de Reis.</p>
<p>Inscrito no Rexistro da Propiedade de Cambados no tomo 1.025, libro 75, folio 167, predio nº 9.996, inscrición 1ª.</p>
<p>Artigo 2º</p>
<p>Os inmobles anteriormente descritos adquiren natureza patrimonial.</p>
<p>Santiago de Compostela, vintesete de agosto de dous mil un.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

