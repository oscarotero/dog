---
date: '2001-04-23'
id: 6BE6
page: 5
number: 78
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 14 de decembro de 2000, do Xurado Provincial de Montes Veciñais
  en Man Común de Lugo, pola que se resolve o expediente de clasificación do
  monte desta provincia 6/2000.
range: Resolución
url: 'https://www.xunta.gal/dog/Publicados/2001/20010423/Anuncio6BE6_gl.html'
---
<p>Para os efectos previstos no artigo 28 do regulamento para a execución da Lei 13/1989, do 10 de outubro, de montes veciñais en man común, o Decreto 260/1992, do 4 de setembro, e de conformidade co disposto no artigo 60.1º da Lei 30/1992, do 26 de novembro, de réxime xurídico das administracións públicas e do procedemento administrativo común, faise público que o Xurado Provincial de Montes Veciñais en Man Común de Lugo, na sesión que tivo lugar o 14 de decembro de 2000 na sala de xuntas da delegación provincial da Consellería de Medio Ambiente, baixo a presidencia do seu delegado provincial, e coa asistencia dos vocais Emilio Sánchez Coto, Manuel Martínez Garrido, José Antonio Illán Torrón, Manuel Veiga Franco e do</p>
<p>secretario Luis Quiroga Arnal, dictou a resolución de clasificar como veciñal en man común o monte seguinte:</p>
<p>Expediente número: 6/2000.</p>
<p>Denominación: monte de Pallarvello e da Porfía.</p>
<p>Comunidade propietaria: veciños dos lugares de Pallarvello e da Porfía.</p>
<p>Parroquia: Padornelo.</p>
<p>Superficie: 25 hectáreas.</p>
<p>Concello: Pedrafita do Cebreiro.</p>
<p>Estremas:</p>
<p>Norte: pola divisoria de augas co monte Carballal dos veciños de Padornelo e Sabugos (parroquia de Padornelo), desde os predios particulares ata Fontaos, e desde Fontaos polo alto, co monte Negredo dos veciños de Padornelo, Pallarvello, A Porfía e Sabugos (parroquia de Padornelo). Leste: segue lindando co monte Negredo dos veciños de Padornelo, Pallarvello, A Porfía e Sabugos ata a súa confluencia co monte dos veciños de Pacios (parroquia de Pacios). Sur: co monte dos veciños de Pacios (parroquia de Pacios) e predios particulares. Oeste: predios particulares.</p>
<p>Contra esta resolución e desde a súa notificación ou publicación, poderá interporse recurso potestativo de reposición no prazo dun mes perante o Xurado Provincial de Montes Veciñais en Man Común de Lugo, ou recurso contencioso-administrativo no prazo de dous meses perante o Xulgado do Contencioso-Administrativo de Lugo, de conformidade co disposto no artigo 46.1º da Lei 29/1998, do 13 de xullo, da xurisdicción contencioso-administrativa, en relación co artigo 12 da Lei de montes veciñais en man común e o artigo 28 do seu regulamento, modificados os dous preceptos legais pola Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Lugo, 14 de decembro de 2000.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

