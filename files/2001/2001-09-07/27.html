---
date: '2001-09-07'
id: E5D2
page: 12
number: 174
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 23 de xullo de 2001, do Xurado Provincial de Montes Veciñais en Man
  Común de Lugo, polo que se inicia a tramitación do expediente 3/2001, de
  clasificación dun monte desta provincia.
range: Edicto
url: 'https://www.xunta.gal/dog/Publicados/2001/20010907/AnuncioE5D2_gl.html'
---
<p>Perante este Xurado Provincial de Montes Veciñais en Man Común, tramítase o expediente de clasificación do monte coas características que a seguir se indican:</p>
<p>-Expediente número: 3/2001.</p>
<p>Denominación: monte do Cambeiro.</p>
<p>Comunidade propietaria: veciños da parroquia de Sanfiz de Bergazo.</p>
<p>Concello: O Corgo.</p>
<p>Superficie: 15 hectáreas.</p>
<p>Estremas:</p>
<p>Norte: rego de Refideiros, que divide coa parroquia de Pedrafita. Leste: camiño e predios particulares. Sur: autovía A-6, camiño e predios particulares dos veciños de Bergazo. Oeste: autovía A-6 e predios particulares da parroquia de San Cristovo de Chamoso.</p>
<p>En virtude do acordado polo xurado na sesión que tivo lugar o día 28 de marzo de 2001 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, por este edicto faise pública a iniciación</p>
<p>para a posible clasificación do expediente indicado co obxecto de que, de acordo co previsto no artigo 23 do regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesadas, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>Lugo, 23 de xullo de 2001.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

