---
date: '2001-09-07'
id: E572
page: 11
number: 174
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 27 de agosto de 2001 pola que se prorrogan e se modifica a contía das
  bolsas para realización de teses de doutoramento en temas de investigación
  mariña convocadas por Orde do 7 de agosto de 1998 (Diario Oficial de Galicia
  do 20 de agosto).
range: Orde
url: 'https://www.xunta.gal/dog/Publicados/2001/20010907/AnuncioE572_gl.html'
---
<p>A orde da Consellería de Pesca, Marisqueo e Acuicultura do 7 de agosto de 1998 aprobaba as bases</p>
<p>que rexerán a convocatoria de bolsas para a realización de teses de doutoramento en temas de investigación mariña.</p>
<p>Nas bases primeira e novena do anexo desta orde establecíase que as bolsas poderían ser prorrogadas por períodos dun ano ata un máximo de catro.</p>
<p>En base a iso,</p>
<p>DISPONSE:</p>
<p>Artigo 1º</p>
<p>Prorróganse por un novo período dun ano as bolsas concedidas por orde da Consellería de Pesca, Maris</p>
<p>queo e Acuicultura do 17 de novembro de 1998 (DOG do 30 de novembro), sendo o inicio do período da prórroga no mes de decembro de 2001.</p>
<p>Artigo 2º</p>
<p>A contía das bolsas será de 1.680.000 pesetas, aboables en doce mensualidades de 140.000 pesetas cada unha, nas que se aplicará a correspondente retención fiscal.</p>
<p>Artigo 3º</p>
<p>Para estas bolsas destinarase ata un máximo de seis millóns setecentas vinte mil pesetas (6.720.000 pesetas) con cargo á aplicación orzamentaria 12.04.432.A.480.0 dos orzamentos xerais da Comunidade Autónoma dos anos 2001 e 2002 (490.000 pesetas no ano 2001 e 6.230.000 pesetas no ano 2002).</p>
<p>Disposicións derradeiras</p>
<p>Primeira.-A estas bolsas seranlle de aplicación as restantes normas relacionadas na Orde do 7 de agosto de 1998.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de agosto de 2001.</p>
<p>P.D. (Orde 17-12-1997, DOG nº 246</p>
<p>do 22 de decembro)</p>
<p>Miguel Ángel López Sieiro</p>
<p>Secretario xeral da Consellería de Pesca,</p>
<p>Marisqueo e Acuicultura</p>

