---
date: '2001-09-07'
id: E5BA
page: 11
number: 174
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de xullo de 2001, da Delegación Provincial de Lugo, pola que
  se somete a información pública a solicitude de autorización administrativa e
  aprobación do proxecto de execución para o trazado da L.M.T., C.T. e R.B.T. de
  Ponte dos Carros, no concello de Monterroso, e da súa declaración de utilidade
  pública. (Expediente 40/1999 A.T.).
range: Resolución
url: 'https://www.xunta.gal/dog/Publicados/2001/20010907/AnuncioE5BA_gl.html'
---
<p>1. Autorización administrativa.</p>
<p>Para os efectos previstos no artigo 9 do Decreto 2617/1966, do 20 de outubro, de autorización de instalacións eléctricas, sométese a información pública a petición de autorización administrativa e aprobación do proxecto de execución para o trazado das liñas eléctricas a que se fai referencia, que contan coas características técnicas que se din a continuación:</p>
<p>Peticionario: Unión Fenosa Distribución, S.A.</p>
<p>Finalidade: mellora-la calidade da subministración eléctrica.</p>
<p>Descricións técnicas principais:</p>
<p>1. Liña de media tensión aérea con orixe na L.M.T. a C.T. de Arxona e remate no C.T. de Ponte dos Carros de 471 m de lonxitude a 20 kV sobre apoios de formigón en conductor LA-56.</p>
<p>2. Centro de transformación aéreo de intemperie de Ponte dos Carros de 50 kVA de potencia e relación de transformación 20.000/380-220 V.</p>
<p>3. Rede de baixa tensión aérea de Ponte dos Carros de 700 m de lonxitude a 380/220 V sobre apoios de formigón e madeira en conductor R.Z.</p>
<p>2. Urxente ocupación.</p>
<p>O beneficiario, ó abeiro do título IX da Lei 54/1997, do 27 de novembro, do sector eléctrico solicita, así mesmo, a declaración de utilidade pública das instalacións incluidas neste proxecto, que, segundo o sinalado no artigo 54 da devandita lei, levará implícito, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa. Polo tanto, a presente resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997 e, no que non se opoñan a ela, nos artigos 10, 16 e 31.5º do Decreto 2619/1966, do 20 de outubro, polo que se aproba o regulamento da Lei sobre expropiación forzosa e sancións en materia de instalacións eléctricas.</p>
<p>3. Alegacións.</p>
<p>O que se fai público para que poida examinarse o proxecto e os seus anexos de instalacións nesta delegación provincial (edificio administrativo, Ronda da Muralla, 70, de Lugo), e formula-las reclamacións, por duplicado, que se consideren oportunas durante o prazo de trinta días. Igualmente, os inte</p>
<p>resados poderán formular, se é o caso, e no mesmo prazo, alegacións por escrito que farán en relación co disposto nos artigos 25 e 26 do Decreto 2619/1966, podendo corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas</p>
<p>e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 9 de xullo de 2001.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación de propietarios, bens e dereitos afectados</p>
<p>Expediente: 40/1999Provincia: Lugo</p>
<p>L.M.T.-C.T.-R.B.T. en Ponte dos CarrosTermo municipal: Monterroso</p>
<table><tbody><tr><td></td></tr>
<tr><td>PREDIOS</td><td>PROPIETARIOS</td><td>AFECCIÓN</td></tr></tbody></table>
<p>ApoioVoo</p>
<p>NºParaxeCultivoNome e apelidosEnderezonº apoiommlm</p>
<table><tbody><tr><td>2</td><td>Cairedo</td><td>Monte alto</td><td>Ramona Ulloa Pacín</td><td>O Fental, Sete Igrexas
Monterroso</td><td>1,2</td><td>2</td><td>62</td><td>1.027</td></tr>
<tr><td>5</td><td>Penamar</td><td>Monte alto</td><td>José Vázquez Albor</td><td>Avda. de Lugo, 88-2 esq.
27560 Monterroso</td><td>3</td><td>2</td><td>32</td><td>512</td></tr></tbody></table>

