---
date: '2001-09-07'
id: E5BE
page: 11
number: 174
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 1 agosto de 2001, da Dirección Xeral de Industria, pola que se
  autoriza a instalación da planta de coxeración de enerxía eléctrica á empresa
  Bioetanol Galicia, S.A., no municipio de Curtis (A Coruña) e se inclúe esta no
  réxime especial de producción de enerxía eléctrica. (Expediente IN617A
  00/844-1).
range: Resolución
url: 'https://www.xunta.gal/dog/Publicados/2001/20010907/AnuncioE5BE_gl.html'
---
<p>Examinado o expediente instruído por pedimento da empresa Bioetanol Galicia, S.A., con enderezo para efectos de notificacións en Paseo da Gándara, nave 8, Coruxo, Vigo (Pontevedra), resultan os seguintes</p>
<p>Antecedentes de feito.</p>
<p>Primeiro.-Con data 28 de novembro de 1997, a Dirección Xeral de Industria resolveu incluír no réxime especial creado polo Real decreto 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, a unha instalación de coxeración que a empresa Bioetanol Galicia, S.A. tiña previsto instalar no municipio do Porriño (Pontevedra).</p>
<p>Segundo.-Con data 22 de outubro de 1999, a Dirección Xeral de Calidade e Avaliación Ambiental dictou a declaración de impacto ambiental do proxecto denominado Planta de Bioetanol Galicia en Teixeiro, situada no concello de Curtis (A Coruña), promovido por Bioetanol Galicia, S.A.</p>
<p>Terceiro.-Con data 27 de decembro de 2000, a citada empresa solicitou a autorización administrativa dunha planta de coxeración de enerxía eléctrica, nas instalacións de Bioetanol Galicia, S.A., no polígono de Teixeiro, Curtis (A Coruña), e o recoñecemento do réxime especial de producción eléctrica para esta nova localización. Coa dita solicitude vai o preceptivo anteproxecto das instalacións e o resto da documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do disposto na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía.</p>
<p>Cuarto.-As características básicas da planta de coxeración serán as seguintes:</p>
<p>-Un grupo turboxerador alimentado a gas natural cun alternador síncrono de 24.800 kVA, tensión de xeración 11 kV.</p>
<p>-Transformador de 25.000 kVA e de relación de transformación 11/66 kV.</p>
<p>-Liña eléctrica subterránea de 66 kV desde a subestación de Bioetanol ata a subestación de Teixeiro de Unión Fenosa Distribución, S.A.</p>
<p>-Instalacións de aproveitamento térmico con caldeira de recuperación de calor do tipo de circulación natural.</p>
<p>-Instalacións de distribución eléctrica en baixa tensión, regulación, control e interconexión coa liña eléctrica da compañía distribuidora.</p>
<p>Quinto.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 54/1997, do 27 de novembro, do sector eléctrico, a Delegación Provincial da Consellería de Industria e Comercio da Coruña dictou Resolución de 21 de marzo de 2001 pola que se someteu a información pública a autorización administrativa da instalación de referencia, que se publicou no BOP da Coruña do 14 de abril de 2001 e no DOG de 30 de abril de 2001, sen que se presentase no período legalmente establecido para iso alegación ningunha.</p>
<p>Sexto.-O proxecto conta con informe favorable da Delegación Provincial da Consellería de Industria e Comercio da Coruña.</p>
<p>Sétimo.-No expediente consta documentación xustificativa do cambio de localización, na que se indica que as características técnicas da instalación son idénticas ás do proxecto inicial, cumpríndose os requisitos necesarios para a súa inclusión no réxime especial regulado polo Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, no Decreto 132/1982, do 4 de novembro, e no Decreto 99/1998, do 26 de marzo, modificado polo Decreto 181/1999, do 17 de xuño, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica e o Real decreto 2818/1998, do 23 de decembro, xa citados.</p>
<p>Segundo.-O proxecto, visado polo Colexio Nacional de Enxeñeiros do ICAI, foi redactado conforme o esixido polos artigos 8 e 12 do Decreto 2617/1966, do 20 de outubro, de aplicación ó presente expediente en virtude do establecido na disposición transitoria décimo primeira do Real decreto 1955/2000, do 1 de decembro, na disposición transitoria primeira da Lei 54/1997, do 27 de novembro, do sector eléctrico, e coas demais disposicións que lle son de aplicación.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>-Autoriza-la instalación da planta de coxeración á empresa Bioetanol Galicia, S.A., que se situará nas súas instalacións de Teixeiro, Curtis, na provincia da Coruña.</p>
<p>-Recoñecerlle á planta de coxeración autorizada a condición de instalación acollida ó réxime especial do Real decreto 2818/1998 e incluíla no grupo a.1 do artigo 2 do dito real decreto.</p>
<p>Calquera modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>O promotor presentará ante a Delegación Provincial da Consellería de Industria e Comercio da Coruña, no prazo dun ano contado a partir da data de publicación no DOG da presente resolución, o proxecto de execución da planta de coxeración autorizada, o cal conterá os datos e condicións técnicas para a realización das instalacións de conexión da central á rede, que serán facilitados pola empresa que distribúa enerxía eléctrica na zona, así como o punto de interconexión.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpoñer recurso de alzada ante o conselleiro de Industria e Comercio da Xunta de Galicia, no prazo dun mes contado a partir do día seguinte ó da súa publicación.</p>
<p>Santiago de Compostela, 1 de agosto de 2001.</p>
<p>Ramón Ordás Badía</p>
<p>Director xeral de Industria</p>

