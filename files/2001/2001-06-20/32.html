---
date: '2001-06-20'
id: 9E9A
page: 8
number: 119
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 13 de xuño de 2001 pola que se anuncia a licitación, mediante
  procedemento aberto por concurso e trámite urxente, da contratación de dúas
  obras.
range: Resolución
url: 'https://www.xunta.gal/dog/Publicados/2001/20010620/Anuncio9E9A_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto, por concurso e trámite urxente, dos seguintes contratos de obras:</p>
<p>1. Reparación da cubertra do convento de Santa Clara de Monforte de Lemos (Lugo).</p>
<p>-Orzamento de licitación: dezanove millóns novecentas noventa e unha mil setecentas cincuenta e nove pesetas (19.991.759 pesetas), (120.152,9 euros), IVE incluído.</p>
<p>-Prazo de execución: nove (9) meses.</p>
<p>-Garantía provisional: dispensada.</p>
<p>-Clasificación do contratista: grupo K, subgrupo 7, categoría c.</p>
<p>2. Obras de posta en valor da ponte da Cigarrosa. A Rúa-Petín (Ourense).</p>
<p>-Orzamento de licitación: dezanove millóns oitocentas oitenta e unha mil catrocentas noventa e cinco pesetas (19.881.495 pesetas), (119.490,2 euros), IVE incluído.</p>
<p>-Prazo de execución: tres (3) meses.</p>
<p>-Garantía provisional: dispensada.</p>
<p>-Clasificación do contratista: grupo K, subgrupo 7, categoría d.</p>
<p>-Exposición da documentación: os pregos de cláusulas administrativas particulares e os proxectos de obras estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, de 10 a 14 horas, e no teléfono 981 58 89 38. Así mesmo, tamén se poderán obte-los pregos relativos a estas contratacións no seguinte enderezo da Internet:</p>
<p><a href="http://www.xunta.es/contratacion/resultado.asp?">http://www.xunta.es/contratacion/resultado.asp?</a></p>
<p>N=497... convento Santa Clara.</p>
<p><a href="http://www.xunta.es/contratacion/resultado.asp?">http://www.xunta.es/contratacion/resultado.asp?</a></p>
<p>N=498... ponte da Cigarrosa.</p>
<p>-Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación da presente resolución no Diario Oficial de Galicia.</p>
<p>-Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>-Documentación que presentarán os licitadores: a establecida pola cláusula 7 do prego de cláusulas administrativas particulares. As empresas que licitan a máis dunha contratación, deberán presentar toda a documentación (sobres A, B, C) para cada un dos contratos.</p>
<p>-Apertura de proposicións: será realizada pola mesa de contratación ás 11 horas do sétimo día natural seguinte ó do remate do prazo de admisión de proposicións na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>-O importe do anuncio do presente concurso correrán por conta dos adxudicatarios.</p>
<p>Santiago de Compostela, 13 de xuño de 2001.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

