---
date: '2001-06-20'
id: 9E2A
page: 8
number: 119
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 5 de xuño de 2001 pola que se resolve a cesión en propiedade de
  material para o Plan de Salvamento en Praias de Galicia (Sapraga) ós concellos
  galegos para misións de protección civil.
range: Orde
url: 'https://www.xunta.gal/dog/Publicados/2001/20010620/Anuncio9E2A_gl.html'
---
<p>Por Orde do 9 de febreiro de 2001 (DOG nº 39, do 23 de febreiro), a Consellería de Xustiza, Interior</p>
<p>e Relacións Laborais anunciou medidas de apoio ós concellos galegos, consistentes na cesión de material para o Plan de Salvamento en Praias de Galicia (Sapraga), para misións de protección civil.</p>
<p>Analizadas as solicitudes e a súa documentación, os servicios competentes da Dirección Xeral de Interior e Protección Civil emitiron o correspondente informe, e de conformidade co punto 5º da devandita orde,</p>
<p>RESOLVO:</p>
<p>Primeiro.-Conceder con cargo á aplicación 13.04.623.0, programa 231 A, dos orzamentos xerais da Comunidade Autónoma de Galicia para 2001, a cesión en propiedade de material para o Plan de Salvamento en Praias de Galicia ós concellos de: Ares, Arzúa, As Pontes de García Rodríguez, Cabana de Bergantiños, Camariñas, Carballo, Cariño, Carnota, Cedeira, Cee, Corcubión, Dumbría, Ferrol, Fisterra, Laxe, Mañón, Miño, Mugardos, Muros, Muxía, Noia, Oleiros, Ortigueira, Outes, A Pobra do Caramiñal, Ponteceso, Pontedeume, Porto do Son, Rianxo, Ribeira, Sada, Barreiros, Burela, Cervo, Foz, Ribadeo, Viveiro, Xove, O Carballiño, Coles, Lobios, Muíños, A Rúa, A Veiga, Cambados, Cangas, O Grove, A Guarda, A Illa de Arousa, Marín, Ponteareas, Portas, Sanxenxo, Tui, Mancomunidade do Val Miñor e Vilagarcía de Arousa.</p>
<p>Segundo.-Notificárlle-lo contido desta resolución ós concellos beneficiarios, especificando as condicións particulares que deberán cumprir e que se formalizarán mediante convenio no que constará o acordo da cesión e a aceptación do cesionario.</p>
<p>Terceiro.-Contra esta resolución, que esgota a vía administrativa, poderase interpoñer recurso de reposición ante este mesmo órgano, no prazo dun mes contado a partir do día seguinte ó da publicación desta orde, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do seguinte ó da publicación desta orde. En todo caso, non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición.</p>
<p>Santiago de Compostela, 5 de xuño de 2001.</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

