---
date: '2001-11-15'
id: 11D9A
page: 14
number: 221
agency: XULGADO DE PRIMEIRA INSTANCIA E INSTRUCCIÓN NÚMERO UN DE LALÍN
section: V. ADMINISTRACIÓN DE XUSTIZA
title: Edicto (106/2001).
range: Edicto
url: 'https://www.xunta.gal/dog/Publicados/2001/20011115/Anuncio11D9A_gl.html'
---
<p>María del Pilar Pazos González, secretaria xudicial do Xulgado de Primeira Instancia e Instrucción número un de Lalín, dá fe de que nos autos de xuízo declarativo verbal 106/2001, se dictou sentencia cun encabezamento e decisión do teor literal seguinte:</p>
<p>«Sentencia 90/2001. En Lalín, dez de setembro de dous mil un.</p>
<p>Vistos por min, Elena Rodríguez Molpeceres, titular do Xulgado de Primeira Instancia e Instrucción número un de Lalín e o seu partido xudicial, estes autos de xuízo verbal, seguidos co nº 106/2001, no que interviñeron, como demandante, Manuel García Brea, representado polo procurador Sr. Ceán Garrido e asistido polo letrado Sr. Collazo Fernández e, como demandado, Juan Manuel del Blanco Álvarez, en situación de rebeldía.</p>
<p>Decido que, estimando a demanda presentada polo procurador Ceán Garrido, en nome e representación de Manuel García Brea, contra Juan Manuel del Blanco Álvarez, debo declarar e declaro que procede o desafiuzamento, por falta de pagamento do demandado, da vivenda sita na rúa Vista Alegre, nº 6-1º A dereita, de A Bandeira-Silleda, que deberá deixala baleira, libre e expedita e á disposición do demandante no termo de oito días, baixo apercibimento</p>
<p>de lanzamento, condenándoo, así mesmo, a lle pagar ó demandante a cantidade de cento vinte mil pesetas (120.000) en concepto de rendas e vintecinco mil trescentas sesenta e seis pesetas (25.366) por outras cantidades ás que estaba obrigado contractualmente, condenándoo, así mesmo, ó pagamento das custas procesuais causadas.</p>
<p>Notifíqueselles esta resolución ás partes, facéndolles saber que contra ela cabe a interposición do recurso de apelación ante a Audiencia Provincial de Pontevedra, que deberá prepararse perante este mesmo xulgado dentro dos cinco días seguintes á súa notificaicón, de conformidade co disposto nos artigos 455 e seguintes da LAC.</p>
<p>Así o acordo, mando e asino».</p>
<p>E para que así conste e lle sirva de notificación ó demandado, declarado en rebeldía, Juan Manuel del Blanco Álvarez, en ignorado paradoiro, expido, selo e asino este edicto en Lalín o doce de setembro de dous mil un.</p>
<p>Mª del Pilar Pazos González</p>
<p>Secretaria</p>

