---
date: '2001-11-15'
id: 11D9E
page: 14
number: 221
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (275/2001).
range: Edicto
url: 'https://www.xunta.gal/dog/Publicados/2001/20011115/Anuncio11D9E_gl.html'
---
<p>Nos autos de xuízo número 275/2001, seguidos por instancia de Gonzalo Cervelo Estévez, contra a empresa Cidelectric, S.L. sobre cantidade (salarios), dictouse sentencia cun encabezado e dictame que di:</p>
<p>«Sentencia 1. En Lugo a nove de outubro do ano dous mil un.</p>
<p>Vistos, por Mª de los Ángeles Andrés Vega, maxistrada-xuíza do Xulgado do Social número un dos de Lugo, os presentes autos de xuízo verbal nº 275/2001, sobre cantidade (salarios), no que son partes como demandante Gonzalo Cervelo Estévez, asistido do letrado José López Fernández como demandados a empresa Cidelectric, S.L., a cal non comparece a pesar de estar citada en legal forma e o Fondo de Garantía Salarial (Fogasa), representado polo letrado José Carlos Pérez Vázquez dictamino que estimando en parte a demanda deducida sobre cantidade (salarios) por Gonzalo Cervelo Estévez contra a patronal Cidelectric, S.L., debo condenar e condeno á dita empresa a aboarlle ó demandante a suma bruta de trescentas quince mil duascentas setenta e sete pesetas (315.277 pesetas) polos conceptos que se deixan expresados ó feito probado segundo a presente, desestimando a demanda no restante con absolución da empresa accionada.</p>
<p>Absólvese ó Fondo de Garantía Salarial (Fogasa), sen prexuízo da súa eventual ulterior responsabilidade en caso de declaración da insolvencia empresarial.</p>
<p>Notifíquese esta sentencia ás partes, coa advertencia de que, contra esta, cabe interpoñer recurso de suplicación para ante a Sala do Social do Tribunal Superior de Xustiza de Galicia-A Coruña, dentro dos cinco días seguintes ó da súa notificación, por conducto deste Xulgado do Social, previo depósito das cantidades obxecto da condena, e cos requisitos esixidos no artigo 189 e seguintes do texto refundido da Lei de procedemento laboral, e en especial o disposto no artigo 228 do citado corpo legal, consistente en que será indispensable que o recorrente que non goce do beneficio de xustiza gratuíta acredite, ó anuncia-lo recurso de suplicación, ter consignado na Conta de Depósitos e Consignacións nº 2322-69 nº de autos 275/2001, que este Xulgado do Social ten aberta no Banco de Bilbao-Vizcaya, desta cidade, r/ Raíña, nº 1, a cantidade obxecto da condena, podendo substituírse a consignación en metálico polo aseguramento mediante aval bancario, no que deberá facerse consta-la </p>
<p>responsabilidade solidaria do avalista. O xustificante de consignación en metálico ou, se é o caso, o documento do aseguramento, nos que deberá consta-lo número de procedemento, quedará baixo a custodia do secretario, que expedirá testemuño deles para a súa unión ós autos, facilitando o oportuno recibo, máis o depósito de 25.000 pesetas, previsto para esta clase de recursos que deberá constituírse na mesma conta nº 2322-65 nº de autos 275/2001 do Banco Bilbao Vizcaya, que para o efecto e baixo a denominación de recurso de suplicación existe, debendo entregarse os xustificantes na secretaría deste xulgado ó tempo de interpoñe-lo recurso, caso de se-la empresa demandada condenada quen o interpuxera, de conformidade co disposto no artigo 227 do referido texto legal.</p>
<p>Así, por esta miña sentencia definitiva, pronúncioo, mándoo e asínoo. Mª de los Ángeles Andrés Vega. Rubricado. Publicación. Lida e publicada foi a anterior sentencia pola maxistrada-xuíza que a subscribe, encontrándose celebrando audiencia pública no día da data, do que eu secretario certifico- Rafael González Alió. Rubricado.»</p>
<p>Concorda ben e fielmente co orixinal, e para que sirva de notificación en forma á empresa Cidelectric, S.L. en ignorado paradoiro, expido e asino o presente edicto para a súa inserción no Diario Oficial da Comunidade Autónoma.</p>
<p>En Lugo o nove de outubro de dous mil un.</p>
<p>O secretario</p>
<p>Rubricado</p>

