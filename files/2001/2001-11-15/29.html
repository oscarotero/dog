---
date: '2001-11-15'
id: 11DE2
page: 14
number: 221
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 31 de outubro de 2001 pola que se anuncia a contratación, polo
  procedemento aberto e mediante concurso e polo trámite de urxencia, relativa á
  subministración de sinais para os recursos turísticos dos municipios de
  Boborás e Celanova.
range: Resolución
url: 'https://www.xunta.gal/dog/Publicados/2001/20011115/Anuncio11DE2_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolve anuncia-la contratación, polo procedemento aberto, mediante concurso e polo trámite de urxencia, da subministración de sinais para a sinalización dos recursos turísticos do núcleo antigo do municipio de Celanova e da parroquia de Pazos de Arenteiro do municipio de Boborás.</p>
<p>Orzamento de licitación: dez millóns cincocentas mil (10.500.000) pesetas, 63.106,27 euros, no que se inclúen os gastos de entrega, transporte e de calquera outro tipo, así como toda clase de taxas e impostos.</p>
<p>Prazo de execución: desde a sinatura do contrato e ata o 31 de marzo de 2002.</p>
<p>Garantía provisional: dispénsase a súa constitución.</p>
<p>Clasificación: non se esixe.</p>
<p>Exposición dos pregos: os pregos de cláusulas administrativas e de prescricións técnicas que rexen na contratación atópanse ó dispor dos interesados no Servicio de Fomento e Promoción da Dirección Xeral de Turismo da Consellería de Cultura, Comunicación Social e Turismo, así como nas delegacións provinciais da consellería.</p>
<p>Prazo de presentación de proposicións: as proposicións faranse nun prazo non superior a 13 días naturais contados desde o seguinte ó da publicación deste anuncio de licitación no Diario Oficial de Galicia e con estricta suxeición ó modelo que figura como anexo I ó prego de cláusulas administrativas.</p>
<p>Lugar e presentación de proposicións: no rexistro auxiliar da Dirección Xeral de Turismo (praza de Mazarelos, 15, Santiago de Compostela), consonte o determinado na cláusula 3.2.4 do prego de cláusulas administrativas que rexe a contratación. Así mesmo, será posible a presentación de ofertas consonte o artigo 100 do Regulamento xeral de contratación do Estado.</p>
<p>Documentación para presentar polos licitadores: a determinada na cláusula 3.2.4 do prego de cláusulas administrativas que rexe a contratación.</p>
<p>Lugar e data de apertura de proposicións: na sala de xuntas da Consellería de Cultura, Comunicación Social e Turismo, pola mesa de contratación, e ás 11 horas do terceiro día hábil natural seguinte ó do remate do prazo de admisión de solicitudes. De coincidir en sábado ou festivo a referida data, o acto de apertura terá lugar o inmediato día hábil seguinte no mesmo lugar e hora.</p>
<p>O importe deste anuncio será por conta do adxudicatario.</p>
<p>Santiago de Compostela, 31 de outubro de 2001.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

