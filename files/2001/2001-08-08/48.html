---
date: '2001-08-08'
id: CFBE
page: 10
number: 153
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 11 de xullo de 2001, da Dirección Xerencia de Atención Primaria
  de Santiago de Compostela, pola que se anuncia a contratación, polo sistema de
  concurso público, procedemento aberto, do servicio de limpeza do Centro de
  Saúde de Noia. (C.P. 10/2001).
range: Resolución
url: 'https://www.xunta.gal/dog/Publicados/2001/20010808/AnuncioCFBE_gl.html'
---
<p>A Xerencia de Atención Primaria de Santiago de Compostela, en virtude das atribucións que lle foron delegadas conforme o establecido no artigo 7 da Orde do 21 de abril de 1998, da Consellería de Sanidade e Servicios Sociais (DOG nº 88, do 11 de maio), sobre delegacións de competencias en órganos centrais e periféricos do Sergas, convoca o seguinte concurso público por procedemento aberto, para a contratación do servicio de limpeza do Centro de Saúde de Noia.</p>
<p>1. Obxecto e orzamento.</p>
<p>Contratación do servicio de limpeza do Centro de Saúde de Noia, C.P. 10/2001, por un orzamento estimado total de 9.984.000 pesetas (60.005,05 euros), IVE incluído.</p>
<p>Ano 2001: 1.664.000 pesetas (10.000,84 euros), IVE incluído.</p>
<p>Ano 2002: 4.992.000 pesetas (30.002,52 euros), IVE incluído.</p>
<p>Ano 2003: 3.328.000 pesetas (20.001,68 euros), IVE incluído.</p>
<p>2. Prazo de execución.</p>
<p>A prestación do servicio deberá comezar no prazo de trinta días contados desde a data de notificación do contrato, e concluirá ós dous anos desde o seu inicio.</p>
<p>3. Admisión de variantes.</p>
<p>Non se admiten.</p>
<p>4. Solvencia económica e financeira.</p>
<p>Acreditarase mediante calquera dos medios sinalados no artigo 16 do Real decreto lexislativo 2/2000, do 16 de xuño, polo se aproba o texto refundido da Lei de contratos das administracións públicas.</p>
<p>5. Solvencia técnica.</p>
<p>Acreditarase mediante calquera dos medios sinalados no artigo 19 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>6. Criterios de adxudicación.</p>
<p>Igual que na folla de especificacións.</p>
<p>7. Documentos de interese para os licitadores.</p>
<p>O prego de cláusulas administrativas particulares e demais documentación complementaria poden ser solicitados na unidade de contratación administrativa da Xerencia de Atención Primaria de Santiago de Compostela; rúa Santiago León de Caracas, nº 12, código postal 15701, de luns a venres desde as 9 ás 14 horas, ou ó teléfono 981 52 73 27 e fax 981 59 66 20, durante o prazo de admisión de proposicións.</p>
<p>8. Garantías exisidas.</p>
<p>Provisional: non se exise.</p>
<p>Definitiva: 4% do importe da adxudicación. Ver punto 11 da folla de especificacións do prego de cláusulas administrativas.</p>
<p>9. Presentación das proposicións.</p>
<p>As proposicións presentaranse en man, en sobres pechados e asinados polo licitador ou persoa que o represente, no Rexistro da Xerencia de Atención Primaria de Santiago de Compostela, antes das catorce horas do décimo quinto día natural contado desde o seguinte ó da publicación desta resolución no DOG, ou por correo na forma indicada no artigo 100 do Regulamento xeral de contratación do Estado. No caso de que o devandito día coincida en sábado ou festivo, o prazo de presentación finalizará o seguinte día hábil.</p>
<p>10. Apertura das proposicións.</p>
<p>A apertura das proposicións admitidas realizaraa a mesa de contratación, reunida en acto público na sala de xuntas da Xerencia de Atención Primaria de Santiago de Compostela, ás 9 horas do décimo primeiro día natural contado desde o seguinte ó último marcado para a recepción de proposicións. No caso de que este día coincidise en sábado o festivo, a apertura realizarase o seguinte día hábil.</p>
<p>11. Documentación que deberán presenta-los licitadores.</p>
<p>Os documentos que figuran no prego de cláusulas administrativas particulares.</p>
<p>12. Anuncios.</p>
<p>Os anuncios deste concurso público serán por conta do adxudicatario do contrato.</p>
<p>Santiago de Compostela, 11 de xullo de 2001.</p>
<p>David Bouza Álvarez</p>
<p>Director xerente da Xerencia de Atención Primaria de Santiago de Compostela</p>

