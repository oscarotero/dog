---
date: '2001-02-05'
id: '2566'
page: 1
number: 25
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 26 de xaneiro de 2001 pola que se establecen os créditos e a
  aplicación orzamentaria que financiarán a concesión de axudas e subvencións ó
  programa de escolas obradoiros e casa de oficios para o exercicio de 2001.
range: Orde
url: 'https://www.xunta.gal/dog/Publicados/2001/20010205/Anuncio2566_gl.html'
---
<p>O Decreto 171/1999, do 23 de decembro, e a orde da Consellería de Familia e Promoción do Emprego, Muller e Xuventude do 4 de xaneiro de 2000, que o desenvolve, establecen as bases reguladoras da concesión de axudas e subvencións ó programa de escolas obradoiros e casa de oficios no ámbito da Comunidade Autónoma de Galicia.</p>
<p>As especiais características do programa, a duración dos proxectos formativos aprobados e a vocación de permanencia no tempo das precitadas disposicións, característica común coa normativa estatal, conxugadas cos principios de economía e eficiencia e a ausencia de modificacións no seu articulado, agás no relativo ós créditos e á aplicación orzamentaria, xustifican a publicación da presente norma.</p>
<p>De conformidade co previsto no texto refundido da Lei de réxime financeiro e orzamentario de Galicia, o financiamento do programa regulado nesta orde, entre outros, realizarase con cargo ós créditos que figuran na aplicación orzamentaria 14.04.241A.480.0 por un importe total de 4.313.665.000 pesetas.</p>
<p>Estes créditos poderán ser obxecto de modificacións como consecuencia da asignación ou da redistribución de fondos para o financiamento dos programas de fomento do emprego, coas limitacións que estableza a Con</p>
<p>ferencia Sectorial de Asuntos Laborais ou as disposicións aplicables ás axudas cofinanciadas polo Fondo Social Europeo, todo iso no marco dos Acordos para o Crecemento e o Emprego en Galicia 1998-2001.</p>
<p>Consecuentemente con todo o anterior, consultado o Consello Galego de Relacións Laborais, logo de informe favorable da Asesoría Xurídica Xeral da Xunta de Galicia e en exercicio das facultades que me confire o artigo 34 da Lei 1/1983, do 22 de febreiro, da Xunta e do seu presidente, en relación coa disposición derradeira primeira do Decreto 344/1999, do 23 de decembro,</p>
<p>DISPOÑO:</p>
<p>Artigo 1º</p>
<p>1. A presente orde ten por obxecto a convocatoria das axudas e subvencións ó programa de escolas obradoiros e casa de oficios.</p>
<p>2. A xestión do programa de escolas obradoiros e casa de oficios durante 2001, así como as condicións e finalidade das axudas, o prazo e forma de xustificación por parte dos beneficiarios e a forma de pagamento rexeranse polo previsto na Orde do 4 de xaneiro de 2000, pola que se desenvolve o Decreto 344/1999, do 23 de decembro, e se establecen as bases reguladoras da concesión de axudas e subvencións ó programa de escolas obradoiros e casa de oficios (DOG nº 33, do 17 de febreiro de 2000).</p>
<p>Artigo 2º</p>
<p>As axudas e subvencións que se concedan para o funcionamento de obradoiros de emprego financiaranse con cargo á aplicación orzamentaria 14.04.241A.480.0 dos orzamentos xerais da Comunidade Autónoma de Galicia para o ano 2001.</p>
<p>Artigo 3º</p>
<p>As solicitudes de axudas e subvencións para ó programa de escolas obradoiros e casa de oficios poderán presentarse durante todo o ano 2001.</p>
<p>Disposicións adicionais</p>
<p>Primeira.-A concesión das axudas e subvencións previstas nesta orde estará supeditada á existencia de crédito orzamentario, sendo o seu límite global o crédito asignado na aplicación 14.04.241A.480.0 dos orzamentos xerais da Comunidade Autónoma de Galicia para o ano 2001 por un importe global máximo de 4.313.665.000 pesetas.</p>
<p>Segunda.-As solicitudes presentadas ó abeiro da Orde do 4 de xaneiro de 2000 e que non se resolvesen dentro de 2000, poderán resolverse no exercicio do ano 2001.</p>
<p>Disposicións derradeiras</p>
<p>Primeira.-Autorízase o director xeral de Fomento do Emprego a dictar, no ámbito das súas competencias, as resolucións e instruccións necesarias para o desenvolvemento e execución desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 26 de xaneiro de 2001.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>

