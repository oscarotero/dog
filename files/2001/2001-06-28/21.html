---
date: '2001-06-28'
id: A656
page: 8
number: 125
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (50/2001).
range: Cédula
url: 'https://www.xunta.gal/dog/Publicados/2001/20010628/AnuncioA656_gl.html'
---
<p>Juan Rey Pita, secretario do Xulgado do Social número tres en funcións do Xulgado do Social número catro da Coruña, dou fe e certifico que neste xulgado se seguen autos número 50/2001, por instancia de Germán Pérez Barros contra a empresa Grupo MV Recambios, S.L., sobre rescisión de contrato, nos que se dictou sentencia en data que, copiada nos particulares necesarios, di así:</p>
<p>«Fallo que, estimando a demanda promovida por Germán Pérez Barros contra a empresa Grupo MV Recambios, S.L., debo declarar e declaro extinguida a relación laboral que unía os litigantes ata o día de hoxe e condeno a demandada a estar e pasar pola anterior declaración e ó aboamento da cantidade de 698.659 pesetas no concepto de indemnización.</p>
<p>Así, por esta miña sentencia, contra a que se poderá recorrer en suplicación perante a Sala do Social do Tribunal Superior de Xustiza de Galicia no prazo de cinco días contados do seguinte á súa notificación, anunciando o propósito de o promover mediante comparecencia ou por escrito, sendo indispensable que ó tempo de anuncialo, o recorrente, se é empresario, exhiba perante este Xulgado do Social o comprobante de ter depositado no Banco de Bilbao Vizcaya, oficina principal desta cidade, na conta corrente deste xulgado (número identificador 5.605, clave 60) a cantidade obxecto da condena; pódese substituír a consignación en metálico polo aseguramento mediante aval bancario, no que deberá facerse consta-la responsabilidade solidaria do avalista, requisito sen o cal non poderá terse por anunciado o recurso e quedará firme a sentencia. Débese consignar, ademais, a cantidade de 25.000 pesetas na mesma conta coa clave 65, entregándose o comprobante na secretaría ó tempo de interpoñe-lo </p>
<p>recurso, declarándose este desistido de non constituírse o dito depósito na forma indicada, definitivamente xulgando en primeira instancia, pronúncioo, mándoo e asínoo.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia, co fin de que lle sirva de notificación en forma á empresa Grupo MV Recambios, S.L., expido e asino esta cédula na Coruña o 28 de maio de 2001.</p>
<p>O secretario xudicial</p>
<p>Rubricado</p>

