---
date: '2001-09-25'
id: F3B6
page: 12
number: 186
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 14 de agosto de 2001 pola que se autoriza a transmisión inter vivos da
  concesión do viveiro (batea) Susana.
range: Orde
url: 'https://www.xunta.gal/dog/Publicados/2001/20010925/AnuncioF3B6_gl.html'
---
<p>Visto o expediente instruído para os efectos de transmisión do viveiro (batea) Susana, e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito de data 6-4-2001, José Antonio Silva Silva solicitou autorización para a transmisión da concesión do viveiro (batea) Susana.</p>
<p>Segundo.-Os informes do Servicio de Protección dos Recursos sobre as características do viveiro (batea) e do servicio técnico xurídico sobre a tramitación do expediente, son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo servicio de recursos mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión inter vivos, a favor de Hermanos Unidos, S.C. (CIF: G-15772668), da concesión administrativa do viveiro que se indica a continuación:</p>
<p>Identificación:</p>
<p>Tipo: viveiro (batea).</p>
<p>Nome: Susana.</p>
<p>Localización:</p>
<p>Cuadrícula: nº 21; polígono: H; distrito: A Pobra do Caramiñal (A Coruña).</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde de outorgamento: 19-4-1974 (BOE/DOG nº 115, do 14 de maio).</p>
<p>Remate da vixencia: 14-5-2004.</p>
<p>Actual titular: José Antonio Silva Silva (DNI: 31159813-B).</p>
<p>Novo titular: Hermanos Unidos, S.C. (CIF: G-15772668).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contados desde o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segundo.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrrogado nos dereitos e obrigas do anterior, desde o momento de formalización da compra-venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 14 de agosto de 2001.</p>
<p>P.A. (Decreto 109/1998, do 5 de marzo)</p>
<p>Sergio Peñamaría Ramón</p>
<p>Secretario da Delegación Territorial da Coruña</p>

