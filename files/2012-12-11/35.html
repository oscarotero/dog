---
date: '2012-12-11'
id: C3K1-041212-0003
page: 46323
number: 235
agency: Consellería de Sanidade
section: VI. Anuncios. a) Administración autonómica.
title: >-
  ACORDO do 3 de decembro de 2012 polo que se admite a concorrencia de causa de
  abstención no expediente número 5/12 AF relativo ao almacén farmacéutico
  Celtifarma, S.L.
range: Acordo
url: >-
  https://www.xunta.gal/dog/Publicados/2012/20121211/AnuncioC3K1-041212-0003_gl.html
---
<p>O Decreto 310/2009, do 28 de maio, polo que se establece a estrutura orgánica da Consellería de Sanidade, establece no seu artigo 4.2.d) a competencia da Secretaría Xeral Técnica da Consellería de Sanidade para a iniciación, de oficio ou por proposta do organismo autónomo Servizo Galego de Saúde, dos procedementos sancionadores a establecementos farmacéuticos, así como as funcións que lle atribúen as normas reguladoras das oficinas de farmacia; dos servizos de farmacia e depósitos de medicamentos nas estruturas de atención primaria; das boticas anexas e dos establecementos de fabricación, distribución e de venda de produtos sanitarios.</p>
    <p>No exercicio da dita competencia, procede incoar expediente sancionador (número 5/12 AF) ao almacén farmacéutico Celtifarma, S.L., sito na rúa Abeledos, 148 (Monforte de Lemos).</p>
    <p>O 3 de decembro de 2012, o secretario xeral técnico desta consellería puxo no meu coñecemento a concorrencia de causa de abstención prevista no artigo 28.2 da Lei 30/1992, do 26 de novembro, de réxime xurídico das administracións públicas e do procedemento administrativo común, tal como prevé a norma indicada.</p>
    <p>Tendo en conta o anterior,</p>
    <h2>ACORDO:</h2>
    <p>Admitir a concorrencia da causa de abstención comunicada polo secretario xeral técnico para a incoación de expediente sancionador (número 5/12 AF) ao almacén farmacéutico Celtifarma, S.L., sito na rúa Abeledos, 148 (Monforte de Lemos), e encomendoulle á persoa titular da Dirección Xeral de Innovación e Xestión da Saúde Pública a tramitación do citado expediente, de conformidade co previsto no artigo 28.1 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>O presente acordo notificarase aos interesados no procedemento sancionador antes indicado.</p>
    <p>Santiago de Compostela, 3 de decembro de 2012</p>
    <footer><p>Rocío Mosquera Álvarez<br>Conselleira de Sanidade</p></footer>

