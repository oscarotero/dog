---
date: '2012-12-11'
id: CA04-211112-0002
page: 46306
number: 235
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 6 de novembro de 2012, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello de Ordes (expediente IN407A 270/2008).
range: Resolución
url: >-
  https://www.xunta.gal/dog/Publicados/2012/20121211/AnuncioCA04-211112-0002_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: anexo I LMTA, CTI, RBTA Vilasenín II.</p>
    <p>Situación: concello de Ordes.</p>
    <p>Características técnicas: cambio de localización do punto de entroncamento da liña de media tensión aérea a 20 kV proxectada, que pasa a realizarse no apoio existente 11-35 da LMT SME-809, con entroncamento na derivada ao CT Vilasenín (expediente 27.406), que pasa a ter unha lonxitude de 341 m, con condutor LA-56/54,6 mm², e se instala o apoio nº 1 que inicialmente se intercalaba baixo a liña existente dentro da mesma parcela nº 1. Mantéñense as mesmas afeccións no resto das parcelas do proxecto.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días, a partir da última publicación.</p>
    <p>A Coruña, 6 de novembro de 2012</p>
    <footer><p>Susana Vázquez Romero<br>Xefa territorial da Coruña</p></footer>

