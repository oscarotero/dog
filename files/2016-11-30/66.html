---
date: '2016-11-30'
id: G1440-241116-0001
page: 53173
number: 229
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación do procedemento aberto, con multiplicidade de criterios
  de adxudicación, para a contratación do seguro de asistencia sanitaria para o
  persoal desta deputación.
range: Anuncio
url: >-
  https://www.xunta.gal/dog/Publicados/2016/20161130/AnuncioG1440-241116-0001_gl.html
---
<p>No perfil do contratante publícanse íntegros os pregos de condicións para a contratación, mediante procedemento aberto, do seguro de asistencia sanitaria para o persoal da Deputación Provincial de Ourense, cun tipo de licitación de 509.967,36 euros (IVE e demais tributos incluídos) para toda a duración do contrato (catro anos), a razón de 127.491,84 euros/ano. As proposicións presentaranse ata as 14.00 horas do día 10 de xaneiro de 2017, no rexistro da Deputación Provincial de Ourense ou por correo. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións ao cal poderá accederse gratuitamente a través do perfil do contratante na web da Deputación<br>www.depourense.es. As solicitudes de información poderán formularse telefonicamente 988 31 75 40 perante o Servizo de Contratación. </p>
    <p>Sen prexuízo de calquera outro recurso que se considere procedente, o prego de condicións, os anuncios de licitación e os demais documentos contractuais que establezan as condicións que teñan que rexer a licitación, serán susceptibles de recurso especial en materia de contratación ante o Tribunal Administrativo Central de Recursos Contractuais no prazo de quince días hábiles e, alternativamente, de recurso contencioso-administrativo perante o Xulgado do Contencioso-Administrativo de Ourense no prazo de dous meses, contados ambos os prazos desde o día seguinte ao da publicación dos anuncios de licitación ou, se é o caso, da última publicación (se non son simultáneos).</p>
    <p>Ourense, 17 de novembro de 2016</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

