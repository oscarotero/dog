---
date: '1998-03-03'
id: 86BA
page: 2126
number: 42
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Anuncio do 20 de febreiro de 1998, da Delegación Territorial de Pontevedra,
  pola que se relacionan liquidacións pendentes de notificar e se citan para ser
  notificados por comparecencia os contribuíntes que se citan (Mª Pilar Mosquera
  Rodríguez e dous máis).
range: Anuncio
url: 'https://www.xunta.gal/dog/Publicados/1998/19980303/Anuncio86BA_gl.html'
---
<p>Con base no artigo 59 da Lei 30/1992, de réxime xurídico das administracións públicas e do procedemento administrativo común e de conformidade co artigo 105 da Lei xeral tributaria do 28 de decembro de 1963, nos seus apartados 6 e 7, introducidos pola Lei 66/1997, de medidas fiscais, administrativas e da orde social, cítanse para ser notificados por comparecencia os contribuíntes dos que se indican datos e último enderezo coñecido, xa que intentada por dúas veces a notificación, esta non se puido practicar.</p>
<p>As notificacións refírense a acordos de liquidacións dictados pola titular de oficina liquidadora de Cambados e a comparecencia deberá producirse nun prazo de 10 días contados desde o seguinte ó da publicación deste anuncio, na sede desta oficina: rúa Ourense, 16 Cambados; en horario de 9 a 14 horas.</p>
<p>Transcorrido o dito prazo sen que se producise a comparecencia, a notificación entenderase producida para tódolos efectos legais desde o día seguinte ó do vencemento do prazo sinalado para comparecer, iniciándose o prazo de ingreso no período voluntario.</p>
<p>Prazo para efectua-lo ingreso:</p>
<p>-Os notificados entre os días 1 e 15 de cada mes, desde a data de notificación ata o día 5 do mes seguinte ou inmediato hábil posterior.</p>
<p>-Os notificados entre os días 16 e último de cada mes, desde a data de notificación ata o día 20 do mes seguinte ou inmediato hábil posterior.</p>
<p>As débedas non ingresadas en período voluntario faranse efectivas por vía de constrinximento.</p>
<p>Modo de ingreso:</p>
<p>Na oficina liquidadora de Cambados, rúa Ourense 16, en metálico ou cheque conformado, en horario de 9 a 14 horas.</p>
<p>Recursos:</p>
<p>-Recurso de reposición no prazo de 15 días ante o órgano que practicou a liquidación ou reclamación económico-administrativa no mesmo prazo, perante do Tribunal Económico-Administrativo Rexional de Galicia (secretaría delegada de Pontevedra, praza de Ourense, 2, Pontevedra), ámbolos dous prazos contados a partir do día seguinte ó da notificación por comparecencia ou do último día do prazo para comparecer, sen que poidan simultanearse.</p>
<p>A interposición do recurso ou da reclamación non suspende a obriga de efectua-lo ingreso, salvo o establecido no artigo 101 do Regulamento xeral de recadación aprobado polo Real decreto 1684/1990, do 20 de decembro.</p>
<p>Taxación pericial contradictoria: ademais, no mesmo prazo e en corrección do resultado da comprobación de valores, poderá promove-la práctica da taxación pericial contradictoria, o que determinará a suspensión da liquidación e dos prazos de reclamación contra ela. A taxación solicitarase ante a oficina liquidadora correspondente.</p>
<p>Pontevedra, 20 de febreiro de 1998.</p>
<p>Francisco Lozano Rodríguez</p>
<p>Delegado territorial de Pontevedra</p>
<p>Relación de notificacións pendentes:-Procedemento: distribución de débeda de Olimpo Miguez Maquieira entre os seus herdeiros.</p>
<table><tbody><tr><td></td></tr>
<tr><td>Expediente</td><td>Obrigado tributario</td><td>DNI</td><td>Último enderezo coñecido</td><td>Cota</td></tr>
<tr><td></td></tr>
</tbody></table>
<table><tbody><tr><td>135/1993</td><td>Miguez Mosquera, Ana</td><td>35.975.003</td><td>Trinidad, 10-1 Santiago</td><td>2439874</td></tr>
<tr><td>135/1993</td><td>Miguez Mosquera, Olimpio</td><td>8.800.137</td><td>Trinidad, 10-1 Santiago</td><td>2408183</td></tr>
<tr><td>135/1993</td><td>Mosquera Rodríguez, Mª Pilar</td><td>35.883.328</td><td>Avda. Castelao, 66-6B Vigo</td><td>3660973</td></tr>
</tbody></table>

