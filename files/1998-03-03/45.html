---
date: '1998-03-03'
id: 872E
page: 2140
number: 42
agency: CONCELLO DE COSPEITO
section: VI. ANUNCIOS
title: >-
  Concurso para arrendamento da xestión indirecta do servicio de cafetería no
  centro sociocultural xuvenil e da terceira idade de Cospeito.
range: Concurso
url: 'https://www.xunta.gal/dog/Publicados/1998/19980303/Anuncio872E_gl.html'
---
<p>En cumprimento do acordado pola Corporación en Pleno, en sesión extraordinaria do 21 de novembro</p>
<p>de 1997, anúnciase a convocatoria de concurso, por procedemento aberto, conforme o seguinte contido:</p>
<p>1. Obxecto do contrato.</p>
<p>A adxudicación mediante arrendamento da xestión indirecta do servicio de cafetería no centro socio-cultural xuvenil e da terceira idade de Cospeito.</p>
<p>2. Duración do contrato.</p>
<p>Dous anos, prorrogables ata un máximo de cinco anos, por instancia do adxudicatario e por acordo expreso da corporación.</p>
<p>3. Tipo de licitación.</p>
<p>O arrendatario satisfará un canon anual ó concello na contía que deberá ofertas na súa proposición, cun mínimo de 120.000 ptas./ano, IVE incluído.</p>
<p>4. Pagamento do canon.</p>
<p>O arrendatario deberá ingresa-lo importe do canon que resulta da adxudicación, fraccionado en catro pagamentos, que debe ingresar na Tesourería municipal por trimestres anticipados.</p>
<p>5. Prego de cláusulas administrativas particulares.</p>
<p>O dito prego, no que se detallan as obrigas básicas do arrendatario, está á disposición dos interesados tódolos días hábiles nas oficinas municipiais, das 9 ás 14 horas.</p>
<p>6. Garantía provisional.</p>
<p>A garantía provisional para participar no concurso fíxase en 25.000 pesetas, e poderá constituírse en calquera das formas previstas no artigo 36 da Lei de contratos das administracións públicas.</p>
<p>7. Exposición do prego de cláusulas administrativas particulares.</p>
<p>Durante os oito primeiros días hábiles seguintes á publicación desta anuncio no Diario Oficial de Galicia. A licitación suspenderase no caso de se presentaren reclamacións, mentres estas non sexan resoltas.</p>
<p>8. Garantía definitiva.</p>
<p>A garantía definitiva fíxase en cantidade igual ó importe dun trimestre do canon que debe satisface-lo arrendatario, cun mínimo de 50.000 pesetas, que se constituirá en calquera das formas previstas no artigo 37 da Lei de contratos das administracións públicas.</p>
<p>9. Documentación e presentación de proposicións.</p>
<p>As proposicións presentaranse no Rexistro de Licitacións, nas oficinas municipais, das 9 ás 14 horas, durante os vinteseis días naturais seguintes á publicación do anuncio de licitación no Diario Oficial de Galicia.</p>
<p>As proposicións constarán de dous sobres pechados.</p>
<p>O sobre A, coa proposición económica, e o sobre B, coa documentación esixida, tal como se especifica na cláusula XIII do prego de cláusulas administrativas particulares.</p>
<p>10. Apertura de proposicións.</p>
<p>Terá lugar ás 12 horas do undécimo día hábil seguinte ó do remate do prazo de presentación de proposicións.</p>
<p>11. Modelo de proposición.</p>
<p>As proposicións económicas formularanse conforme o seguinte modelo:</p>
<p>D/Dna... con domicilio en... concello de...CP... e DNI nº... expedido en... con data do... En nome propio (ou en representación de... o que acredita con...) informado do expediente de contratación ordinaria e da convocatoria para a adxudicación polo procedemento aberto por concurso, do arrendamento administrativo para a xestión indirecta do servicio de cafetería do centro sociocultural de xuventude e da tercera idade en Feira do Monte-Cospeito, anunciado no Diario Oficial de Galicia nº... con data do... e no BOP de Lugo nº... con data do..., toma parte no dito concurso, comprometéndose a xestiona-lo servicio na forma e de acordo co prego de cláusulas administrativas particulares, así como a realizar pola súa conta melloras nos bens e instalacións que entregue o concello, por importe de... pesetas, segundo detalle que figura na memoria valorada que consta no sobre que contén a documentación, e a presta-lo servicio segundo se detalla tamén na correspondente memoria unida á </p>
<p>documentación presentada, ofrecendo un canon anual que satisfará a favor da corporación polo importe de... pesetas IVE incluído, sinalando como prazo do arrendamento o de... anos.</p>
<p>(Lugo, data e sinatura do propoñente)</p>
<p>En Cospeito, 27 de xaneiro de 1998.</p>
<p>Armando Castosa Alvariño</p>
<p>Alcalde</p>

