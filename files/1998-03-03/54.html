---
date: '1998-03-03'
id: '8752'
page: 2144
number: 42
agency: MINISTERIO DE DEFENSA
section: VI. ANUNCIOS
title: >-
  Anuncio da Xerencia de Infraestructuras da Defensa relativo á reversión dos
  terreos denominados Polvorín de Culleredo, na Coruña.
range: Anuncio
url: 'https://www.xunta.gal/dog/Publicados/1998/19980303/Anuncio8752_gl.html'
---
<p>Co fin de cumpri-lo disposto no artigo 59.4º da Lei 30/1992, de réxime xurídico das administracións públicas e do procedemento administrativo común, do 26 de novembro, que para os efectos de notificación con carácter gratuíto establece a Orde do 22 de xaneiro de 1976 (BOE nº 45, do 21 de febreiro), procédese á publicación no Diario Oficial de Galicia do seguinte texto:</p>
<p>«O Ministro de Defensa, con data do 17 de outubro de 1997, desafectou do fin público a que estaban destinados os terreos da propiedade denominada Polvorín de Culleredo, na Coruña.</p>
<p>Os ditos terreos fóronlles expropiados no seu día ós propietarios relacionados no anexo adxunto.</p>
<p>Para iso, en cumprimento da instrucción 25/1993, do 18 de marzo, sobre a tramitación de procedemento administrativo no ámbito do Ministerio de Defensa, ponse no coñecemento dos primitivos donos ou habentes causa que desapareceu a afectación ó fin público a que estaban destinados os terreos ocupados pola propiedade militar Polvorín de Culleredo, polo que, no prazo dun mes, contado a partir da publicación deste edicto, poderán exerce-los dereitos de reversión que lles outorgan os artigos 54 e 55 da Lei de expropiación forzosa, do 16 de decembro de 1954, en relación cos artigos 63 e seguintes do seu regulamento, aprobado por Decreto do 26 de abril de 1957.</p>
<p>Para o exercicio destes dereitos, os interesados deberán formula-las oportunas alegacións perante a Xerencia de Infraestructura da defensa, r/ Princesa, 32, 28008 Madrid.</p>
<p>A Coruña, 5 de febreiro de 1998.</p>
<p>P.A.</p>
<p>Ricardo Paz Canalejo</p>
<p>Coronel delegado</p>

