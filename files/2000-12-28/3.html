---
date: '2000-12-28'
id: 15D7A
page: 16
number: 250
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Orde do 4 de decembro de 2000, conxunta das consellerías da Presidencia e
  Administración Pública e de Xustiza, Interior e Relacións Laborais, pola que
  se regula a utilización de técnicas electrónicas, informáticas e telemáticas
  no procedemento de presentación de partes de accidente de traballo e
  enfermidade profesional, a través da Internet.
range: Orde
url: 'https://www.xunta.gal/dog/Publicados/2000/20001228/Anuncio15D7A_gl.html'
---
<p>A Lei 30/1992, do 26 de novembro, modificada pola Lei 4/1999, do 6 de xaneiro, de réxime xurídico das administracións públicas e do procedemento administrativo común, que ten por obxecto establece-las bases do réxime xurídico, o sistema de responsabilidade e o procedemento administrativo común de tódalas administracións públicas, introduce a informatización como elemento de apoio no procedemento, establecendo no seu artigo 45 un mandato de carácter programático coa finalidade de que por parte das administracións públicas se impulse o emprego e aplicación das técnicas e medios electrónicos, informáticos e telemáticos no desenvolvemento da súa actividade e no exercicio das súas competencias.</p>
<p>Así mesmo, recoñécelles ós cidadáns a facultade de relacionarse coas diferentes administracións públicas e a que exerzan os seus dereitos ante elas, utilizando a técnica e medios electrónicos, informáticos e telemáticos, e outorgándolles ós documentos e copias así realizados validez e eficacia, sempre que se cumpran os requisitos previstos na lei e se garanta a autenticidade, integridade, conservación e, se é o caso, a recepción polo interesado; así como o resto de garantías esixidas pola lei e por outras que resulten de aplicación.</p>
<p>Unha vez promulgada a lei, desde o ano 1992, a Xunta de Galicia comezou un camiño de modernización e axilización da Administración, que permita realiza-las súas actividades, non só baixo uns principios de seguridade, senón tamén de acordo cuns principios de eficacia, eficiencia e garantía na súa aplicación. Ó inicio do camiño da modernización administrativa, observouse inmediatamente a necesidade de utiliza-lo soporte informático e o tratamento automatizado da información, así como de abri-la posibilidade da comunicación telemática para proporcionar unha dinámica e flexibilidade ás comunicacións entre as partes, para o exercicio das funcións, actividades e actuacións de tódolos órganos administrativos. A partir desa data foise xeralizando o uso dos medios informáticos no ámbito da Administración autonómica para a xestión dos asuntos da súa competencia e produciuse un crecemento expoñencial dos procedementos que se tramitan na súa totalidade a través de medios informáticos, incluíndo </p>
<p>a relación cos administrados.</p>
<p>Por outra parte, no artigo 81 da Lei 66/1997, do 30 de decembro, de medidas fiscais administrativas e de orde social, e o Real decreto 1290/1999, do 23 de xullo, que o desenvolve, facúltase a Fábrica Nacional da Moeda e Timbre-Real Casa da Moeda para a prestación dos servicios técnicos e administrativos necesarios para garanti-la seguridade, validez e eficacia da emisión e recepción de comunicacións e documentos a través de técnicas e medios informáticos, electrónicos e telemáticos que produzan os órganos:</p>
<p>-Administración xeral do Estado.</p>
<p>-As persoas físicas e xurídicas.</p>
<p>-Comunidades autónomas, entidades locais e as entidades de dereito público dependentes ou vinculadas a estas, cando se formalizasen os correspondentes convenios ou acordos coa Fábrica Nacional da Moeda e Timbre.</p>
<p>Con base nisto, a Comunidade Autónoma de Galicia formalizou para estes efectos o correspondente convenio de colaboración coa Fábrica Nacional da Moeda e Timbre-Real Casa da Moeda con data do 16 de febreiro de 1998.</p>
<p>Con base en todo o anteriormente exposto, resulta ineludible seguir avanzando no campo xurídico da regulación da utilización de técnicas electrónicas, informáticas e telemáticas, determinantes para a modernización da Administración pública galega, co fin de que esta poida dar resposta ós retos que os estados modernos teñen formulados para a prestación dos servicios públicos ós cidadáns.</p>
<p>Un claro exemplo de administración electrónica represéntao a posibilidade de tramitar a través da Internet a presentación de partes de accidente de traballo e enfermidade profesional, a regulación do cal vén establecida na Orde do 16 de decembro de 1987 (BOE 311, do 29 de decembro), co fin de facilitar e mellora-lo traballo ás áreas de seguridade e hixiene no traballo dependentes da Dirección Xeral de Relacións Laborais, en canto á axilización nas relacións externas e internas e a calidade na súa aplicación.</p>
<p>En consecuencia, disponse o seguinte:</p>
<p>Artigo 1º.-Ámbito de aplicación do sistema de presentación telemática de partes de accidente de traballo e enfermidade profesional.</p>
<p>A presentación telemática, prevista na presente orde, será de aplicación ó seguinte procedemento administrativo:</p>
<p>CódigoDenominación</p>
<p>XI 826A Tramitación de partes de accidente de        traballo e enfermidade profesional.</p>
<p>Poderanse presenta-los seguintes tipos de partes de accidente de traballo:</p>
<p>-Parte de accidente de traballo con baixa.</p>
<p>-Relación de accidentes de traballo ocorridos sen baixa médica.</p>
<p>-Parte de enfermidade profesional.</p>
<p>Artigo 2º.-Condicións xerais para a presentación telemática de partes de accidente de traballo e de enfermidade profesional.</p>
<p>Un.-Carácter da presentación.</p>
<p>As entidades xestoras ou colaboradoras e empresas autorizadas que deban realiza-la presentación dos partes de accidente de traballo e enfermidade profesional ós que se refire a presente orde, poderán, á súa elección, efectua-la citada presentación en impreso ou por vía telemática. De efectuarse a presentación en impreso, serán de aplicación as normas de presentación das ditas comunicacións actualmente en vigor.</p>
<p>Dous.-Requirimentos para a presentación telemática de partes de accidente de traballo e de enfermidade profesional.</p>
<p>A presentación telemática de partes de accidente de traballo e de enfermidade profesional estará suxeita ás seguintes condicións:</p>
<p>1º O presentador deberá ser unha persoa física que pertenza a unha entidade xestora ou colaboradora ou a unha empresa autorizada, o que acreditará ante a Dirección Xeral de Organización e Sistemas Informáticos co correspondente certificado expedido pola Tesourería da Seguridade Social.</p>
<p>2º O presentador deberá acreditar ante a Dirección Xeral de Organización e Sistemas Informáticos a representación que desempeña para a presentación telemática de partes de accidente e enfermidade profesional ante a autoridade laboral. Esta circunstancia poderase acreditar mediante:</p>
<p>-Poder notarial ou</p>
<p>-Documento (anexo I) asinado por un apoderado que acredite o solicitante do certificado dixital para a presentación dos partes. Neste último caso presentarase o poder notarial do apoderado que asina a acreditación.</p>
<p>3º O presentador deberá posuír unha tarxeta intelixente persoal (certificado X.509.V3) expedida pola Fábrica Nacional de Moeda e Timbre-Real Casa da Moeda (en diante FNMT). A solicitude da tarxeta intelixente persoal poderá realizarse ante a Dirección Xeral de Organización e Sistemas Informáticos da Consellería da Presidencia e Administración Pública de acordo co establecido no anexo II desta orde.</p>
<p>Así mesmo, os que opten por esta modalidade de presentación de partes deberán ter en conta as normas técnicas que se requiren para poder efectua-la citada presentación e que se recollen no anexo III.</p>
<p>Tres.-Presentación de partes de accidente de traballo e de enfermidade profesional con deficiencias de tipo formal.</p>
<p>Para a presentación dos partes de accidentes de traballo e enfermidade profesional será preceptiva a cobertura de tódolos epígrafes. Naqueles casos en que se detecten anomalías de tipo formal na formalización dos partes de accidente de traballo e de enfermidade profesional poranse en coñecemento do presentador polo propio sistema, mediante as correspondentes mensaxes de erro, para que proceda á súa emenda.</p>
<p>Artigo 3º.-Procedemento para a presentación telemática de partes de accidente de traballo e de enfermidade profesional.</p>
<p>Para a presentación telemática de partes habilitaranse dous procedementos alternativos. Un que permite a presentación mediante o envío de ficheiros e un segundo procedemento que permite a introducción directa de partes individualmente a través das pantallas habilitadas para o efecto.</p>
<p>A) Procedemento para a presentación telemática de partes de accidente de traballo e de enfermidade profesional mediante o envío de ficheiros.</p>
<p>Un.-O presentador xerará un ficheiro por cada tipo de parte que debe comunicar á autoridade laboral, coa estructura definida no anexo IV que conteña os datos dos partes de accidente de traballo con baixa, relación de accidentes de traballo ocorridos sen baixa médica e partes de enfermidade profesional.</p>
<p>Dous.-O titular da tarxeta conectarase vía Internet á web da Xunta de Galicia, <a href="http://www.xunta.es">http://www.xunta.es</a>, na páxina habilitada para a presentación dos partes e identificarase introducindo a tarxeta intelixente. O sistema validará a clave de acceso que deberá introduci-lo presentador e comprobará que se trata dunha persoa con permisos para a presentación telemática de partes de accidente de traballo e de enfermidade profesional.</p>
<p>Tres.-O presentador deberá confirma-la transmisión do ficheiro/s. Desta forma, realizarase a carga da información no sistema de tramitación da Xunta de Galicia gardándose copia asinada polo titular da tarxeta dos datos remitidos.</p>
<p>Catro.-Realizarase unha anotación no rexistro de entrada para cada un dos partes presentados. Esa anotación terá validez para efectos do previsto no parágrafo 2º do artigo 4 da Orde do 16 de decembro de 1987, pola que se establecen modelos para a notificación de accidentes de traballo e se dictan instruccións para a súa formalización e tramitación.</p>
<p>Cinco.-Xerarase información dos expedientes iniciados, así como das posibles deficiencias ou erros producidos durante o proceso de presentación. Esta información poderá ser consultada polo presentador.</p>
<p>B) Procedemento para a presentación telemática de partes de accidente de traballo e de enfermidade profesional mediante a introducción dos datos na pantalla habilitada para tal efecto.</p>
<p>Un.-O titular da tarxeta conectarase vía Internet á web da Xunta de Galicia, <a href="http://www.xunta.es">http://www.xunta.es</a>, na páxina habilitada para a presentación dos partes e identificarase introducindo a tarxeta intelixente. O sistema validará a clave de acceso que deberá introduci-lo presentador e comprobará que se trata dunha persoa con permisos para a presentación telemática de partes de accidente de traballo e de enfermidade profesional.</p>
<p>Dous.-Seleccionarase o tipo de parte que se vai presentar e o sistema mostrará a pantalla de captura de información habilitada para recolle-los datos que se deben introducir.</p>
<p>Tres.Realizarase unha anotación no rexistro de entrada para cada un dos partes presentados. Esa anotación terá validez para efectos do previsto no parágrafo 2º do artigo 4 da Orde do 16 de decembro de 1987, pola que se establecen modelos para a notificación de accidentes de traballo e se dictan instruccións para a súa formalización e tramitación.</p>
<p>Catro.-O sistema realizará as comprobacións oportunas dos datos introducidos, mostrando ó presentador os erros producidos ou o número de expediente asignado se se completa o proceso.</p>
<p>Artigo 4º.-Prazo de presentación telemática de partes de accidente de traballo e enfermidade profesional.</p>
<p>Para a presentación dos partes de accidente de traballo e enfermidade profesional por vía telemática, serán de aplicación os prazos que estableza a norma en vigor para a presentación impresa.</p>
<p>Disposición adicional</p>
<p>Primeira.-Validez das tarxetas intelixentes expedidas pola FNMT.</p>
<p>As tarxetas expedidas pola FNMT serán válidas para efectos da presentación telemática de partes de accidente de traballo e enfermidade profesional de acordo coas normas en vigor dictadas pola FNMT.</p>
<p>Disposición derradeira</p>
<p>A presente orde entrará en vigor ó día seguinte ó da súa publicación no DOG.</p>
<p>Santiago de Compostela, 4 de decembro de 2000.</p>
<p>Jaime Pita VarelaAntonio Pillado Montero</p>
<p>Conselleiro da PresidenciaConselleiro de Xustiza, Interior</p>
<p>e Administración Públicae Relacións Laborais</p>
<p>ANEXO I</p>
<p>Documento que acredita a representación para a presentación telemática de partes de accidente de traballo e enfermidade profesional ante a Xunta de Galicia.</p>
<p>D./Dª... con NIF..., con domicilio en..., número..., localidade..., código postal... provincia... como (1)... de (2)... en virtude de poder notarial (3) outorgado o día... ante o notario de... D..., co número de pro</p>
<p>tocolo... inscrito no Rexistro Mercantil de... no tomo..., folio..., folla nº..., inscrición...</p>
<p>Acredito a</p>
<p>D./Dª... con NIF..., con domicilio en..., número..., localidade..., código postal... provincia... como (4)... de (5)...</p>
<p>Para que en nome de... presente telematicamente os partes de accidente de traballo e enfermidade profesional ante a Xunta de Galicia utilizando certificados dixitais da Fábrica Nacional de Moeda e Timbre e os sistemas informáticos que a Xunta de Galicia dispoña para tal efecto.</p>
<p>Esta acreditación terá validez mentres esta non se revogue ante a Dirección Xeral de Organización e Sistemas Informáticos da Xunta de Galicia.</p>
<p>..., ... de... de....</p>
<p>Sinatura do titular do certificado</p>
<p>Sinatura do apoderado que o acredita</p>
<p>(1) (4) Cargo que ocupa</p>
<p>(2) (5) Nome da empresa</p>
<p>(3) Xúntase copia da escritura do poder notarial</p>
<p>ANEXO II</p>
<p>Condicións de utilización dos sistemas electrónicos, informáticos e telemáticos para a obtención de certificados expedidos pola Fábrica Nacional de Moeda e Timbre-Real Casa da Moeda.</p>
<p>Aspectos xerais.</p>
<p>1. A Dirección Xeral de Organización e Sistemas Informáticos da Consellería da Presidencia e Administración Pública procederá a tramita-la solicitude de rexistro para o acceso a servicios de certificación a tódolos interesados que acepten as presentes condicións de utilización, así como as condicións de utilización dos sistemas electrónicos, informáticos e telemáticos para a obtención de certificados clase 1 CA que vai expedi-la Fábrica Nacional de Moeda e Timbre-Real Casa da Moeda que figuran na solicitude de rexistro.</p>
<p>2. Os solicitantes de certificados deberán ser persoas físicas, maiores de idade e en posesión dun NIF. Tratándose de estranxeiros, o número de identificación de estranxeiros, o do seu pasaporte ou o da súa tarxeta de residencia. Estes solicitantes deberán actuar en nome propio.</p>
<p>3. A expedición de certificados e a anotación no rexistro correspondente pola FNMT-CM outorgarállas ós interesados a condición de titulares dos sistemas de comunicación a través de técnicas e medios electrónicos, informáticos e telemáticos.</p>
<p>Características dos certificados.</p>
<p>O certificado a expedir pola FNMT-RCM baséase, en canto ó seu formato, na versión 3 da recomendación X.509 do ITU-T (International Telecomuni</p>
<p>cations Union-Telecomunication). Este certificado contén, entre outros, os seguintes campos:</p>
<p>a) Datos de identificación do signatario: nome, apelidos e NIF.</p>
<p>b) Número de serie do certificado.</p>
<p>c) Data de concesión do certificado.</p>
<p>d) Data de expiración do certificado.</p>
<p>e) Clave pública do titular do certificado.</p>
<p>f) Sinatura electrónica da Fábrica Nacional de Moeda e Timbre-Real Casa da Moeda.</p>
<p>Este conxunto de datos, xunto coa clave privada almacenada no soporte do certificado (tarxeta), permite garantir que, utilizados para funcións de obtención de sinaturas electrónicas e cifrado, as comunicacións realízanse con autenticidade, confidencialidade, integridade e non repudio en orixe das mensaxes intercambiadas.</p>
<p>5. A emisión e sinatura do certificado de identidade do signatario será realizado pola Fábrica Nacional de Moeda e Timbre-Real Casa da Moeda, coa seguinte formulación: FNMT Clase 1 CA.</p>
<p>Documentación que hai que presentar.</p>
<p>O interesado deberá comparecer provisto do DNI na Dirección Xeral de Organización e Sistemas Informáticos da Consellería da Presidencia e Administración Pública para o seu rexistro ante as persoas autorizadas pola Fábrica Nacional de Moeda e Timbre-Real Casa da Moeda.</p>
<p>ANEXO III</p>
<p>Normas técnicas de presentación telemática de partes de accidente de traballo e enfermidade profesional.</p>
<p>Os presentadores que opten por esta modalidade de comunicación de partes deberán cumpri-los seguintes requisitos:</p>
<p>1º Requisitos de software para realiza-lo envío:</p>
<p>O equipo informático do presentador deberá ter instalado algún dos seguintes navegadores sobre as plataformas de sistemas operativos que se indican:</p>
<p>-Navegador Netscape Navigator, versións 4.01, 4.04, 4.05, 4.07, 4.08, 4.5 e 4.7, que actúe sobre os sistemas operativos Microsoft Windows 95/98 ou Microsoft Windows NT 4.0.</p>
<p>-Navegador Microsoft Internet Explorer, versións 3.02, 4.0, 4.01 e 5.0, que actúe sobre os sistemas operativos Microsoft Windows 95/98 ou Microsoft Windows NT 4.0.</p>
<p>Software de criptografía e sinatura dixital proporcionado pola Fábrica Nacional de Moeda e Timbre-Real Casa da Moeda no momento de expedición da tarxeta.</p>
<p>2º Requirimentos hardware mínimos:</p>
<p>-Un ordenador compatible PC con procesador Intel 486 ou compatible.</p>
<p>-16 MB de memoria RAM.</p>
<p>-34 MB libres en disco duro para as aplicacións.</p>
<p>-8 MB libres no directorio Windows, para arquivos de sistema.</p>
<p>-Monitor con resolución de 800 por 600, con alomenos 256 cores.</p>
<p>-Un porto serie libre de tipo macho de 9 pins, ou conector femia de 9 ou 25 pins con adaptador.</p>
<p>-Un conector de tipo PS/2.</p>
<p>-Un lector de tarxetas.</p>
<p>-Conexión a Internet, con acceso a través dos portos 389 e 709</p>
<p>Durante o proceso de transmisión desencadearanse as seguintes secuencias que serán posibles sempre que o equipo informático do transmisor cumpra os requisitos descritos anteriormente e a configuración do navegador permita a execución de Javascript, applets de Java, cookies e, ademais, que se concedan as autorizacións que se soliciten:</p>
<p>-Autenticación dos equipos do presentador e do receptor dos partes de accidentes de traballo e enfermidade profesional que se conectan mediante a utilización de certificados de usuario e de servidor, respectivamente, nos dous extremos, seguindo os estándares establecidos pola Fábrica Nacional de Moeda e Timbre-Real Casa da Moeda, como órgano de certificación, e incluídos nos certificados e software proporcionados por este organismo.</p>
<p>-Cifrado da información que se transmita en ámbolos sentidos cunha clave simétrica xerada para a sesión.</p>
<p>ANEXO IV</p>
<p>Tramitación electrónica de partes de accidente de traballo e enfermidade profesional a través da Internet mediante o envío de ficheiros.</p>
<p>Para a presentación dos partes de accidente de traballo a través de Internet mediante o envío de ficheiros xerarase un ficheiro por cada tipo de parte co formato que se especifica en cada caso e o nome que se indica a continuación:</p>
<table><tbody><tr><td></td></tr>
<tr><td>Tipo de parte</td><td>Nome do ficheiro</td></tr>
<tr><td></td></tr>
</tbody></table>
<table><tbody><tr><td>Parte de accidentes con baixa</td><td>Con baixa.txt</td></tr>
<tr><td></td></tr>
<tr><td>Relación de accidentes de traballo
ocorridos sen baixa médica</td><td>Sen baixa.txt</td></tr>
<tr><td></td></tr>
<tr><td>Parte de enfermidade profesional</td><td>E profesional.txt</td></tr>
<tr><td></td></tr></tbody></table>
<p>Utilizarase como delimitador entre os campos o carácter «|». En cada un dos ficheiros tódalas liñas terán o mesmo número de separadores.</p>
<p>Cada un dos ficheiros validarase on-line na propia páxina Web antes de ser enviado á Xunta de Galicia. As liñas que non se axusten gravaranse nun ficheiro e indicarase no último campo o motivo do rexeitamento. A función de validación xerará un ficheiro</p>
<p>para cada tipo de parte co nome que se indica a continuación:</p>
<table><tbody><tr><td></td></tr>
<tr><td>Tipo de parte</td><td>Nome do ficheiro de erros</td></tr>
<tr><td></td></tr>
</tbody></table>
<table><tbody><tr><td>Parte de accidentes con baixa</td><td>ab <data e="" hora="">.txt.err
</data></td></tr>
<tr><td></td></tr>
<tr><td>Relación de accidentes de traballo
ocorridos sen baixa médica</td><td>as <data e="" hora="">.txt.err
</data></td></tr>
<tr><td></td></tr>
<tr><td>Parte de enfermidade profesional</td><td>ep <data e="" hora="">.txt.err
</data></td></tr>
<tr><td></td></tr></tbody></table>
<p>A función de validación comprobará que tódolos campos están cubertos e se axustan ó formato especificado.</p>
<p>O campo «código de provincia que tramitará o parte» terá o valor correspondente á provincia do centro de traballo do traballador.</p>
<p>Os códigos de provincia e municipio deben ter formato INE.</p>
<p>Formato do fecheiro para a presentación telemática de partes de accidente de traballo con baixa.</p>
<table><tbody><tr><td></td></tr>
<tr><td>Nº de campo</td><td>Descrición</td></tr>
<tr><td></td></tr>
</tbody></table>
<table><tbody><tr><td>1</td><td>Entidades xestoras ou colaboradoras e empresas autorizadas</td></tr>
<tr><td></td></tr>
<tr><td>2</td><td>Código de provincia que tramitará o parte</td></tr>
<tr><td></td></tr>
<tr><td>3</td><td>Tipo de DNI</td></tr>
<tr><td></td></tr>
<tr><td>4</td><td>DNI do traballador</td></tr>
<tr><td></td></tr>
<tr><td>5</td><td>NSS do traballador</td></tr>
<tr><td></td></tr>
<tr><td>6</td><td>Tipo parte</td></tr>
<tr><td></td></tr>
<tr><td>7</td><td>Nome do traballador</td></tr>
<tr><td></td></tr>
<tr><td>8</td><td>Primeiro apelido do traballador</td></tr>
<tr><td></td></tr>
<tr><td>9</td><td>Segundo apelido do traballador</td></tr>
<tr><td></td></tr>
<tr><td>10</td><td>Data de nacemento do traballador</td></tr>
<tr><td></td></tr>
<tr><td>11</td><td>Sexo do traballador</td></tr>
<tr><td></td></tr>
<tr><td>12</td><td>Domicilio do traballador</td></tr>
<tr><td></td></tr>
<tr><td>13</td><td>Provincia do traballador</td></tr>
<tr><td></td></tr>
<tr><td>14</td><td>Municipio do traballador</td></tr>
<tr><td></td></tr>
<tr><td>15</td><td>Teléfono do traballador</td></tr>
<tr><td></td></tr>
<tr><td>16</td><td>Data de ingreso na empresa</td></tr>
<tr><td></td></tr>
<tr><td>17</td><td>Número de libro de matrícula</td></tr>
<tr><td></td></tr>
<tr><td>18</td><td>Grupo de cotización á SS</td></tr>
<tr><td></td></tr>
<tr><td>19</td><td>Ocupación</td></tr>
<tr><td></td></tr>
<tr><td>20</td><td>Antigüidade</td></tr>
<tr><td></td></tr>
<tr><td>21</td><td>Tipo de contrato</td></tr>
<tr><td></td></tr>
<tr><td>22</td><td>Prima: División</td></tr>
<tr><td></td></tr>
<tr><td>23</td><td>Epígrafe</td></tr>
<tr><td></td></tr>
<tr><td>24</td><td>Réxime da Seguridade Social</td></tr>
<tr><td></td></tr>
<tr><td>25</td><td>Convenio/ordenanza</td></tr>
<tr><td></td></tr>
<tr><td>26</td><td>CIF ou NIF da empresa</td></tr>
<tr><td></td></tr>
<tr><td>27</td><td>Número de SS da empresa</td></tr>
<tr><td></td></tr>
<tr><td>28</td><td>Nome ou razón social</td></tr>
<tr><td></td></tr>
<tr><td>29</td><td>Enderezo da empresa</td></tr>
<tr><td></td></tr>
<tr><td>30</td><td>Teléfono da empresa</td></tr>
<tr><td></td></tr>
<tr><td>31</td><td>Provincia da empresa</td></tr>
<tr><td></td></tr>
<tr><td>32</td><td>Municipio da empresa</td></tr>
<tr><td></td></tr>
<tr><td>33</td><td>Cadro de persoal</td></tr>
<tr><td></td></tr>
</tbody></table>
<table><tbody><tr><td>34</td><td>Número de SS do centro</td></tr>
<tr><td></td></tr>
<tr><td>35</td><td>Enderezo do centro</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Nº de campo</td><td>Descrición</td></tr>
<tr><td></td></tr>
</tbody></table>
<table><tbody><tr><td>36</td><td>Provincia do centro de traballo</td></tr>
<tr><td></td></tr>
<tr><td>37</td><td>Municipio do centro</td></tr>
<tr><td></td></tr>
<tr><td>38</td><td>Teléfono do centro</td></tr>
<tr><td></td></tr>
<tr><td>39</td><td>Nº documento asociación</td></tr>
<tr><td></td></tr>
<tr><td>40</td><td>Actividade económica do centro</td></tr>
<tr><td></td></tr>
<tr><td>41</td><td>Data do accidente</td></tr>
<tr><td></td></tr>
<tr><td>42</td><td>¿Traballo habitual?</td></tr>
<tr><td></td></tr>
<tr><td>43</td><td>Lugar accidente</td></tr>
<tr><td></td></tr>
<tr><td>44</td><td>Provincia do accidente</td></tr>
<tr><td></td></tr>
<tr><td>45</td><td>Municipio do accidente</td></tr>
<tr><td></td></tr>
<tr><td>46</td><td>Outro lugar</td></tr>
<tr><td></td></tr>
<tr><td>47</td><td>Data baixa médica</td></tr>
<tr><td></td></tr>
<tr><td>48</td><td>Hora de traballo</td></tr>
<tr><td></td></tr>
<tr><td>49</td><td>Hora do día</td></tr>
<tr><td></td></tr>
<tr><td>50</td><td>Día da semana</td></tr>
<tr><td></td></tr>
<tr><td>51</td><td>Descrición do accidente</td></tr>
<tr><td></td></tr>
<tr><td>52</td><td>Testemuña</td></tr>
<tr><td></td></tr>
<tr><td>53</td><td>Forma na que se produce</td></tr>
<tr><td></td></tr>
<tr><td>54</td><td>Aparato ou axente causante</td></tr>
<tr><td></td></tr>
<tr><td>55</td><td>Descrición da lesión</td></tr>
<tr><td></td></tr>
<tr><td>56</td><td>Grao da lesión</td></tr>
<tr><td></td></tr>
<tr><td>57</td><td>Parte do corpo lesionada</td></tr>
<tr><td></td></tr>
<tr><td>58</td><td>Tipo de establecemento de asistencia</td></tr>
<tr><td></td></tr>
<tr><td>59</td><td>Base de cotización mensual no mes anterior</td></tr>
<tr><td></td></tr>
<tr><td>60</td><td>Base de cotización mensual (Días cotizados)</td></tr>
<tr><td></td></tr>
<tr><td>61</td><td>Base de cotización anual (Por horas extras)</td></tr>
<tr><td></td></tr>
<tr><td>62</td><td>Base de cotización anual (Outros conceptos)</td></tr>
<tr><td></td></tr></tbody></table>
<p>Formato do ficheiro para a presentación telemática de partes de accidente de traballo con baixa.</p>
<table><tbody><tr><td></td></tr>
<tr><td>Nº de campo</td><td>Descrición</td></tr>
<tr><td></td></tr>
</tbody></table>
<table><tbody><tr><td>1</td><td>Entidades xestoras ou colaboradoras e empresas autorizadas</td></tr>
<tr><td></td></tr>
<tr><td>2</td><td>Código de provincia que tramitará o parte</td></tr>
<tr><td></td></tr>
<tr><td>3</td><td>Mes do parte</td></tr>
<tr><td></td></tr>
<tr><td>4</td><td>Ano do parte</td></tr>
<tr><td></td></tr>
<tr><td>5</td><td>CIF ou NIF da empresa</td></tr>
<tr><td></td></tr>
<tr><td>6</td><td>Número de SS da empresa</td></tr>
<tr><td></td></tr>
<tr><td>7</td><td>Nome ou razón social</td></tr>
<tr><td></td></tr>
<tr><td>8</td><td>Cadro de persoal</td></tr>
<tr><td></td></tr>
<tr><td>9</td><td>Número de SS do centro</td></tr>
<tr><td></td></tr>
<tr><td>10</td><td>Provincia do centro</td></tr>
<tr><td></td></tr>
<tr><td>11</td><td>Actividade económica do centro</td></tr>
<tr><td></td></tr>
<tr><td>12</td><td>NSS do traballador</td></tr>
<tr><td></td></tr>
<tr><td>13</td><td>Primeiro apelido do traballador</td></tr>
<tr><td></td></tr>
<tr><td>14</td><td>Segundo apelido do traballador</td></tr>
<tr><td></td></tr>
<tr><td>15</td><td>Nome do traballador</td></tr>
<tr><td></td></tr>
<tr><td>16</td><td>Sexo do traballador</td></tr>
<tr><td></td></tr>
<tr><td>17</td><td>Data do accidente</td></tr>
<tr><td></td></tr>
<tr><td>18</td><td>Forma do accidente</td></tr>
<tr><td></td></tr></tbody></table>
<p>Formato do ficheiro para a presentación telemática de partes de enfermidade profesional.</p>
<table><tbody><tr><td></td></tr>
<tr><td>Nº de campo</td><td>Descrición</td></tr>
<tr><td></td></tr>
</tbody></table>
<table><tbody><tr><td>1</td><td>Entidades xestoras ou colaboradoras e empresas autorizadas</td></tr>
<tr><td></td></tr>
<tr><td>2</td><td>Código de provincia que tramitará o parte</td></tr>
<tr><td></td></tr>
<tr><td>3</td><td>Tipo de DNI</td></tr>
<tr><td></td></tr>
<tr><td>4</td><td>DNI do traballador</td></tr>
<tr><td></td></tr>
<tr><td>5</td><td>NSS do traballador</td></tr>
<tr><td></td></tr>
<tr><td>6</td><td>Data do diagnóstico</td></tr>
<tr><td></td></tr>
<tr><td>7</td><td>¿Causou baixa?</td></tr>
<tr><td></td></tr>
<tr><td>8</td><td>Nº de documento asociado</td></tr>
<tr><td></td></tr>
<tr><td>9</td><td>Nº de libro de rexistro</td></tr>
<tr><td></td></tr>
<tr><td>10</td><td>Primeiro apelido do traballador</td></tr>
<tr><td></td></tr>
<tr><td>11</td><td>Segundo apelido do traballador</td></tr>
<tr><td></td></tr>
<tr><td>12</td><td>Nome do traballador</td></tr>
<tr><td></td></tr>
<tr><td>13</td><td>Número de libro</td></tr>
<tr><td></td></tr>
<tr><td>14</td><td>Data de ingreso na empresa</td></tr>
<tr><td></td></tr>
<tr><td>15</td><td>Sexo do traballador</td></tr>
<tr><td></td></tr>
<tr><td>16</td><td>Estado civil</td></tr>
<tr><td></td></tr>
<tr><td>17</td><td>Data de nacemento do traballador</td></tr>
<tr><td></td></tr>
<tr><td>18</td><td>Oficio</td></tr>
<tr><td></td></tr>
<tr><td>19</td><td>Categoría profesional</td></tr>
<tr><td></td></tr>
<tr><td>20</td><td>Número de horas</td></tr>
<tr><td></td></tr>
<tr><td>21</td><td>Tempo no posto de traballo</td></tr>
<tr><td></td></tr>
<tr><td>22</td><td>Domicilio do traballador</td></tr>
<tr><td></td></tr>
<tr><td>23</td><td>Provincia do traballador</td></tr>
<tr><td></td></tr>
<tr><td>24</td><td>Municipio do traballador</td></tr>
<tr><td></td></tr>
<tr><td>25</td><td>Convenio/ordenanza</td></tr>
<tr><td></td></tr>
<tr><td>26</td><td>Lugar de nacemento</td></tr>
<tr><td></td></tr>
<tr><td>27</td><td>Traballo que realizaba no momento do diagnóstico</td></tr>
<tr><td></td></tr>
<tr><td>28</td><td>Traballo que realizaba anteriormente</td></tr>
<tr><td></td></tr>
<tr><td>29</td><td>Número de SS da empresa</td></tr>
<tr><td></td></tr>
<tr><td>30</td><td>Nome ou razón social</td></tr>
<tr><td></td></tr>
<tr><td>31</td><td>Cadro de persoal</td></tr>
<tr><td></td></tr>
<tr><td>32</td><td>Actividade da empresa</td></tr>
<tr><td></td></tr>
<tr><td>33</td><td>Enderezo da empresa</td></tr>
<tr><td></td></tr>
<tr><td>34</td><td>Teléfono da empresa</td></tr>
<tr><td></td></tr>
<tr><td>35</td><td>Provincia da empresa</td></tr>
<tr><td></td></tr>
<tr><td>36</td><td>Municipio da empresa</td></tr>
<tr><td></td></tr>
<tr><td>37</td><td>Localización</td></tr>
<tr><td></td></tr>
<tr><td>38</td><td>Teléfono do centro</td></tr>
<tr><td></td></tr>
<tr><td>39</td><td>Provincia do centro de traballo</td></tr>
<tr><td></td></tr>
<tr><td>40</td><td>Municipio do centro de traballo</td></tr>
<tr><td></td></tr>
<tr><td>41</td><td>Razón social empresa 1</td></tr>
<tr><td></td></tr>
<tr><td>42</td><td>Razón social empresa 2</td></tr>
<tr><td></td></tr>
<tr><td>43</td><td>Razón social empresa 3</td></tr>
<tr><td></td></tr>
<tr><td>44</td><td>Enderezo empresa 1</td></tr>
<tr><td></td></tr>
<tr><td>45</td><td>Enderezo empresa 2</td></tr>
<tr><td></td></tr>
<tr><td>46</td><td>Enderezo empresa 3</td></tr>
<tr><td></td></tr>
<tr><td>47</td><td>Data de alta en empresa 1</td></tr>
<tr><td></td></tr>
</tbody></table>
<table><tbody><tr><td>48</td><td>Data de alta en empresa 2</td></tr>
<tr><td></td></tr>
<tr><td>49</td><td>Data de alta en empresa 3</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Nº de campo</td><td>Descrición</td></tr>
<tr><td></td></tr>
</tbody></table>
<table><tbody><tr><td>50</td><td>Data de baixa en empresa 1</td></tr>
<tr><td></td></tr>
<tr><td>51</td><td>Data de baixa en empresa 2</td></tr>
<tr><td></td></tr>
<tr><td>52</td><td>Data de baixa en empresa 3</td></tr>
<tr><td></td></tr>
<tr><td>53</td><td>Actividade económica empresa 1</td></tr>
<tr><td></td></tr>
<tr><td>54</td><td>Actividade económica empresa 2</td></tr>
<tr><td></td></tr>
<tr><td>55</td><td>Actividade económica empresa 3</td></tr>
<tr><td></td></tr>
<tr><td>56</td><td>Tipo de parte</td></tr>
<tr><td></td></tr>
<tr><td>57</td><td>Clase de enfermidade</td></tr>
<tr><td></td></tr>
<tr><td>58</td><td>Descrición do traballo causante da enfermidade</td></tr>
<tr><td></td></tr>
<tr><td>59</td><td>Tempo exposto ó risco</td></tr>
<tr><td></td></tr>
<tr><td>60</td><td>¿Ten cartilla?</td></tr>
<tr><td></td></tr>
<tr><td>61</td><td>Data recoñecemento previo</td></tr>
<tr><td></td></tr>
<tr><td>62</td><td>Data recoñecemento último</td></tr>
<tr><td></td></tr>
<tr><td>63</td><td>Diagnóstico</td></tr>
<tr><td></td></tr>
<tr><td>64</td><td>Descrición da enfermidade</td></tr>
<tr><td></td></tr>
<tr><td>65</td><td>Grao da enfermidade</td></tr>
<tr><td></td></tr>
<tr><td>66</td><td>Carácter do diagnóstico</td></tr>
<tr><td></td></tr>
</tbody></table>

