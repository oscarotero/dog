---
date: '2000-12-28'
id: '15E32'
page: 17
number: 250
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2000/20001228/Anuncio15E32_gl.html'
---
<p>A Comisión de Goberno do Concello de Santiago de Compostela, na sesión que tivo lugar o día 20 de novembro de 2000, aprobou inicialmente o estudio de detalle dunha parcela sita na rúa do Hórreo 85, promovido por Bano Real, S.A.</p>
<p>O ámbito obxecto de ordenación abrangue unha superficie de 1.177,36 m, e está comprendido entre os seguintes lindes:</p>
<p>Norte: rúa do Hórreo.</p>
<p>Sur: muro en medio, terreos adscritos ó tendido da vía férrea.</p>
<p>Leste: edificio número 83 da rúa do Hórreo, construído pola Cooperativa de Vivendas Inmaculada Concepción.</p>
<p>Oeste: edificio número 87 da rúa do Hórreo.</p>
<p>En cumprimento do que dispón o artigo 44.3º da Lei 1/1997, do solo de Galicia (LSG), o expediente sométese a información pública durante o prazo dun mes, contado a partir do día seguinte ó da publicación deste anuncio no Diario Oficial de Galicia e nun xornal de circulación na provincia. Durante este prazo, os interesados poderán consulta-lo expediente na Sección de Planeamento e Xestión e formular por escrito as alegacións que xulguen oportunas.</p>
<p>A aprobación inicial da modificación do estudio de detalle determina automaticamente, por aplicación do disposto no artigo 34.2º da LSG, a suspensión do outorgamento de licencias no ámbito obxecto de ordenación para tódolos usos e obras que resulten incompatibles coa ordenación proxectada.</p>
<p>Edicto.</p>
<p>De conformidade co previsto no artigo 121.1º da Lei do solo de Galicia, este anuncio servirá de citación, en forma legal, ós propietarios que non poidan ser citados persoalmente ó trámite de información pública por descoñecerse a súa identidade ou o seu paradoiro. Para este fin insírese a seguir a relación de propietarios afectados:</p>
<p>-Comunidade de propietarios do número 83 da rúa do Hórreo.</p>
<p>-Comunidade de propietarios do número 87 da rúa do Hórreo.</p>
<p>-Unión Fenosa, S.A.</p>
<p>Santiago de Compostela, 30 de novembro de 2000.</p>
<p>Luís Toxo Ramallo</p>
<p>Concelleiro delegado de Urbanismo</p>

