---
date: '1998-12-31'
id: 10D62
page: 13
number: 252
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (215/1998).
range: Cédula
url: 'https://www.xunta.gal/dog/Publicados/1998/19981231/Anuncio10D62_gl.html'
---
<p>Eu, Gonzalo Jorge Cabaleiro de Saa, secretario da Administración de xustiza con destino no Xulgado de Primeira Instancia e Instrucción número dous dos de Santiago de Compostela, certifico:</p>
<p>Que no libro de sentencias dictadas por este xulgado en procedementos civís, consta a recaída nos autos de xuízo de separación número 215/1998, cun encabezamento e parte dispositiva do teor literal seguinte:</p>
<p>«Sentencia. Na cidade de Santiago de Compostela, trinta de setembro de mil novecentos noventa e oito.</p>
<p>Francisco Javier Míguez Poza, maxistrado-xuíz do Xulgado de Primeira Instancia e Instrucción número dous dos de Santiago de Compostela e o seu partido, viu os presentes autos de proceso de familia, sobre separación, seguidos neste xulgado baixo o número 215/1998, por instancia de José Manuel López Castro, representado pola procuradora Sánchez Silva e defendido polo letrado García Seara, contra Silaydis Mairene García Noguera, declarada en rebeldía procesual.</p>
<p>Decido que, debo estimar e estimo a demanda de separación interposta por José Manuel López Castro, representado pola procuradora Sánchez Silva, contra Silaydis Mairene García Noguera, declarada en rebeldía procesual, declarando a separación dos ditos cónxuxes, cos demais efectos legais inherentes ó dito pronunciamento e sen facer imposición das custas procesuais.</p>
<p>Unha vez firme a presente resolución, anótese no Rexistro Civil correspondente.</p>
<p>Contra esta resolución poderá interporse recurso de apelación para a ante a Audiencia Provincial da Coruña, no prazo de cinco días desde a notificación.</p>
<p>Así, por esta miña sentencia, xulgando definitivamente na instancia, pronúncioa, mándoa e asínoa».</p>
<p>A sentencia anterior foi publicada no mesmo día da súa data polo maxistrado-xuíz que a subscribe; e para que conste e lle sirva de notificación en forma á demandada en situación procesual de rebeldía, Silaydis Mairene García, en descoñecido paradoiro, asino a presente cédula en Santiago de Compostela o trece de outubro de mil novecentos noventa e oito.</p>
<p>Rubricado</p>
<p>10654</p>

