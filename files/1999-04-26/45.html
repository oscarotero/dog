---
date: '1999-04-26'
id: 6E5E
page: 4
number: 78
agency: CONCELLO DE MONDOÑEDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990426/Anuncio6E5E_gl.html'
---
<p>O Pleno do Concello en sesión ordinaria que tivo lugar o día 25 de marzo de 1999, acordou iniciar expediente para a aprobación do escudo e bandeira municipais, conforme a seguinte descrición:</p>
<p>1º. O escudo heráldico municipal: de gules (vermello), o cáliz de ouro (amarelo), sumado da Sagrada Forma de prata (branco) e acompañado de sete cruces do mesmo, tres en cada flanco e unha na punta, flanqueada das letras M e O de ouro. O timbre unha coroa real pechada.</p>
<p>E a bandeira: sobre pano vermello, o cáliz de amarelo, sumado da Sagrada Forma de branco e acompañado de seis cruces tamén de branco, tres á hasta e tres ó batente.</p>
<p>2º. Somete-lo expediente a información pública polo período dun mes contado a partir da publicación deste anuncio no DOG, publicando, así mesmo, o correspondente edicto no taboleiro de anuncios do concello.</p>
<p>3º. Transcorrido o citado prazo sen que se presentasen reclamacións, remitirase este á Consellería de Xustiza, Interior e Relacións Laborais para a resolución do expediente.</p>
<p>Mondoñedo, 30 de marzo de 1999.</p>
<p>Manuel Javier Loira Rúa</p>
<p>Alcalde</p>

