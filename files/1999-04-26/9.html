---
date: '1999-04-26'
id: 6DC6
page: 4
number: 78
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 2 de marzo de 1999, da Dirección Xeral de Patrimonio Cultural,
  pola que se incoa expediente para a declaración de ben de interese cultural
  con categoría de sitio histórico, a favor das illas de San Simón e Santo
  Antonio, no concello de Redondela, provincia de Pontevedra.
range: Resolución
url: 'https://www.xunta.gal/dog/Publicados/1999/19990426/Anuncio6DC6_gl.html'
---
<p>Por proposta da Dirección Xeral de Patrimonio Cultural, iníciase expediente para a declaración de ben de interese cultural, con categoría de sitio histórico, a favor das illas de San Simón e Santo Antonio, no concello de Redondela, provincia de Pontevedra.</p>
<p>En consecuencia, vistos os informes dos servicios técnicos desta dirección xeral, e órganos consultivos da Consellería de Cultura, Comunicación Social e Turismo, en materia de bens de interese cultural, esta dirección xeral,</p>
<p>RESOLVE:</p>
<p>Primeiro.-Incoar expediente para a declaración de ben de interese cultural con categoría de sitio histórico a favor das illas de San Simón e Santo Antonio, no concello de Redondela, provincia de Pontevedra.</p>
<p>Segundo.-Delimita-la zona afectada pola citada incoación de xeito que se especifica literal e graficamente nos anexos I e II da presente resolución.</p>
<p>Terceiro.-Notificarlle a presente resolución ó concello, ó Rexistro Xeral de Bens de Interese Cultural do Estado, ó Rexistro de Bens de Interese Cultural de Galicia , e ós demais interesados.</p>
<p>Cuarto.-Por tratarse dun ben inmoble, e de conformidade co artigo 35 da Lei 8/1995, do 30 de</p>
<p>outubro, do patrimonio cultural de Galicia, quedan en suspenso as correspondentes licencias municipais de parcelación, edificación ou demolición nas zonas afectadas, así como os efectos das xa outorgadas. A suspensión dependerá da resolución ou caducidade do expediente incoado.</p>
<p>As obras que, por causa de forza maior, interese xeral ou urxencia, debesen realizarse con carácter inaprazable, precisarán, en todo caso, autorización dos organismos competentes da Consellería de Cultura, Comunicación Social e Turismo.</p>
<p>Quinto.-A presente resolución será publicada no Diario Oficial de Galicia e no BOE, abríndose un período de información pública dun mes, contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 2 de marzo de 1999.</p>
<p>Ángel Sicart Giménez</p>
<p>Director xeral de Patrimonio Cultural</p>
<p>ANEXO I</p>
<p>O contorno de protección das illas de San Simón e Santo Antonio queda delimitada pola liña que une os puntos A-B-C-D. sendo:</p>
<p>A-B: tramo da envolvente equidistante 500 m do contorno das illas, desde o punto norte ata o punto surdeste.</p>
<p>B-C: liña que une este último punto coa punta Cantoira.</p>
<p>C-D: liña que discorre paralela, terra adentro, á liña de preamar máxima viva equicional, definindo unha franxa de 100 m que une a punta Cantoira e a punta Sobreira.</p>
<p>D-A: liña que une a punta Sobreira co punto A e pecha a delimitación.</p>

