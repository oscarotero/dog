---
date: '1996-09-26'
id: A2A2
page: 8
number: 189
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 13 de setembro de 1996 pola que se anuncia convocatoria pública para a
  provisión, polo sistema de libre designación, de dous postos de traballo
  vacantes na Secretaría Xeral para o Turismo.
range: Orde
url: 'https://www.xunta.gal/dog/Publicados/1996/19960926/AnuncioA2A2_gl.html'
---
<p>De conformidade co establecido no Decreto 261/1994, de 29 de xullo, (DOG nº 158 de 17 de agosto de 1994), polo que se modifica a estructura orgánica dos servicios centrais da Secretaría Xeral para o Turismo e segundo o disposto no artigo 27.2º</p>
<p>da Lei 4/1988, do 26 de maio, da función pública de Galicia, e no uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, de dous postos de traballo vacantes que se relacionan no anexo I desta orde.</p>
<p>Segundo.-Podrán concorrer tódolos funcionarios que reúnan os requisitos que se esixen e que se especifican no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería da Presidencia e Administración Pública ou en calquera das oficinas previstas no artigo 38.4º da Lei 30/1992, do 26 de novembro, de réximen xurídico das administracións públicas e de procedimento administrativo común. O prazo para a presentación de instancias será de quince días hábiles, contados a partir do día seguinte o da súa publicación desta orde no Diario Oficial de Galicia. O modelo da solicitude publícase no anexo II.</p>
<p>Cuarto.-Os aspirantes deberán presentar coa súa solicitude un currículum vitae e xustificar mediante certificación ou copia compulsada os méritos que aleguen.</p>
<p>Quinto.-O nomeamento dos funcionarios con destino definitivo noutra Administración pública ou que presten os seus servicios na Comunidade Autónoma como consecuencia dunha comisión de servicios concedida conforme o disposto na disposición transitoria oitava, punto 4º da Lei 30/1984, do 2 de agosto, que resultasen seleccionados para ocupa-los postos de traballo anunciados estarán condicionados a que súa Administración emita informe favorable sobre eles, conforme o previsto no Real decreto 28/1990, do 15 de xaneiro, e demais disposicións concordantes.</p>
<p>Sexto.-A resolución desta convocatoria farase pública no DOG, e poderanse declarar desertos os postos de traballo que se relacionan no anexo I, se se considera oportuno.</p>
<p>Setimo.-O prazo de toma de posesión será de tres días se o destino anterior estivera na mesma localidade, ou dun mes, se estivera en localidade distinta ou levase consigo o reingreso ó servicio activo.</p>
<p>O prazo de toma de posesión comezará a contarse desde o día seguinte ó do seu cesamento que deberá producirse dentro dos tres días seguintes o da publicación no DOG ou desde a data en que se lle comunique a resolución do traslado á Comunidade Autónoma, para o caso dos funcionarios doutras administracións públicas.</p>
<p>Se a resolución comporta o reingreso ó servicio activo, o prazo de toma de posesión comezará a contar desde o día seguinte ó da publicación da resolución.</p>
<p>Oitavo.-Contra a presente orden, que esgota a vía administrativa, poderá interpoñerse recurso contencioso-administrativo previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia, no prazo de dous meses a partir do día da súa publicación, despois de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de reximen xurídico das administracións públicas e do procedimento administrativo común.</p>
<p>Santiago de Compostela, 13 de setembro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO I</p>
<p>Código: PRP05.00.000.15770.001.</p>
<p>Denominación do posto de traballo: secretario/a dirección.</p>
<p>Centro directivo: Secretaría Xeral para o Turismo.</p>
<p>Localidade: Santiago de Compostela.</p>
<p>Corpo ou escala: xeral.</p>
<p>Grupo: D/C.</p>
<p>Nivel: 18.</p>
<p>Específico: 524.508.</p>
<p>Méritos preferentes: mecanografía.</p>
<p>Código: PRP05.00.001.15770.120.</p>
<p>Denominación do posto de traballo: xefe de servicio de Formac., Cooper. Instit. e Docum.</p>
<p>Centro directivo: Secretaría Xeral para o Turismo.</p>
<p>Localidade: Santiago de Compostela.</p>
<p>Corpo ou escala: xeral.</p>
<p>Grupo: A/B.</p>
<p>Nivel: 28.</p>
<p>Específico: 1.639.104.</p>
<p>6930</p>

