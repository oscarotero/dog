---
date: '1996-09-26'
id: A2C6
page: 8
number: 189
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 24 de xullo de 1996, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, polo
  procedemento aberto, mediante concurso, da adquisición dun equipo
  intensificador de imaxe, un tinxidor automático para biopsias, un dispensador
  e formador de bloques, un equipo videoendoscopico e un histeroscopio.
range: Resolución
url: 'https://www.xunta.gal/dog/Publicados/1996/19960926/AnuncioA2C6_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no apartado i) do artigo 7 da Orde do 22 de maio de 1996 (DOG nº 111 de 6 de xuño), convoca expediente de contratación, polo procedemento aberto, mediante concurso, da adquisición dun equipo intesificador de imaxe, un tinxidor automático para biopsias, dun dispensador e formador de bloques, dun equipo videoendoscópico e un histeroscopio.</p>
<p>I. Obxecto e orzamento.</p>
<p>A adquisición dun equipo intesificador de imaxe, dun tinxidor automático para biopsias, dun dispensador e formador de bloques, un equipo videoendoscópico e dun histeroscopio, por un orzamento máximo de 19.900.000 ptas. (IVE engadido).</p>
<p>II. Prazo de entrega.</p>
<p>O material obxecto do presente concurso público deberá de ser entregado no prazo dun mes contado a partir da data de notificación de adxudicación.</p>
<p>III. Documentos de interés para os licitadores.</p>
<p>O prego de cláusulas administrativas particulares e demais documentación complementaria poder ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa s/n. Tfno. (982) 29 65 52 e Fax (982) 21 29 24.</p>
<p>IV. Fianzas.</p>
<p>Deberá consignarse unha fianza provisional do 2% do orzamento de licitación, por un importe de cento oitenta mil pesetas (398.000 ptas.) e unha fianza definitiva do 4% do orzamento. As devanditas fianzas constituiranse segundo o disposto nos artigos 36 e 37 da Lei 13/1995, do 18 de maio, de contratos das administracións públicas.</p>
<p>V. Solvencia económica e financiera.</p>
<p>Acreditarase por un ou varios dos medios establecidos no artigo 16 da Ley 13/1995, do 18 de maio, de contratos das administracións públicas.</p>
<p>VI. Solvencia técnica.</p>
<p>Acreditarase por un ou varios dos medios establecidos no artigo 18 da Lei 13/1995, do 18 de maio, de contratos das administracións públicas.</p>
<p>VII. Clasificación.</p>
<p>Non se precisa.</p>
<p>VIII. Criterios de adxudicación.</p>
<p>-Valoración técnica (ata 5 puntos).</p>
<p>-Valoración económica do servicio posvenda e contratos de mantemento (ata 4 puntos).</p>
<p>-Prezo (ata 3 puntos).</p>
<p>-Prazo de entrega (ata 2 puntos).</p>
<p>IX. Admisión de variantes.</p>
<p>Admítense variantes.</p>
<p>X. Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persona que o represente, no rexistro do Complexo Hospitalario Xeral-Calde antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>XI. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>XII. Documentación que deberán achega-los licitadores.</p>
<p>Os documentos que figuran no prego de cláusulas administrativas particulares.</p>
<p>XIII. Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 24 de xullo de 1996.</p>
<p>Luis E. Vicente Sánchez</p>
<p>Director xerente do Complexo Hospitalario Xeral-Calde de Lugo</p>
<p>6920</p>

