---
date: '2002-03-04'
id: 3C5E
page: 2
number: 45
agency: CONCELLO DE CARBALLO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020304/Anuncio3C5E_gl.html'
---
<p>Por decreto de Alcaldía, do 22-2-2002, aprobouse o prego tipo de cláusulas administrativas particu</p>
<p>lares para a contratación, mediante concurso con procedemento aberto por tramitación urxente, de subministración de equipos procesos de información, o cal se expón ó público polo prazo de oito días contados a partir do seguinte ó da inserción do último anuncio no DOG, no BOP ou prensa, para que poidan presentarse reclamacións.</p>
<p>Simultaneamente, anúnciase concurso público, aínda que a licitación se aprazará cando resulte necesario, no suposto de que se formulen reclamacións contra o prego de condicións.</p>
<p>Prazo da subministración: 21 días.</p>
<p>Importe de licitación: 45.075,91 euros (modalidade de arrendamento financeiro en 36 mensualidades).</p>
<p>Fianza definitiva: 4% do prezo de adxudicación.</p>
<p>Apertura de plicas: a apertura de plicas terá lugar na casa do concello ás 12 horas do terceiro día hábil seguinte a aquel en que remate o prazo de presentación de propostas. No caso de resultar sábado, entenderase prorrogado ó día hábil inmediato seguinte.</p>
<p>Proposicións:</p>
<p>Lugar e prazo de presentación: presentaranse no rexistro xeral da corporación, das 9 ás 13 horas, dentro do prazo de trece (13) días contados desde o día seguinte ó da publicación do último anuncio de concurso no DOG ou BOP.</p>
<p>Documentación: presentarase en 3 sobres pechados conforme se indica no prego de condicións que se encontra exposto na secretaría do concello.</p>
<p>Tódolos anuncios serán por conta do adxudicatario.</p>
<p>Carballo, 22 de febreiro de 2002.</p>
<p>José Luis Castro Couto</p>
<p>Alcalde accidental</p>

