---
date: '2000-06-19'
id: C00A
page: 9
number: 118
agency: CONCELLO DE FERROL
section: VI. ANUNCIOS
title: Convocatoria e bases do XIV Premio Internacional de Gravado Máximo Ramos.
range: Convocatoria
url: 'https://www.xunta.gal/dog/Publicados/2000/20000619/AnuncioC00A_gl.html'
---
<p>1. O obxetivo principal da presente convocatoria é fomentar e impulsa-la arte do grabado, entendida desde unha perspectiva actual como un xénero interactivo e aberto ás distintas linguaxes: fotografía, escultura, pintura, impresión de offset, instalacións, etc.; así mesmo, como nun sentido tradicional a súa intención última é a consolidación dos fondos gráficos do Centro Torrente Ballester da Concellería de Cultura do Concello de Ferrol, para que se convirta nun espello do que significa ser gravador hoxe en día.</p>
<p>2. Poderán concorrer a este certame tódolos artistas de calquera nacionalidade que así o desexen.</p>
<p>3. A dotación económica dos premios ascende na súa totalidade á cantidade de 1.750.000 pesetas.</p>
<p>Primeiro premio: 1.000.000 de pesetas (impostos incluídos).</p>
<p>Segundo premio: 500.000 pesetas (impostos incluídos).</p>
<p>Terceiro premio: 250.000 pesetas (impostos incluídos).</p>
<p>4. Cada artista poderá presentar unha estampación asinada polo autor e realizada con posterioridade ó ano 1998.</p>
<p>5. O certame está aberto a tódalas técnicas gráficas reproducibles, así como a todas aquelas linguaxes, soportes ou variantes gráficas que o autor considere conveniente, incluída a tridimensionalidade.</p>
<p>6. As obras virán acompañadas dunha ficha técnica debidamente cuberta.</p>
<p>Nome do artista. Domicilio, número de teléfono e fax. Prezo de venda. Técnica utilizada. Ano de realización. fotografía ou diapositiva da obra. Currículum vitae.</p>
<p>7. Toda a documentación, conxuntamente coa obra, se enviará a portes pagos ó seguinte enderezo:</p>
<p>Apartado de correos nº 2.</p>
<p>XIV Premio de Grabado Máximo Ramos.</p>
<p>R/ Hospital, s/n.</p>
<p>15402 Ferrol.</p>
<p>A Coruña.</p>
<p>España.</p>
<p>8. O prazo de admisión será o comprendido entre a data da súa publicación no DOG e o 10 de xullo de 2000.</p>
<p>9. Da totalidade das obras recibidas o xurado fará unha selección para concorrer ós premios, como serán a opción de compra por parte do concello, participar na mostra e figura no catálogo.</p>
<p>10. As obras seleccionadas exporanse no Centro Torrente Ballester.</p>
<p>11. O Xurado está facultado para concede-los premios, así como para declarar desertos calquera deles.</p>
<p>As decisións do xurado será inapelables.</p>
<p>12. Ó remate da mostra, tanto as obras seleccionadas como as non seleccionadas polo xurado serán devoltas ós seus autores a portes debidos a través do sistema que decida o comité organizador.</p>
<p>13. As obras remitidas polo Concello de Ferrol que non cheguen ó seu destino, extravíen ou sexan devoltas ó concello por causas alleas á nosa vontade, permanecerán depositadas no Centro Torrente Ballester durante un período de catro meses, pasando a engrosa-lo patrimonio do Concello de Ferrol de non seren reclamadas polos seus autores.</p>
<p>14. Tódalas obras premiadas quedarán en propiedade do Concello de Ferrol, Cultura, Centro Torrente Ballester.</p>
<p>15. O gañador do primeiro premio, dotado con 1.000.000 de pesetas estará obrigado a entregar, segundo o tipo de obra, o orixinal ou a prancha correspondente ó traballo presentado, así como 3 exemplares numerados e asinados.</p>
<p>16. Non poderán concorrer ó premio os gañadores de certames anteriores.</p>
<p>17. O xurado estará formado polo presidente, que será o alcalde ou concelleiro en quen delegue, ademais dun secretario, que actuará con voz pero sen voto, así como cinco vocais de recoñecido prestixio no campo das belas artes.</p>
<p>18. A decisión do xurado darase a coñecer inmediatamente, ó remata-lo dictame do xurado correspondente.</p>
<p>19. O Concello de Ferrol porá o máximo celo no coidado de tódalas obras, pero non responderá dos desperfectos, roubos ou extravíos que puidesen derivarse do seu transporte.</p>
<p>20. As decisións do xurado serán inapelables. O alcalde do Concello de Ferrol queda facultado para a adaptación destas bases ás necesidades de organización, sen que en ningún caso tales adaptacións poidan supoñer unha modificación substancial.</p>
<p>21. A presentación das obras a concurso implica a total aceptación das presentes bases polos artistas participantes.</p>
<p>Pazo Municipal, 17 de abril de 2000.</p>
<p>O alcalde</p>
<p>Rubricado</p>

