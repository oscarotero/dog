---
date: '2013-12-24'
id: L238-031213-0001
page: 49826
number: 245
agency: Concello de Pontevedra
section: VI. Anuncios. b) Administración local.
title: >-
  ANUNCIO relativo á modificación puntual do Plan especial de protección,
  reforma interior e conservación artística.
range: Anuncio
url: >-
  https://www.xunta.gal/dog/Publicados/2013/20131224/AnuncioL238-031213-0001_gl.html
---
<p>O Pleno do Concello de Pontevedra, na sesión ordinaria que tivo lugar o día 18.11.2013, por maioría, e de conformidade co ditame da Comisión Permanente de Urbanismo e Medio Ambiente, acorda:</p>
    <p>(...) «Primeiro. Tomar razón, executar e levar a puro e debido efecto, nos seus propios termos, a parte resolutiva da sentenza ditada o 2 de xullo do 2009 pola Sección Segunda da Sala do Contencioso-Administrativo do Tribunal Superior de Xustiza de Galicia no procedemento ordinario 4090/2007-E, que estimou parcialmente o recurso contencioso-administrativo promovido pola entidade mercantil Promociones Inmobiliarias Ramírez, S.L. contra o acordo adoptado polo Pleno da Corporación con data do 20.10.2006, polo que se prestaba aprobación definitiva á segunda modificación do Plan especial de protección, reforma interior e conservación artística do conxunto histórico-artístico de Pontevedra, que se anula exclusivamente no que atinxe ao rueiro Z4-C52, elemento 16 e, para o seu cumprimento, préstase aprobación á documentación técnica denominada modificación puntual número 4 do Peprica no elemento Z4-C52-16 que abrangue a ficha 4-52-16 corrixida, que substitúe o nivel de protección do predio e edificio sito na rúa Michelena, nº 24, pasando de ambiental A para as plantas existentes a ambiental B, consonte as determinacións do propio Peprica, así como aos planos denominados folla O-7: niveis de protección e folla 52-P: alzados Z4-C52 proposta, documentación técnica redactada polo arquitecto xefe da Oficina Técnica de Planeamento e Xestión Urbanística, de xullo de 2013, que anula e substitúe a correlativa do proxecto de modificación aprobado polo Pleno o 20.10.2006, que fora publicado no <em>Diario Oficial de Galicia</em> número 244, do 21.12.2006 e no <em>Boletín Oficial</em> da provincia de Pontevedra número 100, do 24.5.2007.</p>
    <p>Segundo. Dispoñer que se publicite este acordo mediante anuncio que se inserirá no <em>Diario Oficial de Galicia</em>, no <em>Boletín Oficial</em> da provincia, no cal tamén se publicará a nova ficha corrixida, no taboleiro de edictos do Concello de Pontevedra e na páxina web http://www.pontevedra.eu</p>
    <p>Terceiro. Notificar o presente acordo á Consellería de Medio Ambiente, Territorio e Infraestruturas e á Consellería de Cultura, Educación e Ordenación Universitaria, ás cales se lles remitirá unha copia autenticada de dous exemplares do instrumento corrixido que se aproba polo presente acto, con todos os planos e documentos que o integran, debidamente dilixenciados pola Secretaría Xeral do concello, así como aos demais interesados no procedemento, con ofrecemento dos recursos procedentes.</p>
    <p>Cuarto. Dar traslado deste acordo á Sección Segunda da Sala do Contencioso-Administrativo do Tribunal Superior de Xustiza de Galicia. (...)».</p>
    <p>Faise constar que, con data do 28.11.2013, tivo entrada no Rexistro do Portelo Único da Xunta de Galicia a dita documentación, dirixida á Consellería de Medio Ambiente, Territorio e Infraestruturas e á Consellería de Cultura, Educación e Ordenación Universitaria da Xunta de Galicia.</p>
    <p>Contra este acordo poderá interporse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa publicación (artigos 10 e 46 da Lei 29/1998). Todo isto sen prexuízo de interpor calquera outro recurso que se entenda máis procedente e sexa conforme dereito.</p>
    <p>Pontevedra, 2 de decembro de 2013</p>
    <footer><p>P.D.<br>Beatriz Rodríguez Yáñez<br>Técnica da Administración Xeral</p></footer>

