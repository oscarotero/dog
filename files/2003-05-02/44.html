---
date: '2003-05-02'
id: F96A
page: 5566
number: 84
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 31 de marzo de 2003, da Delegación Provincial de Ourense, polo que
  se notifica a proposta de resolución do expediente sancionador de animais
  relacionado no anexo e de referencia OU 07/2002-AN, devolto polo servicio de
  correos.
range: Edicto
url: 'https://www.xunta.gal/dog/Publicados/2003/20030502/AnuncioF96A_gl.html'
---
<p>De conformidade co disposto no artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, notifícaselle á persoa que no anexo se menciona a proposta de resolución do expediente sancionador por presunta infracción á Lei sobre animais 1/1993, do 13 de abril, de protección de animais domésticos e salvaxes en catividade (DOG nº 75, do 22 de abril).</p>
<p>Para os efectos previstos na Lei de réxime xurídico das administracións públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación desta notificación para que poidan examina-los expedientes nesta delegación provincial, sita na rúa do Paseo nº 18-5º andar e achegar por escrito alegacións, documentos, informacións ou proposta de probas que consideren convenientes na defensa dos seus dereitos, particípolle que ten á súa disposición o expediente para examinalo de conformidade co establecido no Regulamento para o exercicio da potestade sancionadora, aprobado polo Real decreto 1398/1993, do 4 de agosto.</p>
<p>Para resolve-lo expediente é competente por razón da contía da multa o director xeral de Conservación da Natureza, de conformidade co disposto no artigo 24.2º b) da Lei de protección de animais domésticos e salvaxes en catividade en relación co Decreto 14/2002, do 24 de xaneiro, polo que se establece a estructura orgánica da Consellería de Medio Ambiente.</p>
<p>O pagamento voluntario porá fin ó expediente. O importe da sanción que en cada caso corresponda farase efectivo empregando o impreso oficial que se facilitará na Delegación Provincial en Ourense ou en calquera unidade administrativa pertencente á Xunta de Galicia.</p>
<p>Ourense, 31 de marzo de 2003.</p>
<p>Agustín Prado VerdealMíriam Areal López</p>
<p>Delegado provincial de OurenseInstructora</p>
<p>ANEXO</p>
<p>Expediente nº/ano: OU 07/2002-AN.</p>
<p>Denunciado: Dionisio Tejero Silva.</p>
<p>DNI: 71503272-K.</p>
<p>Último enderezo coñecido: r/ Outeiro, s/n, Entoma, 32300 O Barco de Valdeorras (Ourense).</p>
<p>Feito denunciado: atoparse nun canil 12 cans en malas condicións e 3 máis fóra dela, extremadamente delgados así como varios deles con síntoma de estar gravemente enfermos ó ter feridas e non poder case camiñar. O canil desprende un cheiro inaguantable, está cheo de excrementos dos animais, carecendo de auga corrente e incluso pódese observa-lo cadáver dun can morto.</p>
<p>Precepto infrinxido e sancionador: artigo 21.1º f) da Lei 1/1993, do 13 de abril, de protección de animais domésticos e salvaxes en catividade en relación co artigo 25 a), b), c) e artigo 29 g) do Decreto 153/1998, do 2 de abril, polo que se aproba o regulamento que desenvolve a devandita lei.</p>
<p>Sanción: 1.202,02 euros e a incautación dos animais.</p>

