---
date: '2003-05-02'
id: F8D6
page: 5548
number: 84
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 23 de abril de 2003 pola que se convoca unha Xornada sobre a Lei
  xeral de estabilidade orzamentaria e os entes locais.
range: Resolución
url: 'https://www.xunta.gal/dog/Publicados/2003/20030502/AnuncioF8D6_gl.html'
---
<p>Dentro do plan de actividades da EGAP para o 2003, e a través do Centro de Estudios Locais de Galicia, e conforme coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase unha Xornada sobre a Lei xeral de estabilidade orzamentaria e os entes locais, convocatoria que se desenvolverá conforme as seguintes bases:</p>
<p>Primeira.-Obxectivos.</p>
<p>Coñecemento e debate do obxectivo da estabilidade orzamentaria e os entes locais.</p>
<p>Segunda.-Contido.</p>
<p>Trataranse estes temas:</p>
<p>-O obxectivo da estabilidade orzamentaria e os entes locais.</p>
<p>-O SEC-95. A súa aplicación ó ámbito local. A súa aplicación no ámbito local. Determinación do obxectivo de estabilidade orzamentaria en termos do SEC-95.</p>
<p>-O desenvolvemento da Lei xeral de estabilidade orzamentaria no ámbito local.</p>
<p>-O endebedamento das corporacións locais e os obxectivos de estabilidade orzamentaria.</p>
<p>Terceira.-Destinatarios.</p>
<p>Persoal ó servicio da Administración local galega, da Xunta de Galicia e interesados en xeral.</p>
<p>Cuarta.-Desenvolvemento.</p>
<p>Horario: mañá e tarde.</p>
<p>Lugar e data: a xornada convocada desenvolverase no salón de actos de Escola Galega de Administración</p>
<p>Pública. R/ Madrid, 2-4, Santiago de Compostela, o día 30 de maio de 2003.</p>
<p>Quinta.-Inscrición.</p>
<p>Prazo: remata o xoves día 28 de maio de 2003.</p>
<p>Tramitación de solicitudes: as solicitudes irán dirixidas ó director da Escola Galega de Administración Pública, segundo o modelo que figura como anexo a esta convocatoria e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>Nº de prazas: limitado á capacidade do local.</p>
<p>Inscrición fóra de prazo: só se admitirán de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 28 de maio, das 8.30 ás 14.30 horas, ós seguintes números: 981 54 62 57 ou 981 54 62 56.</p>
<p>Sexta.-Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento da xornada, así como a de cancelala se o escaso número de solicitudes non xustificase a súa realización.</p>
<p>Sétima.-Certificado de asistencia.</p>
<p>Entregaráselles ó remate desta xornada a aquelas persoas inscritas que concorresen asiduamente a ela, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 23 de abril de 2003.</p>
<p>Domingo Bello Janeiro</p>
<p>Director da Escola Galega de Administración Pública</p>

