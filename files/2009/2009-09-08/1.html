---
date: '2009-09-08'
page: 14
number: 176
agency: CONSELLERÍA DE TRABALLO E BENESTAR
section: II. AUTORIDADES E PERSOAL
title: >-
  Orde do 31 de xullo de 2009 pola que se nomean novos vogais da Comisión
  Consultiva Tripartita da Inspección de Traballo e Seguridade Social de Galicia
  en representación do Sindicato Nacional de Comisións Obreiras de Galicia.
range: Orde
---
<p>A Orde do 21 de febreiro de 2008 (DOG número 45, do 4 de marzo), pola que se crea a Comisión Consultiva Tripartita da Inspección de Traballo e Seguridade Social de Galicia, establece no seu artigo 1 a creación da dita comisión como órgano colexiado asesor da Comisión Territorial da Inspección de Traballo e Seguridade Social na Comunidade Autónoma de Galicia, adscrito á Consellería de Traballo.</p>
<p>Concretamente no seu artigo 2, establécese a composición e procedemento de designación das persoas membros da Comisión Consultiva Tripartita da Inspección de Traballo e Seguridade Social de Galicia.</p>
<p>Ao abeiro do previsto na devandita orde realizáronse as propostas de nomeamento das persoas titulares e suplentes por parte das organizacións empresariais e as organizacións sindicais máis representativas da Comunidade Autónoma de Galicia, de acordo coas cales foron nomeados os referidos representantes mediante a Orde do 10 de setembro de 2008.</p>
<p>Facendo uso da posibilidade, que recolle o artigo 2.4º da Orde do 21 de febreiro de 2008, o Sindicato Nacional de Comisións Obreiras de Galicia acordou a substitución dos seus membros titular e suplente.</p>
<p>Por todo o exposto, ao abeiro do referido artigo 2.4º parágrafo segundo da Orde do 21 de febreiro de 2008, e de acordo coas atribucións que teño conferidas,</p>
<p>DISPOÑO:</p>
<p>Artigo 1º</p>
<p>Nomear como vogais da Comisión Consultiva Tripartita da Inspección de Traballo e Seguridade Social de Galicia, por proposta do Sindicato Nacional de Comisións Obreiras de Galicia, como titular a Maica Bouza Seoane, en substitución de Eusebio Justo Santos.</p>
<p>Artigo 2º</p>
<p>Nomear como vogal suplente a Ascensión Esteban Ceballos, en substitución de Hortensia Álvarez Folgar.</p>
<p>Santiago de Compostela, 31 de xullo de 2009.</p>
<p>Beatriz Mato Otero</p>
<p>Conselleira de Traballo e Benestar</p>

