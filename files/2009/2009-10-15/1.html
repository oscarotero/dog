---
date: '2009-10-15'
page: 16
number: 202
agency: CONSELLERÍA DE FACENDA
section: III. OUTRAS DISPOSICIÓNS
title: >-
  Resolución do 2 de outubro de 2009 pola que se ordena a publicación do acordo
  do Consello da Xunta de Galicia do 1 de outubro de 2009 polo que se aproba a
  modificación da relación de postos de traballo da Consellería de Traballo e
  Benestar.
range: Resolución
---
<p>A aprobación da modificación da relación de postos de traballo da Consellería de Traballo e Benestar xustifícase polas necesidades organizativas e funcionais da consellería.</p>
<p>En consecuencia, por proposta da Consellería de Traballo e Benestar, consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia na súa reunión do día un de outubro de dous mil nove, adoptou o seguinte</p>
<p>ACORDO:</p>
<p>Primeiro.-Apróbase a modificación da relación de postos de traballo da Consellería de Traballo e Benestar nos termos seguintes:</p>
<p>-A modificación presentada é unha modificación parcial. O Decreto 335/2009, do 11 de xuño, establece a estrutura orgánica da Consellería de Traballo e Benestar. A nova consellería asume as competencias que tiña con anterioridade a extinta Vicepresidencia da Igualdade e do Benestar e a extinta Consellería de Traballo, polo que cómpre realizar certos reaxustes na súa relación de postos de traballo que afectan fundamentalmente aos seguintes aspectos:</p>
<p>a) Cambio de denominación de postos de traballo.</p>
<p>b) A ampliación da cobertura por máis categorías profesionais de determinados postos de traballo.</p>
<p>c) A adscrición a outros corpos ou escalas ou ben, o cambio de adscrición dos postos a outra Administración.</p>
<p>Segundo.-Ordénase a súa publicación da mesma no Diario Oficial de Galicia para os efectos da súa entrada en vigor a partir do día seguinte ao da súa publicación.</p>
<p>Visto o acordo adoptado polo Consello da Xunta de Galicia na súa reunión do un de outubro de dous mil nove, relativo á aprobación da modificación da relación de postos de traballo da Consellería de Traballo e Benestar, coa finalidade de cumprir o dito acordo dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 2 de outubro de 2009.</p>
<p>Marta Fernández Currás</p>
<p>Conselleira de Facenda</p>
<p>Ver referencia pdf "20200D001P008.PDF"</p>

