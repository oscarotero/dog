---
date: '2009-07-27'
page: 12
number: 145
agency: CONSELLERÍA DE SANIDADE
section: II. AUTORIDADES E PERSOAL
title: >-
  Orde do 20 de xullo de 2009, da Consellería de Sanidade, pola que se procede
  ao nomeamento dos membros do Comité Científico do Plan galego de preparación e
  resposta á pandemia de gripe.
range: Orde
---
<p>Por Orde do 18 de febreiro de 2005 creouse a Comisión Asesora do Plan galego de preparación e resposta á pandemia de gripe. O artigo 5 prevía a posibilidade de constituír os grupos de traballo específicos que considerase necesarios para o estudo e formulación das propostas que deberá de coñecer e estudar a comisión, antes da emisión do seu informe.</p>
<p>A Orde do 29 de xuño de 2009 creou un grupo de traballo denominado Comité Científico do Plan galego de preparación e resposta á pandemia de gripe (PGPRPG), baixo a coordinación da Dirección Xeral de Saúde Pública e Planificación, e coas funcións determinadas no artigo 2 da orde citada.</p>
<p>De conformidade co artigo 3 da ndita orde, o comité estará composto por entre seis e dez profesionais da comunidade autónoma, con demostrada experiencia en aspectos relacionados coa epidemioloxía, co manexo, diagnóstico, tratamento e seguimento de enfermidades transmisibles producidas por virus. A composición terá en conta a diversidade de disciplinas que require a análise e a xestión deste tipo de situacións.</p>
<p>O artigo 4 da citada Orde do 29 de xuño de 2009, determinaba que os membros do comité serán nomeados e cesados por acordo da conselleira de Sanidade, por proposta da Dirección Xeral de Saúde Pública e Planificación. O nomeamento farase por un período máximo de tres anos contado desde a súa data.</p>
<p>Con data do 16 de xullo de 2009, a directora xeral de Saúde Pública e Planificación, realizou a proposta de nomeamento de membros, de conformidade co previsto no artigo 4 da Orde do 29 de xuño de 2009.</p>
<p>En consecuencia, conforme as facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e da súa Presidencia, reformada pola Lei 11/1988, do 22 de outubro, en relación co artigo 4 da Orde do 29 de xuño de 2009,</p>
<p>DISPOÑO:</p>
<p>Artigo único.-Nomear as persoas indicadas no anexo da presente orde, como membros do Comité Científico do Plan galego de preparación e resposta á pandemia de gripe, así como ao secretario de actas do mesmo comité.</p>
<p>Disposición derradeira</p>
<p>Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 20 de xullo de 2009.</p>
<p>María del Pilar Farjas Abadía</p>
<p>Conselleira de Sanidade</p>
<p>ANEXO</p>
<p>Relación de membros do Comité Científico do Plan galego de preparación e resposta á pandemia de gripe</p>
<p>-Julio Torres Piñón (departamento de Microbioloxía Hospital Meixoeiro/Complexo Hospitalario Universitario de Vigo).</p>
<p>-Juan García Costa (departamento de Microbioloxía Hospital Sta. María Nai/Complexo Hospitalario de Ourense).</p>
<p>-Pedro Llinares Mondéjar (departamento de Medicina Interna-Infecciosos/Complexo Hospitalario Universitario A Coruña).</p>
<p>-Héctor Verea Hernando (departamento de Neumoloxía/Complexo Hospitalario Universitario A Coruña).</p>
<p>-Luis Pérez de Llano (departamento de Neumoloxía/Complexo Hospitalario Xeral-Calde).</p>
<p>-Francisco Luis Vázquez Vizoso (departamento de Medicina Preventiva Hospital de Montecelo/Complexo Hospitalario de Pontevedra).</p>
<p>-Carlos Máiz Cal (Xerencia de Atención Primaria de Santiago).</p>
<p>-Juan Gestal Otero (departamento de Medicina Preventiva da Universidade de Santiago de Compostela).</p>
<p>-José Carlos Villar Chao (departamento de Medicina Intensiva/Complexo Hospitalario de Ourense).</p>
<p>-Jesús Javier Orejas Fernández (Servizo de Monogástricos da Dirección Xeral de Produción Agropecuaria).</p>
<p>Actuará como secretario de actas do Comité, Alberto Malvar Pintos (Servizo de Epidemioloxía /Dirección Xeral de Saúde Pública e Planificación).</p>

