---
date: '2009-01-05'
page: 59
number: 2
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Orde do 23 de decembro de 2008 pola que se nomea o tribunal que cualificará as
  probas de habilitación profesional para a tradución e a interpretación xurada
  do galego para outras linguas, e viceversa.
range: Orde
---
<p>Mediante o Decreto 267/2002, do 13 de xuño, regulouse a habilitación profesional para a tradución e a interpretación xurada doutras linguas para o galego, e viceversa (publicado no DOG nº 182, do 20 de setembro) e establecéronse as titulacións e os requisitos necesarios para desenvolver estas tarefas, así como as probas necesarias para obter a citada habilitación.</p>
<p>Pola Orde do 18 de agosto de 2008, da Consellería de Presidencia, Administracións Públicas e Xustiza, convocáronse as probas de habilitación profesional para a tradución e a interpretación xurada do galego para outras linguas, e viceversa (DOG nº 172, do 5 de setembro). No artigo 3 desta orde establecíase que o nomeamento dos membros do tribunal que cualificará as probas, así como dos asesores técnicos necesarios para a súa execución, se realizaría e se faría público unha vez rematado o prazo de presentación de solicitudes, á vista do número de aspirantes para cada unha das habilitacións.</p>
<p>Polo tanto, de acordo co previsto no artigo 4 do Decreto 267/2002 e, en uso das competencias atribuídas a esta consellería polo Decreto 231/2005, do 11 de agosto, polo que se establecen os centros directivos dependentes da Presidencia da Xunta de Galicia (publicado no DOG nº 155, do 12 de agosto),</p>
<p>Dispoño:</p>
<p>1. O nomeamento dos membros do tribunal que cualificará as probas, así como dos asesores técnicos necesarios para a súa execución:</p>
<p>Ver referencia pdf "00200D001P007.PDF"</p>
<p>Asesores técnicos: Silvia Montero Küpper, María Isabel del Pozo Triviño, José Luis Janeiro Espiñeira, Andrés Salter Gómez, Mercé López Casas e Pedro Cristian Ionescu Pérez.</p>
<p>2. Os membros do tribunal deberán absterse de intervir, notificándollo á Secretaría Xeral de Política Lingüística cando concorran neles circunstancias das previstas no artigo 28 da Lei de réxime xurídico das administracións públicas e do procedemento administrativo común ou se realizasen tarefas de preparación de aspirantes a este tipo de probas nos cinco anos anteriores á publicación desta convocatoria.</p>
<p>O presidente, na sesión de constitución do tribunal, solicitará dos membros do tribunal declaración expresa de non encontrarse incursos nas circunstancias previstas no artigo 28 da Lei de réxime xurídico das administracións públicas e do procedemento administrativo común.</p>
<p>Así mesmo, as persoas aspirantes poderán recusar os membros do tribunal cando concorreren as circunstancias previstas nesta base.</p>
<p>De ser o caso, con anterioridade á iniciación das probas, a autoridade convocante publicará no DOG unha resolución pola que se nomeen os novos membros do tribunal, que substituirán os que perdesen a súa condición por algunha das causas previstas nas alíneas anteriores.</p>
<p>Contra esta orde, que esgota a vía administrativa, pódese interpor potestativamente recurso de reposición perante o conselleiro de Presidencia, Administracións Públicas e Xustiza no prazo dun mes, que se contará a partir do día seguinte ao de publicación desta convocatoria, conforme os artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común; ou interpoñer directamente recurso contencioso-administrativo, no prazo de 2 meses, perante o Tribunal Superior de Xustiza de Galicia.</p>
<p>Santiago de Compostela, 23 de decembro de 2008.</p>
<p>José Luis Méndez Romeu</p>
<p>Conselleiro de Presidencia, Administracións Públicas e Xustiza</p>

