---
date: '2009-11-27'
page: 18
number: 233
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Decreto 418/2009, do 12 de novembro, polo que se aproba a bandeira da Entidade
  Local Menor de Chenlo, Pontevedra.
range: Decreto
---
<p>A Entidade Local Menor de Chenlo, Pontevedra, considerou conveniente organizar correctamente o seu emblema para perpetualo coa simboloxía adecuada e conforme as normas de heráldica. Para iso, e de acordo coas facultades que lle confiren as disposicións legais vixentes, elevou o informe histórico- heráldico, coa correspondente proposta de representación gráfica da bandeira, para a súa aprobación definitiva.</p>
<p>A competencia exclusiva en materia de adopción, modificación ou rehabilitación dos emblemas heráldicos dos concellos e doutras entidades locais correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>O expediente tramitouse conforme as normas de procedemento establecidas na Lei 7/1985, do 2 de abril, reguladora das bases de réxime local; Lei 5/1997, do 22 de xullo, de Administración local de Galicia; no Regulamento de organización, funcionamento e réxime xurídico das corporacións locais, aprobado polo Real decreto 2568/1986, do 28 de novembro, e no Decreto 369/1998, do 10 de decembro, polo que se regula a composición e funcións da Comisión de Heráldica da Xunta de Galicia, modificado polo Decreto 73/2006, do 20 de abril.</p>
<p>Na súa virtude, visto o informe emitido pola Comisión de Heráldica da Xunta de Galicia e por proposta da persoa titular da Consellería de Presidencia, Administracións Públicas e Xustiza, e logo da deliberación do Consello da Xunta de Galicia na súa reunión do día doce de novembro de dous mil nove,</p>
<p>DISPOÑO:</p>
<p>Artigo único.-Aprobar a bandeira da Entidade Local Menor de Chenlo, que figura como anexo, organizada do seguinte xeito:</p>
<p>En pano de verde, encaixado de prata na metade de arriba cun dentado alto entre dous baixos; no terzo vertical do centro un piñeiro ao natural coa súa copa no encaixado e as súas raíces nun rectángulo de branco.</p>
<p>Santiago de Compostela, doce de novembro de dous mil nove.</p>
<p>Alberto Núñez Feijóo</p>
<p>Presidente</p>
<p>Alfonso Rueda Valenzuela</p>
<p>Conselleiro de Presidencia, Administracións Públicas e Xustiza</p>
<p>Ver referencia pdf "23300D002P006.PDF"</p>

