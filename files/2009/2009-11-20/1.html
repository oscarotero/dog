---
date: '2009-11-20'
page: 18
number: 228
agency: CONSELLERÍA DE TRABALLO E BENESTAR
section: I. DISPOSICIÓNS XERAIS
title: >-
  Orde do 9 de novembro de 2009 pola que se actualiza a composición da Comisión
  de Goberno do Instituto Galego de Seguridade e Saúde Laboral (Issga).
range: Orde
---
<p>A Lei 14/2007, do 30 de outubro, pola que se crea e regula o Instituto Galego de Seguridade e Saúde Laboral, dedica o seu capítulo I ao Instituto Galego de Seguridade e Saúde Laboral, e establece como os seus órganos de dirección e xestión a Dirección e a Comisión de Goberno. Concretamente, nos seus artigos 7 e 8 regula a Comisión de Goberno, as súas funcións, a composición e o procedemento de nomeamento dos seus membros.</p>
<p>Así mesmo, o Decreto 130/2008, do 19 de xuño, polo que se establece a estrutura orgánica e funcional do Instituto Galego de Seguridade e Saúde Laboral, regula no seu artigo 4 a Comisión de Goberno como máximo órgano de dirección do instituto, establecendo a súa composición e funcións.</p>
<p>Pola Orde do 8 de setembro de 2008 nomeáronse os membros da Comisión de Goberno do Issga (DOG nº 176, do 11 de setembro).</p>
<p>Con motivo da publicación do Decreto 83/2009, do 21 de abril, polo que se fixa a nova estrutura orgánica dos departamentos da Xunta de Galicia (DOG nº 77, do 22 de abril) e da proposta de novos representantes realizadas por algunhas organizacións sindicais, cómpre efectuar, facendo uso da autorización prevista no artigo 7 da Lei 14/2007, do 30 de outubro, a actualización da composición da Comisión de Goberno do instituto, cos seguintes novos nomeamentos.</p>
<p>DISPOÑO:</p>
<p>Artigo 1º</p>
<p>Actualizar a composición da Comisión de Goberno do Instituto Galego de Seguridade e Saúde Laboral, deixando sen efecto os nomeamentos realizados por Orde do 8 de setembro de 2008, publicada no DOG nº 176, do 11 de setembro.</p>
<p>Artigo 2º</p>
<p>1. A Comisión de Goberno está formada por:</p>
<p>a) Presidencia da comisión, que será o director ou directora xeral con competencias en materia de relacións laborais.</p>
<p>b) Dúas vicepresidencias:</p>
<p>-O secretario ou secretaria xeral da Consellería de Sanidade, en representación e por proposta desta consellería.</p>
<p>-O director ou directora da Dirección Xeral de Industria, Enerxía e Minas, en representación da Consellería de Economía e Industria e por proposta desta.</p>
<p>c) Tres vogais en representación da Administración:</p>
<p>-O director ou directora do Instituto Galego de Seguridade e Saúde Laboral (Issga).</p>
<p>-A persoa titular da Subdirección Xeral Técnica e de Planificación do Instituto.</p>
<p>-A persoa titular da xefatura do Servizo de Seguridade e Saúde Laboral, por proposta do titular da dirección xeral con competencias en materia de relacións laborais.</p>
<p>2. Como vogais da Comisión de Goberno do Instituto Galego de Seguridade e Saúde Laboral, por proposta das súas correspondentes organizacións sindicais, noméanse as persoas que se relacionan a seguir:</p>
<p>2.a) Pola Unión Xeral de Traballadores de Galicia: Carlos Bellas Cebreiro.</p>
<p>2.b) Polo Sindicato Nacional de Comisións Obreiras: Ascensión Esteban Ceballos.</p>
<p>2.c) Pola Confederación Intersindical Galega: Fernando Sabio Maroño.</p>
<p>3. Noméanse como vogais do Consello Galego de Seguridade e Saúde Laboral, por proposta da organización empresarial, as persoas que se relacionan a seguir:</p>
<p>Pola Confederación de Empresarios de Galicia:</p>
<p>Antón Arias Díaz-Eimil.</p>
<p>Ovidio Pérez Reñones.</p>
<p>José Antonio Neira Cortés.</p>
<p>Artigo 3º</p>
<p>Realizará as funcións da secretaría da Comisión de Goberno do Instituto Galego de Seguridade e Saúde Laboral, con voz pero sen voto, a persoa titular da Subdirección Xeral de Administración e Persoal do Instituto Galego de Seguridade e Saúde Laboral, actuando como suplente a persoa titular da xefatura do Servizo de Administración xeral deste organismo, nomeadas para o efecto pola dirección do instituto.</p>
<p>Santiago de Compostela, 9 de novembro de 2009.</p>
<p>Beatriz Mato Otero</p>
<p>Conselleira de Traballo e Benestar</p>

