---
date: '2009-06-01'
page: 9
number: 105
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde do 28 de maio de 2009 sobre adscrición de órganos como consecuencia da
  entrada en vigor dos decretos 82 e 83/2009, do 21 de abril, polos que se
  establecen os centros directivos dependentes da Presidencia da Xunta de
  Galicia, e se fixa a estrutura orgánica dos departamentos da Xunta de Galicia,
  respectivamente.
range: Orde
---
<p>Mediante o Decreto 79/2009, do 19 de abril, estableceuse a estrutura orgánica da Xunta de Galicia, e na súa virtude foron aprobados o Decreto 82/2009, do 21 de abril, polo que se establecen os centros directivos dependentes da Presidencia da Xunta de Galicia e o Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia.</p>
<p>Como consecuencia da nova estrutura determinada polos anteriores decretos, e de conformidade co establecido nas respectivas disposicións transitorias, cómpre determinar a adscrición dos órganos dependentes da suprimida Dirección Xeral para o Deporte á nova Secretaría Xeral para o Deporte dependente da Presidencia da Xunta de Galicia, mentres non se regule por decreto a súa nova estrutura orgánica.</p>
<p>Así, en uso das competencias conferidas polo artigo 34 da Lei 1/1983, do 22 de febreiro, reguladora da Xunta e da súa Presidencia,</p>
<p>DISPOÑEMOS:</p>
<p>Artigo 1º</p>
<p>Mentres non se regule por decreto a estrutura orgánica dos centros directivos dependentes da Presidencia da Xunta de Galicia, adscríbense á nova Secretaría Xeral para o Deporte os órganos e unidades dependentes da extinta Dirección Xeral para o Deporte.</p>
<p>Estes órganos terán as funcións que lles atribúe o Decreto 36/2006, do 23 de febreiro, polo que se desenvolve a estrutura orgánica da Consellería de Cultura e Deporte.</p>
<p>Artigo 2º</p>
<p>Mentres non se regule por decreto a estrutura orgánica dos centros directivos dependentes da Presidencia da Xunta de Galicia, adscríbense organicamente aos departamentos territoriais da Consellería da Presidencia, Administracións Públicas e Xustiza os órganos e unidades dependentes funcionalmente da extinta Dirección Xeral para o Deporte situados nas delegacións territoriais, sen prexuízo da súa adscrición funcional á nova Secretaría Xeral para o Deporte.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 28 de maio de 2009.</p>
<p>Alfonso Rueda Valenzuela Roberto Varela Fariña</p>
<p>Conselleiro de Presidencia,  Conselleiro de Cultura</p>
<p>Administracións Públicas e Turismo</p>
<p>e Xustiza</p>
<p>b) NOMEAMENTOS CONSELLERÍA DE ECONOMÍA</p>
<p>E INDUSTRIA</p>

