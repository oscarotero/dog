---
date: '2009-05-11'
page: 8
number: 90
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde do 8 de maio de 2009 pola que se determina a adscrición dos órganos
  dependentes dos centros directivos suprimidos como consecuencia da entrada en
  vigor dos decretos 82 e 83/2009, do 21 de abril, polos que se establecen os
  centros directivos dependentes da Presidencia da Xunta de Galicia, e se fixa a
  estrutura orgánica dos departamentos da Xunta de Galicia, respectivamente.
range: Orde
---
<p>Mediante o Decreto 79/2009, do 19 de abril, estableceuse a estrutura orgánica da Xunta de Galicia, e na súa virtude foron aprobados o Decreto 82/2009, do 21 de abril, polo que se establecen os centros directivos dependentes da Presidencia da Xunta de Galicia e o Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia.</p>
<p>Como consecuencia da nova estrutura determinada polos anteriores decretos, e de conformidade co establecido nas respectivas disposicións transitorias, cómpre determinar a adscrición dos órganos dependentes das secretarías e direccións xerais suprimidas aos novos centros directivos dependentes da Presidencia da Xunta de Galicia ou da Consellería de Presidencia, Administracións Públicas e Xustiza, mentres non se regule por decreto a súa nova estrutura orgánica.</p>
<p>Así, en uso das competencias que me confire o artigo 34 da Lei 1/1983, do 22 de febreiro, reguladora da Xunta e da súa Presidencia,</p>
<p>DISPOÑO:</p>
<p>Artigo 1º</p>
<p>Mentres non se regule por decreto a estrutura orgánica dos centros directivos dependentes da Presidencia da Xunta de Galicia, adscríbense á nova Secretaría Xeral de Modernización e Innovación Tecnolóxica os órganos e unidades que a seguir se relacionan:</p>
<p>-A Subdirección Xeral de Infraestruturas Informáticas e de Telecomunicacións, a Subdirección Xeral de Servizos Informáticos e de Telecomunicacións, así como o Servizo de Xestión Económica e Contratación e o Servizo de Administración Electrónica, pertencentes á extinta Dirección Xeral de Calidade e Avaliación de Políticas Públicas.</p>
<p>-A Subdirección Xeral de Medios e Novas Tecnoloxías da Administración de Xustiza, que estaba adscrita á Dirección Xeral de Xustiza.</p>
<p>Artigo 2º</p>
<p>Mentres non se regule por decreto a estrutura orgánica da Consellería de Presidencia, Administracións Públicas e Xustiza, adscríbense os órganos e unidades que a seguir se relacionan aos novos centros directivos que se indican:</p>
<p>-A Subdirección Xeral de Análise e Desenvolvemento Institucional, da extinta Secretaría Xeral de Relacións Institucionais, á Dirección Xeral de Relacións Institucionais e Parlamentarias.</p>
<p>-Os órganos e unidades correspondentes á extinta Secretaría Xeral de Relacións Exteriores á Dirección Xeral de Relacións Exteriores e coa Unión Europea.</p>
<p>Artigo 3º</p>
<p>A Comisión de Informática da Xunta de Galicia, regulada polo Decreto 290/1992, do 8 de outubro queda adscrita á Presidencia da Xunta de Galicia.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 8 de maio de 2009.</p>
<p>Alfonso Rueda Valenzuela</p>
<p>Conselleiro de Presidencia, Administracións</p>
<p>Públicas e Xustiza</p>

