---
date: '2009-11-03'
page: 17
number: 215
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de outubro de 2009 pola que se resolve a convocatoria da Orde do 28
  de maio de 2009 e se fai pública a concesión de premios de excelencia
  académica para o alumnado que inicie estudos universitarios no sistema
  universitario de Galicia no curso académico 2009-2010.
range: Orde
---
<p>A Consellería de Educación e Ordenación Universitaria convocou por Orde do 28 de maio de 2009, DOG do 22 de xuño, premios de excelencia académica para o alumnado que inicie estudos universitarios no sistema universitario de Galicia no curso académico 2009-2010.</p>
<p>De acordo co establecido no artigo 7 das bases da convocatoria, desde o día 7 ao 18 de setembro de 2009 ambos os dous incluídos, expuxéronse as listas provisionais das solicitudes admitidas e excluídas, podendo durante ese mesmo prazo os interesados formular as reclamacións para emendar erros e faltas de documentos ante a Secretaría Xeral de Universidades.</p>
<p>Rematado este prazo, as solicitudes admitidas foron estudadas pola comisión avaliadora nomeada na propia orde de convocatoria.</p>
<p>En consecuencia, de acordo co establecido nas bases da convocatoria e atendendo á proposta elevada pola citada comisión avaliadora a través da Secretaría Xeral de Universidades, esta consellería</p>
<p>RESOLVE:</p>
<p>Artigo 1º</p>
<p>Concederlle o premio de excelencia académica ao alumnado que figura no anexo I desta orde e na contía que se especifica.</p>
<p>Artigo 2º</p>
<p>Desestimar as solicitudes que se relacionan no anexo II, polas causas que nel se indican.</p>
<p>Artigo 3º</p>
<p>Os beneficiarios deberán cumprir as obrigas establecidas no artigo 12 da orde de convocatoria e a súa concesión queda, así mesmo, condicionada ao cumprimento destas e das demais disposicións especificadas na citada orde.</p>
<p>Artigo 4º</p>
<p>O aboamento dos premios realizarase de acordo co estipulado na Lei 9/2007, do 13 de xuño, de subvencións de Galicia, e farase nun pagamento único, ingresando a súa contía na conta bancaria indicada polo/a beneficiario/a do premio concedido.</p>
<p>Artigo 5º</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes a partir do día seguinte ao da súa publicación no DOG, segundo o disposto nos artigos 116 e 117 da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses ante o Tribunal Superior de Xustiza de Galicia, de acordo co establecido na Lei 29/1998, do 13 de xullo, reguladora da xurisdición contencioso-administrativa.</p>
<p>Santiago de Compostela, 22 de outubro de 2009.</p>
<p>Jesús Vázquez Abad</p>
<p>Conselleiro de Educación e Ordenación Universitaria</p>
<p>Ver referencia pdf "21500D001P005.PDF"</p>
<p>Ver referencia pdf "21500D002P006.PDF"</p>

