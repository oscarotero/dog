---
date: '2012-06-25'
id: C3C1-210612-0003
page: 25304
number: 120
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  RESOLUCIÓN do 8 de xuño de 2012, da Xefatura Territorial de Lugo, pola que se
  dispón a notificación dos acordos de iniciación de expedientes sancionadores
  por infraccións en materia de xogo.
range: Resolución
url: >-
  https://www.xunta.gal/dog/Publicados/2012/20120625/AnuncioC3C1-210612-0003_gl.html
---
<p>De conformidade co disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícaselles ás persoas que a seguir se relacionan, ás cales non se lles puido facer por correo certificado, os acordos de iniciación ditados nos expedientes de sanción por infraccións en materia de xogo cuxo número se cita no anexo.</p>
    <p>Desígnase instrutora do expediente a María Engracia Gómez Dacal e secretario a José Luis Abelleira Fernández, que poden ser recusados en calquera momento da tramitación do expediente, de darse algún suposto dos que determina o artigo 29 da Lei 30/1992.</p>
    <p>O interesado disporá dun prazo de 15 días, contados a partir do seguinte ao da publicación desta notificación, para poderen examinar o expediente no Servizo de Xestión Técnico-Administrativa e Interior desta xefatura territorial, e para presentaren por escrito cantas alegacións, documentos, informacións ou probas consideren convenientes na defensa dos seus dereitos, podendo recoñecer voluntariamente a súa responsabilidade, tal como o establece o artigo 13.d) do Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto.</p>
    <p>No caso de que decidan non efectuar alegacións no prazo indicado, este acordo de iniciación poderá ser considerado como proposta de resolución cos efectos previstos nos artigos 18 e 19 do Real decreto 1398/1993, determinándose para estos efectos o importe da sanción.</p>
    <p>Será competente para a resolución do expediente o xefe territorial da Consellería de Presidencia, Administracións Públicas e Xustiza en Lugo, segundo o establecido na Orde do 26 de setembro de 1996, da citada consellería (<em>Diario Oficial de Galicia</em> do 30 de setembro) e nos decretos 83/2009, do 21 de abril, e 245/2009, do 30 de abril, polo que se fixa a estrutura orgánica das xefaturas da Xunta de Galicia (<em>Diario Oficial de Galicia</em> nº 155, do 12 de agosto) e no Decreto 7/2011, do 20 de xaneiro, polo que se establece a estrutura orgánica da Consellería de Presidencia, Administracións Públicas e Xustiza.</p>
    <p>Lugo, 8 de xuño de 2012</p>
    <footer><p>Marta Barreiro Castro<br>Xefa territorial de Lugo</p></footer>
    <h2>ANEXO</h2>
    <table>
     <tbody>
      <tr>
       <td>Nome</td>
       <td>DNI/NIF</td>
       <td>Nº expt.</td>
       <td>Precepto infrinxido</td>
       <td>Último domicilio</td>
       <td>Posible sanción</td>
      </tr>
      <tr>
       <td>Manuel Muner Arbina</td>
       <td>44162508-R</td>
       <td>L-3/12</td>
       <td>30.c) LO 14/1985</td>
       <td>Galzaraburda nº 46, 2º D. Rentería</td>
       <td>Apercibimento</td>
      </tr>
     </tbody>
    </table>

