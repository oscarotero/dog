---
date: '2012-06-25'
id: G0007-060612-0002
page: 25301
number: 120
agency: Xulgado do Social número 3 de Santiago de Compostela
section: V. Administración de xustiza.
title: EDICTO (1111/2011).
range: Edicto
url: >-
  https://www.xunta.gal/dog/Publicados/2012/20120625/AnuncioG0007-060612-0002_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento ordinario 1111/2011 deste xulgado do social, seguido por instancia de Luis García Rendo contra a empresa Marfur Obras y Reformas, S.L., Fogasa (Fondo de Garantía Salarial), sobre ordinario, se ditou a seguinte resolución:</p>
    <p>«Decido que debo estimar e estimo a demanda presentada e en consecuencia condeno a Marfur Obras y Reformas, S.L. a aboar á demandante 4.523,62 euros, máis os xuros do artigo 29.3 do ET respecto da dita cantidade.</p>
    <p>Absolvo o Fogasa, sen prexuízo da súa responsabilidade en atención ao disposto no artigo 33 do ET.</p>
    <p>Notifíqueselles a presente resolución ás partes facéndolles saber que contra esta poden interpor recurso de suplicación no prazo de cinco días desde a súa notificación, logo de consignación do depósito de 300 euros e, no caso da empresa condenada, do importe obxecto de condena.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino.</p>
    <p>A maxistrada xuíza»</p>
    <p>E para que lle sirva de notificación en legal forma á demandada Marfur Obras y Reformas, S.L., en paradoiro descoñecido, expido o presente para a súa inserción no <em>Diario Oficial de Galicia</em>.</p>
    <p>Santiago de Compostela, 6 de xuño de 2012</p>
    <footer><p>A secretaria xudicial</p></footer>

