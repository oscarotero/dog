---
date: '2012-06-25'
id: G2344-060612-0001
page: 25285
number: 120
agency: Xulgado do Social número 1 da Coruña
section: V. Administración de xustiza.
title: EDICTO (1166/2011).
range: Edicto
url: >-
  https://www.xunta.gal/dog/Publicados/2012/20120625/AnuncioG2344-060612-0001_gl.html
---
<p>María Blanco Aquino, secretaria xudicial do Xulgado do Social número 1 da Coruña, fago saber que no procedemento ordinario 1166/2011 deste xulgado do social, seguido por instancia de María Carmen Quintela Souto contra a empresa Fondo de Garantía Salarial, Lux Cor, S.L., sobre despedimento, ditouse a seguinte resolución, cuxa parte dispositiva se xunta:</p>
    <p>«Decido que, estimando a demanda interposta por María Carmen Quintela Souto, con DNI 34891314-S, contra a empresa Lux Cor, S.L., debo declarar e declaro que esta procede, e condeno a entidade demandada a que lle aboe á demandante 11.745,98 euros, máis o xuro por demora do 10%, que só se percibirá con respecto aos conceptos salariais reclamados.</p>
    <p>Notifíquese esta sentenza ás partes, facéndolles saber que esta non é firme e contra ela cabe interpoñer recurso de suplicación para ante a Sala do Social do Tribunal Superior de Xustiza de Galicia, anunciándoo mediante escrito ou comparecencia ante este xulgado no prazo de cinco días contados a partir do seguinte á súa notificación. De ser recorrente a empresa demandada deberá acreditar mediante a exhibición ante este xulgado do xustificante acreditativo de depositar a cantidade obxecto de condena (clave de ingreso 1531-60) na conta deste xulgado aberta en Banesto, podendo substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista, debendo acreditar tamén na indicada conta (clave de ingreso 1531-34) a consignación da suma de 300 euros preceptiva para recorrer, sen este cumprimento non se terá por anunciado o recurso.</p>
    <p>Así por esta a miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que sirva de notificación en legal forma a Lux Cor, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 30 de maio de 2012</p>
    <footer><p>A secretaria xudicial</p></footer>

