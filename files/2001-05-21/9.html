---
date: '2001-05-21'
id: 856A
page: 6
number: 96
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 10 de maio de 2001, da Dirección Xeral de Persoal, pola que se
  procede a nomear e facer pública a composición dos tribunais que xulgarán os
  procedementos selectivos de ingreso e acceso ós corpos de profesores de ensino
  secundario e profesores técnicos de formación profesional, convocados por Orde
  do 8 de marzo de 2001.
range: Resolución
url: 'https://www.xunta.gal/dog/Publicados/2001/20010521/Anuncio856A_gl.html'
---
<p>En cumprimento do sinalado na base común 5 da Orde do 8 de marzo de 2001 (DOG do 12 de marzo), pola que se convocaban procedementos selectivos de ingreso e acceso ós corpos de profesores de ensino secundario e profesores técnicos de formación profesional.</p>
<p>Esta dirección xeral</p>
<p>RESOLVE:</p>
<p>Primeiro.-Nomea-los tribunais que deberán xulga-los procedementos selectivos de ingreso e acceso ós corpos de profesores de ensino secundario e profesores técnicos de formación profesional nos anexos I e II desta resolución.</p>
<p>Segundo.-As localidades de actuación dos citados tribunais faranse públicas na resolución desta dirección xeral, na que cada tribunal anunciará a hora e o lugar do acto de presentación, realización das probas de coñecemento de lingua castelá, se é o caso, coñecemento de lingua galega e primeira parte da proba.</p>
<p>Terceiro.-Quedan autorizadas as comisión de servicios dos membros dos tribunais que necesiten desprazarse da súa residencia oficial para o exercicio de tal función, tendo dereito a percibi-las axudas de custos e gastos de viaxes de acordo coa lexislación vixente. Os medios de locomoción usados serán calquera dos previstos no Decreto 299/1990, do 24 de maio, debendo entenderse que queda expresamente autorizado o uso de vehículos propios, de acordo co citado decreto.</p>
<p>Santiago de Compostela, 10 de maio de 2001.</p>
<p>Jaime García García</p>
<p>Director xeral de Persoal</p>

