---
date: '2018-05-21'
id: G0424-260418-0002
page: 25097
number: 95
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 18 de abril de 2018, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Ribadeo (expediente IN407A 2017/74-2,
  8546 AT).
range: Resolución
url: >-
  https://www.xunta.gal/dog/Publicados/2018/20180521/AnuncioG0424-260418-0002_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Begasa.</p>
    <p>Domicilio social: parque empresarial As Gándaras, r/ A, parcela U2, Lugo.</p>
    <p>Denominación: soterramento da LMT Ribadeo 1 entre AP-161 e CS 5950 Vilar.</p>
    <p>Situación: concello de Ribadeo.</p>
    <p>Características técnicas: </p>
    <p>• Liña de media tensión soterrada a 20 kV baixo tubo, cunha lonxitude de 560 m, con orixe en apoio existente AP-161, condutor tipo RHZ1 240, pasando polo CT Mercadona Ribadeo, polo CS 5950 Vilar (a desmontar) e final no CS 9815 Eroski.</p>
    <p>• Centro de transformación en caseta prefabricada existente, cunha potencia de 160 kVA, e unha relación de transformación de 20.000/400-230 V, con foso recolleaceite, 1 cela de protección a maiores das xa existentes e armarios de distribución da rede de BT.</p>
    <p>• Liña de baixa tensión aérea, cunha lonxitude de 230 m, con orixe en apoio existente HV-11/630 (punto 7), condutor tipo RZ 150 e final en RBTA existente.</p>
    <p>• Liña de baixa tensión soterrada, con orixe no CT Mercadona Ribadeo, condutor tipo RV 240 e RV 95, e final nos CGP de distintos clientes e no apoio existente HV-11/630 (punto 7).</p>
    <p>• Desmontar a LMT aérea Ribadeo 1 entre o apoio AP-161 e o CS 5950 Vilar integrada por: 280 m de LMT aérea, CTI Reverte, CTI Panificadora e un dos apoios de formigón que o soporta e 120 m de LMT soterrada existente entre o apoio AP-162 e o AP-163.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310) do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro) e 175/2015, do 3 de decembro (DOG núm. 232, do 4 de decembro) polos que se crea e establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes as que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independientemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 18 de abril de 2018</p>
    <footer><p>Pilar Fernández López<br>Xefa territorial de Lugo</p></footer>

