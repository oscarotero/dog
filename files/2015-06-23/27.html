---
date: '2015-06-23'
id: CA04-220515-0006
page: 25056
number: 117
agency: Consellería de Economía e Industria
section: VI. Anuncios. a) Administración autonómica.
title: >-
  ANUNCIO do 18 de maio de 2015, da Xefatura Territorial da Coruña, polo que se
  somete a información pública a solicitude de declaración de xacemento de orixe
  non natural.
range: Anuncio
url: >-
  https://www.xunta.gal/dog/Publicados/2015/20150623/AnuncioCA04-220515-0006_gl.html
---
<p>A Xefatura Territorial da Consellería de Economía e Industria da Coruña fai saber que a empresa Caolines de Vimianzo, S.A.U. (Cavisa), presentou nesta xefatura territorial, o 16 de xuño de 2014, instancia-solicitude de declaración de xacemento de orixe non natural para o recurso da sección B) no termo municipal de Vimianzo, provincia da Coruña.</p>
    <p>Esta sección B) atópase en terreos propiedade de Caolines de Vimianzo, S.A.U., situados no lugar de Castrelo e Pedra Abilleira, lugar de Cerbán-Castrelo, termo municipal de Vimianzo, provincia da Coruña. O predio ten unha superficie de 17,13 hectáreas. Os datos do predio segundo o Sixpac son: polígono 46, parcela 167, do concello de Vimianzo. Os residuos mineiros ocupan unha superficie aproximada de 6,01 hectáreas.</p>
    <p>Todas as persoas que se consideren afectadas por esta sección B) poderán examinar o expediente na Sección de Minas da Xefatura Territorial da Consellería de Economía e Industria da Coruña. Edificio Administrativo Monelos, 2º andar; rúa Vicente Ferrer nº 2, A Coruña, e alegar por escrito todo o que crean oportuno. Para isto, terán un prazo de trinta días, que comezará a contar desde o día seguinte a aquel en que se publique este anuncio no Diario Oficial de Galicia, segundo o establecido polo artigo 21 da Lei 3/2008, do 23 de maio, de ordenación da minaría de Galicia (DOG núm. 109, do 6 de xuño). </p>
    <p>A Coruña, 18 de maio de 2015</p>
    <footer><p>Isidoro Martínez Arca<br>Xefe territorial da Coruña</p></footer>

