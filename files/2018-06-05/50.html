---
date: '2018-06-05'
id: G1096-240518-0003
page: 27674
number: 106
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 14 de maio de 2018 pola que se notifica o acordo de incoación do
  expediente de reposición da legalidade urbanística OUR/83/2017-RP1.
range: Cédula
url: >-
  https://www.xunta.gal/dog/Publicados/2018/20180605/AnuncioG1096-240518-0003_gl.html
---
<p>O director da Axencia de Protección da Legalidade Urbanística acordou, o 20 de febreiro de 2018, incoar o expediente de reposición da legalidade urbanística en relación coa existencia de seis edificacións con tipoloxía residencial, sen vinculación a explotación agrícola ou gandeira, situadas nas parcelas 424 e 405 do polígono 26, no lugar da Chousa dos Píos, no termo municipal do Carballiño, provincia de Ourense.</p>
    <p>Ao non poderse realizar a notificación persoal daquel acordo a Vidal Ledo Albor, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado o dito acordo mediante un anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícaselle ao interesado que o texto íntegro do acordo que se notifica está ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo sen efectuarse a comparecencia, a notificación entenderase producida.</p>
    <p>O interesado dispón dun prazo de quince (15) días, contados a partir do día seguinte a aquel en que se producise a notificación desta cédula, para presentar os documentos e as xustificacións que considere pertinentes e, se é o caso, propor proba concretando os medios de que pretenda valerse.</p>
    <p>Para que conste e lle sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 14 de maio de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

