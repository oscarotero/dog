---
date: '2018-06-05'
id: G1096-240518-0001
page: 27677
number: 106
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 21 de maio de 2018 pola que se notifica a resolución do expediente
  de reposición da legalidade urbanística LUG/148/2014-RP1.
range: Cédula
url: >-
  https://www.xunta.gal/dog/Publicados/2018/20180605/AnuncioG1096-240518-0001_gl.html
---
<p>O director da Axencia de Protección da Legalidade Urbanística ditou, o 27 de abril de 2018, resolución na cal se declaran ilegalizables as obras consistentes na execución dunha construción de planta baixa de dous corpos, na execución dunha soleira realizada ao redor da antedita construción, muro de contención, unha grella e un mesado de pedra, que conforman un conxunto coas características propias dun uso residencial, aínda que sexa ocasional ou de fin de semana, sen vinculación a unha explotación agrícola ou gandeira, no lugar de San Fiz de Asma, no termo municipal de Chantada, provincia de Lugo, por seren incompatibles co ordenamento urbanístico, e se ordena a súa demolición.</p>
    <p>Ao non poder realizar a notificación persoal daquela resolución a Sonia Rubines Vázquez, Marisol Saa López, Julio González Sobrado, José Luis Saa López, Jesús Saa López, Moisés Saa López e María Sonia Gómez Gómez, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados a dita resolución por medio dun anuncio no <em>Boletín Oficial del Estado.</em></p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, comunícaselles aos interesados que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado.</em> Transcorrido o dito prazo, a notificación entenderase producida.</p>
    <p>Contra a devandita resolución, que pon fin á vía administrativa, os interesados poden interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exercen o seu dereito de presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lles sirva de notificación aos citados interesados, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino esta cédula.</p>
    <p>Santiago de Compostela, 21 de maio de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

