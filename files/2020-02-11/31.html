---
date: '2020-02-11'
id: G2410-220120-0002
page: 9502
number: 28
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 137/2019).
range: Edicto
url: >-
  https://www.xunta.gal/dog/Publicados/2020/20200211/AnuncioG2410-220120-0002_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento execución de títulos xudiciais 137/2019 deste xulgado do social, seguido por instancia de Raquel López contra Perfume VIP, S.L. e Fogasa, se ditou a seguinte resolución:</p>
    <p>Dilixencia de ordenación.</p>
    <p>Letrada da Administración de xustiza María Teresa Vázquez Abades.</p>
    <p>Santiago de Compostela, 22 de xaneiro de 2020.</p>
    <p>Citar de comparecencia as partes e o Fondo de Garantía Salarial, coas advertencias legais e facéndolles saber que deben asistir cos medios de proba de que intenten valerse, e fixo o próximo día 30.3.2020, ás 12.15 horas, para a celebración da comparecencia na sala de audiencias número 1 deste xulgado, sita na rúa Berlín, s/n, polígono das Fontiñas, coas advertencias legais e facéndolles saber que deben asistir cos medios de proba de que intenten valerse.</p>
    <p>De non asistir o traballador ou persoa que o represente, considerarase que desiste da súa solicitude; se non o fai o empresario ou o seu representante, terá lugar o acto sen a súa presenza. </p>
    <p>Así mesmo, acordo a citación do executado Perfume VIP, S.L. por medio de edictos, tendo en conta que está en ignorado paradoiro. </p>
    <p>Sirva de citación a notificación da presente resolución ás partes.</p>
    <p>Modo de impugnación: mediante recurso de reposición, que se deberá interpor no prazo dos tres días hábiles seguintes ao da súa notificación.</p>
    <p>A letrada da Administración de xustiza.</p>
    <p>E para que sirva de notificación en legal forma a Perfume VIP, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Santiago de Compostela, 22 de xaneiro de 2020</p>
    <footer><p>A letrada da Administración de xustiza</p></footer>

