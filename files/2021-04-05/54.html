---
date: '2021-04-05'
id: L243-050321-0001
page: 17890
number: 62
agency: Concello de Ponte Caldelas
section: VI. Anuncios. b) Administración local.
title: >-
  ANUNCIO do 2 de marzo de 2021 de procedemento de execución subsidiaria
  relativo á xestión da biomasa (expediente 1084/2020).
range: Anuncio
url: >-
  https://www.xunta.gal/dog/Publicados/2021/20210405/AnuncioL243-050321-0001_gl.html
---
<p>De conformidade cos artigos 44 e 46.1 da Lei 39/2015, do 1 de outubro, do procedemento administrativo común das administracións públicas, tentada sen efecto a notificación do acto que se indica por causas non imputables á Administración. </p>
    <p>Ao non ser posible a práctica da comunicación a que se refire o número 2 do artigo22 da Lei 3/2007, do 9 de abril, de prevención e defensa contra os incendios forestais de Galicia, ao titular da parcela que se relaciona a seguir, por causas non imputables a esta Administración, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, faise pública a comunicación de xestión da biomasa.</p>
    <p>Publícase este anuncio no <em>Diario Oficial de Galicia</em> para que lle sirva de notificación á persoa interesada, e para este fin comunícaselle que tanto a notificación como o expediente se encontran á súa disposición no Concello de Ponte Caldelas (avenida de Galicia, 17, 36820 Ponte Caldelas, Pontevedra). Igualmente, poderá acceder a través da sede electrónica desta entidade.</p>
    <p>Considerando que o artigo 22.3 da Lei 3/2007, do 9 de abril, de prevención e defensa contra os incendios forestais de Galicia, establece que, cando non se poida determinar a identidade da persoa responsable da xestión da biomasa vexetal e retirada de especies arbóreas prohibidas ou resulte infrutuosa a notificación, a comunicación se efectuará mediante un anuncio no <em>Boletín Oficial del Estado</em> e no <em>Diario Oficial de Galicia</em> dos datos catastrais da parcela.</p>
    <p>Considerando que o artigo 22.4 da Lei 3/2007, do 9 de abril, de prevención e defensa contra os incendios forestais de Galicia, posibilita este concello para a execución subsidiaria en caso de incumprimento dos traballos de xestión de biomasa e que os custos repercutirán ás persoas responsables.</p>
    <p>Considerando que o artigo 22.6 da Lei 3/2007, do 9 de abril, de prevención e defensa contra os incendios forestais de Galicia, establece a obriga das persoas responsables de facilitar os necesarios accesos ás entidades responsables dos traballos de xestión da biomasa, que non requirirán de ningunha autorización para a execución subsidiaria da xestión da biomasa nas redes de faixas de xestión.</p>
    <p>Acto que se vai notificar: procedemento de execución subsidiaria (expediente 1084/2020).</p>
    <p>Interesado: Aurelio Hermida Peleteiro.</p>
    <p>Custo da execución subsidiaria: 321,52 euros (IVE incluído).</p>
    <p>Ref. catastral: 36043A025008110000JZ (pol. 25, parc. 811).</p>
    <p>Prazo: un (1) mes.</p>
    <p>Ponte Caldelas, 2 de marzo de 2021</p>
    <footer><p>Andrés Díaz Sobral<br>Alcalde</p></footer>

