---
date: '2017-11-24'
id: G0424-101117-0011
page: 53865
number: 224
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 8 de novembro de 2017, da Secretaría Xeral de Emprego, pola que
  se ordena o rexistro, o depósito e a publicación no Diario Oficial de Galicia
  do acordo da comisión mixta paritaria do II convenio colectivo de ámbito
  autonómico para a actividade arqueolóxica 2015-2018.
range: Resolución
url: >-
  https://www.xunta.gal/dog/Publicados/2017/20171124/AnuncioG0424-101117-0011_gl.html
---
<p>Visto o acordo da comisión mixta paritaria do II convenio colectivo autonómico para a actividade arqueolóxica 2015-2018 (código 82001025011900), subscrito entre a Asociación Empresarial Galega de Arqueoloxía e a Federación de Banca, Aforro, Seguros, Oficinas e Centros de Chamadas da Confederación Intersindical Galega o 21 de decembro de 2016, e de conformidade co disposto no artigo 90.2 e 3 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo.</p>
    <p>A Secretaría Xeral de Emprego</p>
    <h2>ACORDA:</h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia.</p>
    <p>Segundo. Dispoñer a súa publicación no Diario Oficial de Galicia.</p>
    <p>Santiago de Compostela, 8 de novembro de 2017</p>
    <footer><p>Covadonga Toca Carús<br>Secretaria xeral de Emprego</p></footer>
    <h3>Acta da reunión ordinaria da comisión mixta paritaria</h3>
    <h3>II convenio colectivo de arqueoloxía de Galicia (2015-2018)</h3>
    <p>Ao abeiro do establecido no artigo 9 do II convenio colectivo de ámbito autonómico de Galicia para a actividade arqueolóxica 2015-2018 (DOG núm. 107, do 9 de xuño de 2015) celebrouse reunión ordinaria da comisión mixta paritaria (en diante, CMP) o día 21 de decembro de 2016, nos locais da CIG de Pontevedra, ás 17.30 horas, en convocatoria única.</p>
    <p>Compareceron, como representantes da Asociación Empresarial Galega de Arqueoloxía (en diante, AEGA): Xoán Carlos Castro Carrera e Manuel Alfonsín Soliño, e como representantes da Asemblea de Traballadores de Arqueoloxía de Galicia (en diante, ATAG): Lino Gorgoso López e Iria Salvande Lorenzo.</p>
    <p>Na presente reunión alcanzáronse os seguintes acordos:</p>
    <p>• Procedeuse ao relevo da presidencia e das secretarías da comisión, segundo os acordos alcanzados na reunión constitutiva da CMP do 25.9.2015. Deste xeito, a Presidencia da CMP estará a cargo de Manuel Alfonsín Soliño, durante os exercicios 2017 e 2018; a Secretaría en representación da AEGA estará a cargo de Xoán Carlos Castro Carrera e, a Secretaría en representación da ATAG estará a cargo de Lino Gorgoso López.</p>
    <p>• Acórdase, por unanimidade, ratificar o calendario laboral para o ano 2017, establecido pola Consellería de Economía, Emprego e Industria, no Decreto 76/2016, do 9 de xuño, polo que se determinan as festas da Comunidade Autónoma de Galicia do calendario laboral para o ano 2017 (DOG núm. 128, do 7 de xullo). Así mesmo, de xeito excepcional só para o ano 2017, por coincidiren en domingo os días 24 e 31 de decembro (días non laborables segundo o convenio), arrogámonos a facultade de opción e substitución polo mércores 7 de decembro e polo martes 26 de decembro. Deste xeito, o número total de xornadas de traballo para o ano 2017 queda establecido en 244. Achegamos un anexo coa relación dos festivos.</p>
    <p>• Acórdase unha suba salarial do 1 % para todas as categorías do convenio, tanto no salario base coma nos complementos salariais. Achegamos un anexo coa táboa salarial revisada para o ano 2017.</p>
    <p>Pontevedra, 21 de decembro de 2016</p>
    <p>– Pola AEGA:</p>
    <p>Manuel Alfonsín Soliño</p>
    <p>Xoán Carlos Castro Carrera</p>
    <p>– Pola ATAG:</p>
    <p>Lino Gorgoso López</p>
    <p>Iria Salvande Lorenzo</p>
    <h2>ANEXO I<br>Lista de xornadas festivas do II convenio colectivo de arqueoloxía<br>de Galicia para o ano 2017</h2>
    <p>6 de xaneiro: Día de Reis.</p>
    <p>13 de abril: Xoves Santo.</p>
    <p>14 de abril: Venres Santo.</p>
    <p>1 de maio: Día do Traballo.</p>
    <p>17 de maio: Día das Letras Galegas.</p>
    <p>25 de xullo: Día de Galicia.</p>
    <p>15 de agosto: a Asunción.</p>
    <p>12 de outubro: Día da Hispanidade.</p>
    <p>1 de novembro: Todos os Santos.</p>
    <p>6 de decembro: Día da Constitución.</p>
    <p>7 de decembro: non laborable por convenio (substitúe ao 31 de decembro).</p>
    <p>8 de decembro: a Inmaculada.</p>
    <p>25 de decembro: Nadal.</p>
    <p>26 de decembro: non laborable por convenio (substitúe ao 24 de decembro).</p>
    <p>Recordamos que non figuran nesta lista dúas datas correspondentes aos festivos locais de cada concello.</p>
    <h2>ANEXO II<br>Táboa salarial ano 2017</h2>
    <table>
     <tbody>
      <tr>
       <td rowspan="8">2017</td>
       <td>Grupo</td>
       <td>Categoría</td>
       <td>Salario base</td>
       <td>Comp. asistencia</td>
       <td>Vacacións</td>
       <td>PP. EE.</td>
       <td>Comp. transporte</td>
       <td>Salario bruto mes</td>
      </tr>
      <tr>
       <td rowspan="3">I</td>
       <td>Director/a</td>
       <td>1.435,14 €</td>
       <td>184,18 €</td>
       <td>134,94 €</td>
       <td>269,89 €</td>
       <td>328,91 €</td>
       <td>2.353,06 €</td>
      </tr>
      <tr>
       <td>Técnico/a</td>
       <td>952,74 €</td>
       <td>184,18 €</td>
       <td>94,74 €</td>
       <td>189,49 €</td>
       <td>328,91 €</td>
       <td>1.750,06 €</td>
      </tr>
      <tr>
       <td>Arqueólogo empresa</td>
       <td>947,26 €</td>
       <td>184,18 €</td>
       <td>94,29 €</td>
       <td>188,57 €</td>
       <td>109,63 €</td>
       <td>1.523,93 €</td>
      </tr>
      <tr>
       <td>II</td>
       <td>Técnico/a especialista</td>
       <td>947,26 €</td>
       <td>184,18 €</td>
       <td>94,29 €</td>
       <td>188,57 €</td>
       <td>219,26 €</td>
       <td>1.633,56 €</td>
      </tr>
      <tr>
       <td>III</td>
       <td>Auxiliar de arqueoloxía</td>
       <td>760,87 €</td>
       <td>184,18 €</td>
       <td>78,75 €</td>
       <td>157,51 €</td>
       <td>274,08 €</td>
       <td>1.455,39 €</td>
      </tr>
      <tr>
       <td rowspan="3">IV</td>
       <td>Xefe/a administrativo/a</td>
       <td>809,17 €</td>
       <td>184,18 €</td>
       <td>82,78 €</td>
       <td>165,56 €</td>
       <td>109,64 €</td>
       <td>1.351,33 €</td>
      </tr>
      <tr>
       <td>Oficial administrativo/a</td>
       <td>778.41 €</td>
       <td>184,18 €</td>
       <td>80,22 €</td>
       <td>160,43 €</td>
       <td>109,64 €</td>
       <td>1.312,88 €</td>
      </tr>
      <tr>
       <td>Auxiliar administrativo/a</td>
       <td>714,84 €</td>
       <td>184,18 €</td>
       <td>74,92 €</td>
       <td>149,84 €</td>
       <td>109,64 €</td>
       <td>1.233,42 €</td>
      </tr>
     </tbody>
    </table>

