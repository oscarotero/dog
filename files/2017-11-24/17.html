---
date: '2017-11-24'
id: G0007-151117-0003
page: 53893
number: 224
agency: Xulgado do Social número 3 de Santiago de Compostela
section: V. Administración de xustiza.
title: EDICTO (273/2016).
range: Edicto
url: >-
  https://www.xunta.gal/dog/Publicados/2017/20171124/AnuncioG0007-151117-0003_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que mediante a resolución ditada no día da data, no proceso seguido por instancia de Pablo Antonio Céspedes García contra a Secretaría de Estado de Justiza, Grialibros, S.L., Grace Antonia Nouel Brache e outros, rexistrado co número 273/2016, se acordou citar a Grialibros, S.L. e Grace Antonia Nouel Brache, en paradoiro descoñecido, para que comparezan na sala de vistas do Xulgado do Social número 3, situado na rúa Berlín, s/n, no polígono das Fontiñas, CP 15707 Santiago de Compostela, o día 5 de decembro de 2017, ás 12.15 horas, co fin de celebrar o acto de xuízo. Poderán comparecer persoalmente ou mediante persoa legalmente apoderada, e deberán acudir con todos os medios de proba de que intenten valerse. Advírteselles que é unha única convocatoria e que os ditos actos non se suspenderán pola falta inxustificada de asistencia. </p>
    <p>Fáiselles saber que teñen ao seu dispor, na oficina xudicial, a cédula de citación, a copia da demanda e decreto da súa admisión e tamén as demais resolucións e documentos que figuran no procedemento. </p>
    <p>Así mesmo, advírteselles ás destinatarias que as seguintes comunicacións se farán mediante a fixación dunha copia da resolución ou da cédula no taboleiro de anuncios da oficina xudicial, agás no suposto da comunicación das resolucións que deban revestir a forma de auto ou sentenza, ou cando se trate dun emprazamento. </p>
    <p>No caso de que pretendan comparecer ao acto da comparecencia asistidas de avogado ou representadas tecnicamente por graduado social colexiado, ou representadas por procurador, deberán pór esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, unha vez trasladada tal intención ao demandante, este poida estar representado tecnicamente por graduado social colexiado ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto do xuízo de avogado, procurador ou graduado social colexiado.</p>
    <p>Para que lles sirva de citación a Grialibros, S.L. e Grace Antonia Nouel Brache, expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>Santiago de Compostela, 9 de novembro de 2017</p>
    <footer><p>A letrada da Administración de xustiza</p></footer>

