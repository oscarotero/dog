---
date: '2017-11-24'
id: G0460-211117-0001
page: 53872
number: 224
agency: Axencia Galega para a Xestión do Coñecemento en Saúde
section: III. Outras disposicións.
title: >-
  RESOLUCIÓN do 21 de novembro de 2017 pola que se da publicidade ás persoas
  investigadoras premiadas en virtude da Resolución do 30 de outubro de 2017
  pola que se aproban e publican as bases reguladoras dos premios de
  investigación sobre VIH e/ou outras infeccións de transmisión sexual (ITS)
  2017.
range: Resolución
url: >-
  https://www.xunta.gal/dog/Publicados/2017/20171124/AnuncioG0460-211117-0001_gl.html
---
<p>Mediante Resolución do 30 de outubro de 2017 (DOG núm. 216, do 14 de novembro), aprobáronse e publicáronse as bases reguladoras dos premios de investigación sobre VIH e/ou outras infeccións de transmisión sexual (ITS) 2017.</p>
    <p>O xurado destes premios fixo unha revisión bibliográfica dos artigos que cumpren cos requisitos previstos nas bases reguladoras, avaliándoos segundo os criterios de selección establecidos, tal como se recolle no artigo 8 das referidas bases.</p>
    <p>O 20 de novembro o xurado reuniuse para poñer en común a avaliación dos artigos científicos e propor no acordo de concesión as dúas persoas galardoadas.</p>
    <p>O 20 de novembro recibiuse a aceptación expresa das persoas propostas e a acreditación da súa vinculación a un centro ou institución galega incluído no ámbito de aplicación destas bases no momento da elaboración do artigo.</p>
    <p>As ditas bases establecían no artigo 9 que a persoa titular da Presidencia da Axencia de Xestión do Coñecemento en Saúde ditará a resolución do premio que será inapelable, e farase pública a través do <em>Diario Oficial de Galicia</em> e das páxinas web do Servizo Galego de Saúde www.sergas.es e da axencia www.acis.sergas.es </p>
    <p>Crédito orzamentario: catro mil cincocentos euros (4.500 €), con cargo á aplicación orzamentaria 2017-11A1-561C-640.1/Proxecto 2016/00004 dos orzamentos do ano 2017 da Axencia Galega para a Xestión do Coñecemento en Saúde:</p>
    <p>a) Primeiro premio cunha dotación de tres mil euros (3.000 €).</p>
    <p>b) Segundo premio cunha dotación de mil cincocentos euros (1.500 €).</p>
    <p>No que se refire ás persoas investigadoras premiadas, véxase o anexo.</p>
    <p>Santiago de Compostela, 21 de novembro de 2017</p>
    <footer><p>Jesús Vázquez Almuíña<br>Presidente da Axencia Galega para a Xestión do Coñecemento en Saúde</p></footer>
    <h2>ANEXO<br>Persoas premiadas</h2>
    <table>
     <tbody>
      <tr>
       <td>Nº</td>
       <td>Persoas autoras</td>
       <td>Título do artigo</td>
       <td>Centro ou institución galega</td>
       <td>Importe&lt;br&gt;do premio</td>
      </tr>
      <tr>
       <td>1º</td>
       <td>Andrés Tabernilla García</td>
       <td>European mitochondrial haplogroups impact on liver fibrosis progression among hcv and HIV/HCV-coinfected patients from northwest Spain</td>
       <td>Grupo de Viroloxía Clínica, Instituto de Investigación Biomédica da Coruña (Inibic)</td>
       <td>3.000 €</td>
      </tr>
      <tr>
       <td>2º</td>
       <td>Isabel Campos Varela</td>
       <td>Treatment of severe recurrent hepatitis&amp;nbsp;C after liver transplantation in HIV infected patients using sofosbuvir-based therapy</td>
       <td>Universidade de Santiago de Compostela (Clinursid)</td>
       <td>1.500 €</td>
      </tr>
     </tbody>
    </table>

