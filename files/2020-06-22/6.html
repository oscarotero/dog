---
date: '2020-06-22'
id: G0534-120620-0005
page: 24766
number: 122
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 5 de xuño de 2020 pola que se modifica a autorización do centro
  privado plurilingüe San Miguel 2 de Vigo.
range: Orde
url: >-
  https://www.xunta.gal/dog/Publicados/2020/20200622/AnuncioG0534-120620-0005_gl.html
---
<p>A titularidade do centro privado (CPR) plurilingüe San Miguel 2 de Vigo solicita a modificación da autorización para a supresión do ciclo formativo de grao superior (CS) de administración e finanzas e de dúas unidades de bacharelato da modalidade de ciencias, e a autorización para impartir o ciclo formativo de formación profesional básica (FPB) de informática de oficina.</p>
    <p>Logo de tramitar o expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización e supresión de ensinanzas</p>
    <p>Autorizar o ciclo formativo de FPB de informática de oficina e suprimir o CS de administración e finanzas e dúas unidades de bacharelato da modalidade de ciencias, no centro docente cuxos datos se sinalan a seguir:</p>
    <p>Denominación xenérica: centro privado (CPR) plurilingüe.</p>
    <p>Denominación específica: San Miguel 2.</p>
    <p>Código: 36011211.</p>
    <p>Enderezo: r/ Tomás A. Alonso, 13.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Colegio San Miguel, S.L.</p>
    <p>Composición resultante:</p>
    <p>Educación infantil: 3 unidades.</p>
    <p>Educación primaria: 6 unidades.</p>
    <p>Educación secundaria obrigatoria: 4 unidades.</p>
    <p>Bacharelato: 4 unidades das modalidades de humanidades e ciencias sociais, e de artes.</p>
    <p>Educación especial: 1 unidade.</p>
    <p>Formación profesional: </p>
    <p>• FPB informática e comunicacións (2 unidades para 20 alumnos/as unidade).</p>
    <p>• FPB informática de oficina (2 unidades para 20 alumnos/as unidade).</p>
    <p>Quenda tarde-noite:</p>
    <p>• Educación para persoas adultas na modalidade presencial: 6 unidades de bacharelato das modalidades de ciencias, humanidades e ciencias sociais, e de artes. </p>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Educación, Universidade e Formación Profesional de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá a docencia na unidade que se autoriza, así como o equipamento adecuado.</p>
    <p>Artigo 3. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de xuño de 2020</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

