---
date: '2020-06-22'
id: O3C2-170620-0002
page: 24879
number: 122
agency: Academia Galega de Seguridade Pública
section: IV. Oposicións e concursos.
title: >-
  RESOLUCIÓN do 20 de xuño de 2020 pola que se aproban e se fan públicas as
  relacións definitivas de persoas admitidas e excluídas ao proceso selectivo
  unitario para a cobertura de postos de auxiliar de policía local.
range: Resolución
url: >-
  https://www.xunta.gal/dog/Publicados/2020/20200622/AnuncioO3C2-170620-0002_gl.html
---
<p>De conformidade co establecido na base 4 da Orde do 25 de maio de 2020 (DOG núm. 103, do 29 de maio) pola que convoca proceso selectivo unitario e se aproban as bases reguladoras para postos de auxiliares da policía local, esta dirección xeral</p>
    <h2>RESOLVE:</h2>
    <p>Primeiro. Declarar aprobada e facer pública a listaxe definitiva de persoas admitidas e excluídas ao proceso selectivo unitario para a cobertura de postos de auxiliares de policía local convocados pola Orde do 25 de maio de 2020 (DOG núm. 103, do 29 de maio).</p>
    <p>A listaxe definitiva de aspirantes excluídos/as, con indicación da causa determinante da súa exclusión e a listaxe definitiva de aspirantes admitidos/as poderán consultarse a través da páxina web oficial da Academia Galega de Seguridade Pública, http://agasp.xunta.gal.</p>
    <p>Segundo. Convocar as persoas aspirantes admitidas a realización do primeiro exercicio do proceso selectivo correspondente ás probas físicas os días 25 e 26 de xuño de 2020 no Centro Galego de Tecnificación Deportiva, r/ Padre Fernando Olmedo, 1, 36071 Pontevedra, de acordo coa orde de chamamento e horario indicado, que se publicará na páxina web da Agasp.</p>
    <p>Os aspirantes comparecerán provistos do documento nacional de identidade ou calquera outro documento legal que o substitúa, máscara, e seguirán o protocolo de prevención e protección ante o coronavirus-19 que se atopa publicado na páxina web da Agasp.</p>
    <p>A publicación dos sucesivos anuncios de celebración dos demais exercicios será efectuada na sede da Agasp e na páxina web da propia Academia :http://agasp.xunta.gal, na sección de novas.</p>
    <p>Contra esta resolución poderase interpoñer recurso potestativo de reposición ante o director xeral da Agasp, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>A Estrada, 20 de xuño de 2020</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

