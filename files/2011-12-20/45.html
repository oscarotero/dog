---
date: '2011-12-20'
id: C3K1-131211-9751
page: 37407
number: 241
agency: Consellería de Sanidade
section: VI. Anuncios. a) Administración autonómica.
title: >-
  RESOLUCIÓN do 12 de decembro de 2011, da Dirección de Recursos Humanos do
  Servizo Galego de Saúde, pola que se emprazan as partes interesadas no recurso
  contencioso-administrativo interposto por Paulo Simón Carril Vázquez e María
  Jesús García Pérez.
range: Resolución
url: >-
  https://www.xunta.gal/dog/Publicados/2011/20111220/AnuncioC3K1-131211-9751_gl.html
---
<p>No Xulgado do Contencioso-Administrativo número 1 da Coruña tramítase o recurso 402/2011-M (Dereitos Fundamentais), interposto por Paulo Simón Carril Vázquez e María Jesús García Pérez, contra a Orde do 27 de outubro de 2011 pola que se determinan os servizos mínimos dirixidos a garantir os servizos esenciais durante a folga na contrata da empresa que afecta o persoal que presta servizos de limpeza no Hospital Virxe da Xunqueira, que se levará a cabo os luns e mércores do mes de novembro de 2011 durante dúas horas en cada quenda (DOG do 31 de outubro).</p>
    <p>O que se notifica para xeral coñecemento de todas as persoas interesadas no procedemento, que son emprazadas para que poidan comparecer no xulgado como demandadas no prazo de nove días, de conformidade co previsto no artigo 49 da Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 12 de decembro de 2010.</p>
    <footer><p>Esperanza Fernández Lago<br>Directora de Recursos Humanos do Servizo Galego de Saúde</p></footer>

