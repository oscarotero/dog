---
date: '2011-12-20'
id: O3F2-011211-9442
page: 37421
number: 241
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA do 10 de novembro de 2011 pola que se notifica o Acordo do Xurado de
  Expropiación de Galicia do 23 de setembro de 2010, que fixa o prezo xusto do
  predio número 83CO, sito en Moraña, relativo ao proxecto 00418 (expediente
  2008/003780).
range: Cédula
url: >-
  https://www.xunta.gal/dog/Publicados/2011/20111220/AnuncioO3F2-011211-9442_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), e dado que non foi posible practicar a notificación, </p>
    <footer><p>DISPOÑO:</p></footer>
    <p>1. Notificar mediante a presente cédula a Saladino Borrazas Verde o acordo do Xurado de Expropiación de Galicia do 23 de setembro de 2010, que fixa o prezo xusto do predio número 83CO, sito en Moraña, relativo ao proxecto 00418, expediente 2008/003780, cuxos datos se relacionan no anexo.</p>
    <p>2. Contra esta resolución, que esgota a vía administrativa, a persoa interesada poderá interpoñer recurso potestativo de reposición ante o mesmo órgano que a ditou, no prazo dun mes contado desde o día seguinte ao da súa notificación ou publicación, de acordo co previsto nos artigos 116 e 117 da LRXPAC. A persoa interesada, poderá tamén interpoñer directamente o recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación, de conformidade cos artigos 10.1.i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición impide a interposición simultánea do recurso contencioso-administrativo, que non poderá interpoñerse ata que sexa resolto o recurso de reposición ou se entenda presuntamente desestimado. O texto íntegro do acordo referido na presente cédula está á disposición do interesado nas dependencias do Xurado de Expropiación de Galicia, con enderezo no edificio administrativo de San Lázaro, s/n, de Santiago de Compostela 15703.</p>
    <p>3. En consecuencia, para que conste e sirva de notificación á persoa expropiada, expido, asino e selo esta cédula.</p>
    <p>Santiago de Compostela, 10 de novembro de 2011.</p>
    <footer><p>Manuel González Sarria<br>Presidente do Xurado de Expropiación de Galicia</p></footer>
    <footer><p>ANEXO</p></footer>
    <p>Proxecto para o cal se expropia: 00418-Modificación n.º 1 acondicionamento da estrada PO-226 (antiga EP-0501). Treito: Moraña-Porráns. Clave: PO/01/096.01.M1.</p>
    <p>N.º de expediente: 2008/003780.</p>
    <p>Persoa que se notifica: Saladino Borrazas Verde.</p>
    <p>Expropiante: CPTOPT. Servizo Provincial Estradas de Pontevedra.</p>
    <p>Expropiado: Saladino Borrazas Verde.</p>
    <p>Beneficiario: CPTOPT. Servizo Provincial Estradas de Pontevedra.</p>
    <p>Predio n.º: 83CO.</p>
    <p>Concello: Moraña. </p>
    <p>Provincia: Pontevedra.</p>
    <p>Valoración resolución do xurado: 11.840,85 euros.</p>

