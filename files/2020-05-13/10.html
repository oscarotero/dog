---
date: '2020-05-13'
id: G2410-050520-0001
page: 20014
number: 92
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 623/2017).
range: Edicto
url: >-
  https://www.xunta.gal/dog/Publicados/2020/20200513/AnuncioG2410-050520-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 623/2017 deste xulgado do social, seguido por instancia de Manuel Outeiral Lago contra Ambunova Servicios Sanitarios, S.L.U., sobre ordinario, se ditou a seguinte resolución cuxa parte dispositiva literalmente di:</p>
    <p>Que, estimando integramente a demanda interposta por Manuel Outeiral Lago contra Ambunova Servicios Sanitarios, S.L.U., debo condenar e condeno a mercantil demandada a aboarlle ao demandante a suma de 4.928,58 euros brutos máis os xuros previstos no artigo 29.3 do Estatuto dos traballadores desde a data de presentación da papeleta de conciliación ata esta resolución, e os do artigo 576 da Lei de axuizamento civil (LAC) a partir desta resolución.</p>
    <p>Notifíqueselles ás partes esta resolución e fágaselles saber que contra ela cabe recurso de suplicación, para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>Notifíqueselles ás partes e fágaselles saber que, en aplicación do mandato contido no artigo 53.2 da Lei reguladora da xurisdición social (LXS), no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>A anterior resolución entregaráselle á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo.</p>
    <p>Para que sirva de notificación en legal forma a Ambunova Servicios Sanitarios, S.L.U., en ignorado paradoiro, expido este edicto para a súa inserción no <em>Diario Oficial de Galicia</em> e no taboleiro de anuncios do xulgado.</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de abril de 2020</p>
    <footer><p>A letrada da Administración de xustiza</p></footer>

