---
date: '2019-12-23'
id: G0256-131219-0002
page: 54326
number: 243
agency: Axencia Turismo de Galicia
section: III. Outras disposicións.
title: >-
  EXTRACTO da Resolución do 12 de decembro de 2019 pola que se regulan as bases
  para a concesión de bolsas de formación práctica en mercados emisores mediante
  a realización de prácticas de especialización en oficinas de turismo en
  mercados emisores durante o ano 2020 e se procede á súa convocatoria (código
  de procedemento TU981B).
range: Resolución
url: >-
  https://www.xunta.gal/dog/Publicados/2019/20191223/AnuncioG0256-131219-0002_gl.html
---
<p>BDNS (Identif.): 487300.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://pap.minhap.gob.es/bdnstrans/index).</p>
    <p>Primeiro. Beneficiarias</p>
    <p>Poderán ser beneficiarias das bolsas as persoas que reúnan os requisitos previstos no artigo 5 das bases reguladoras.</p>
    <p>Segundo. Obxecto e réxime</p>
    <p>Esta resolución ten por obxecto aprobar as bases reguladoras, que se inclúen como anexo I, polas que se rexerá a concesión, en réxime de concorrencia competitiva, de bolsas de formación práctica en mercados emisores mediante a realización de prácticas de especialización en oficinas de turismo en mercados emisores durante o ano 2020 (código de procedemento TU981B).</p>
    <p>Terceiro. Bases reguladoras</p>
    <p>Resolución do 12 de decembro de 2019 pola que se regulan as bases para a concesión de bolsas de formación práctica en mercados emisores mediante a realización de prácticas de especialización en oficinas de turismo en mercados emisores durante o ano 2020 e se procede á súa convocatoria (código de procedemento TU981B).</p>
    <p>Cuarto. Importe</p>
    <p>A Axencia Turismo de Galicia financiará estas bolsas con cargo ás aplicacións orzamentarias 11.A2.761A.480.0 (223.791,50 €) e 11.A2.761A.484.0 (cotas da Seguridade Social 647,60 €) dos orzamentos xerais da Comunidade Autónoma de Galicia para o ano 2020. A contía máxima prevista será de douscentos vinte e oito mil catrocentos trinta e nove euros con dez céntimos (228.439,10 €).</p>
    <p>A dotación económica das bolsas será a que se indica no seguinte cadro:</p>
    <table>
     <tbody>
      <tr>
       <td>Cidade de destino</td>
       <td>Nº de bolsas</td>
       <td>Dotación euros (total)</td>
      </tr>
      <tr>
       <td>Londres</td>
       <td>1</td>
       <td>29.252,30 €</td>
      </tr>
      <tr>
       <td>París</td>
       <td>1</td>
       <td>23.477,00 €</td>
      </tr>
      <tr>
       <td>Berlín</td>
       <td>1</td>
       <td>22.175,00 €</td>
      </tr>
      <tr>
       <td>Lisboa</td>
       <td>1</td>
       <td>22.547,00 €</td>
      </tr>
      <tr>
       <td>Miami</td>
       <td>1</td>
       <td>24.968,10 €</td>
      </tr>
      <tr>
       <td>Bruxelas</td>
       <td>1</td>
       <td>29.252,30 €</td>
      </tr>
      <tr>
       <td>Cantón</td>
       <td>1</td>
       <td>24.968,10 €</td>
      </tr>
      <tr>
       <td>Roma</td>
       <td>1</td>
       <td>22.547,00 €</td>
      </tr>
      <tr>
       <td>Dublín</td>
       <td>1</td>
       <td>29.252,30 €</td>
      </tr>
     </tbody>
    </table>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado a partir do día seguinte ao da publicación desta resolución no Diario Oficial de Galicia. Entenderase como último día do prazo o correspondente ao mesmo ordinal do día da publicación.</p>
    <p>Sexto. Pagamento</p>
    <p>O primeiro pagamento será do 20 % do importe total da bolsa, e realizarase unha vez que a persoa bolseira estea incorporada efectivamente ao seu destino; os dous pagamentos seguintes serán o 35 %, respectivamente. O cuarto pagamento será o 10 % da bolsa, unha vez finalizadas as prácticas.</p>
    <p>Santiago de Compostela, 12 de decembro de 2019</p>
    <footer><p>A directora da Axencia Turismo de Galicia<br>P.A. (Artigo 19.6 do Decreto 196/2012, do 27 de setembro;<br>DOG núm. 193, do 9 de outubro)<br>Mª Elena Barca Ramos<br>Xerente da Axencia Turismo de Galicia</p></footer>

