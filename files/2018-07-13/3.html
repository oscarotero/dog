---
date: '2018-07-13'
id: G0422-060718-0004
page: 33383
number: 134
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 6 de xullo de 2018 pola que se dá publicidade ao esgotamento de
  crédito da Orde do 25 de abril de 2018 (Diario Oficial de Galicia número 86,
  do 4 de maio), pola que se establecen as bases reguladoras e se convocan
  subvencións, en réxime de concorrencia non competitiva, destinadas á creación
  ou mellora de infraestruturas e equipamentos nos concellos de Galicia para o
  ano 2018 (código de procedemento MT300A).
range: Resolución
url: >-
  https://www.xunta.gal/dog/Publicados/2018/20180713/AnuncioG0422-060718-0004_gl.html
---
<p>Feitos.</p>
    <p>Primeiro. A Orde do 25 de abril de 2018, da Consellería de Medio Ambiente e Ordenación do Territorio, publicada no Diario Oficial de Galicia (en diante, DOG) núm. 86, do 4 de maio, establece as bases reguladoras e convoca as subvencións, en réxime de concorrencia non competitiva, destinadas á creación ou mellora de infraestruturas e equipamentos nos concellos de Galicia, para o ano 2018. </p>
    <p>Segundo. No seu artigo 7.1 indícase que sendo unha convocatoria de subvencións en concorrencia non competitiva, as subvencións resolveranse por orde de rexistro de entrada das solicitudes presentadas.</p>
    <p>No artigo 7.2 da orde establécese que as resolucións de concesión poderán ditarse sucesivamente, de forma individual para cada unha das solicitudes presentadas, a medida que se vaia verificando que toda a documentación que exixe o artigo 6.6 da presente orde, é correcta e está completa, ata o esgotamento do crédito consignado na correspondente partida orzamentaria.</p>
    <p>Terceiro. Unha vez revisadas e ordenadas todas as solicitudes presentadas coa documentación completa, a última solicitude que se puido conceder antes do esgotamento do crédito tivo entrada no Rexistro Electrónico da Xunta de Galicia na data do 5 de maio de 2018, ás 00.12.18 horas, con número de rexistro 579437/RX1213990.</p>
    <p>Consideracións xurídicas.</p>
    <p>O artigo 4.5 da Orde do 25 de abril de 2018 establece que unha vez esgotada a contía máxima fixada no número 1 do mesmo artigo, así como, de ser o caso, os aumentos de crédito efectuados, publicarase o esgotamento da contía máxima fixada e acordarase a non admisión das posteriores solicitudes; a dita publicación efectuarase no Diario Oficial de Galicia e na páxina web da Consellería de Medio Ambiente e Ordenación do Territorio.</p>
    <p>En virtude do exposto anteriormente, e de acordo co establecido no artigo 31.4 da Lei 9/2007, do 13 de xuño, de subvencións de Galicia,</p>
    <h2>RESOLVO:</h2>
    <p>Dar a coñecer o esgotamento de crédito con data do 5 de maio de 2018, ás 00.12.18 horas, autorizado no artigo 4.1 da Orde do 25 de abril de 2018 (DOG núm. 86, do 4 de maio) para sufragar as subvencións, en réxime de concorrencia non competitiva, destinadas á creación ou mellora de infraestruturas e equipamentos nos concellos de Galicia para o ano 2018.</p>
    <p>Santiago de Compostela, 6 de xullo de 2018</p>
    <footer><p>A conselleira de Medio Ambiente e Ordenación do Territorio<br>P.D. (Orde do 25.4.2018; DOG núm. 86, do 4 de maio)<br>María Encarnación Rivas Díaz<br>Directora xeral de Ordenación do Territorio e Urbanismo</p></footer>

