---
date: '2019-09-24'
id: G0426-130919-0001
page: 42306
number: 181
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 3 de setembro de 2019, da Xefatura Territorial de Lugo, polo que se
  notifica o inicio do trámite de audiencia nun procedemento de deslindamento
  entre montes veciñais en man común no concello de Paradela  (expediente
  2019_17).
range: Anuncio
url: >-
  https://www.xunta.gal/dog/Publicados/2019/20190924/AnuncioG0426-130919-0001_gl.html
---
<p>Ante esta Xefatura Territorial tramítase o expediente número 2019_17, de deslindamento entre os seguintes montes montes veciñais en man común do concello de Paradela:</p>
    <p>• Monte: Común e Lameiros (73/80).</p>
    <p>Comunidade propietaria: veciños da parroquia de Santa Cristina de Paradela.</p>
    <p>• Monte: Bosque, Serra Lagüela, Gandarón e Cabaleirón (68/80).</p>
    <p>Comunidade propietaria: veciños das parroquias Andreade, Barán e Vilaragunte.</p>
    <p>O 24 de maio de 1982 foron clasificados como veciñais en man común o citado monte Común e Lameiros, a favor dos veciños da parroquia de Santa Cristina de Paradela, e o monte Alto da Serra, a favor dos veciños do lugar da Serra, na mesma parroquia. A resolución asignou unha superficie de 15 ha a cada un deles; non obstante, o esbozo é único para os dous montes. Nel aparece unha superficie conxunta de 33 ha e non se diferencia o terreo clasificado para cada monte. </p>
    <p>A liña de deslindamento proposta polas comunidades de Andrade, Barán e Vilaragunte e de Santa Cristina de Paradela discorre sobre o actual esbozo do MVMC Alto da Serra, tal e como se aprecia no plano que figura no anexo.</p>
    <p>Tendo en conta o anterior, ábrese un período de quince días, contado desde o día seguinte ao da súa publicación no DOG, para que os veciños do lugar da Serra, na parroquia de Santa Cristina de Paradela, poidan intervir no expediente e formular as alegacións que coiden oportunas, así como achegar os documentos ou informacións que xulguen convenientes, de conformidade co artigo 82 da Lei 39/2015, do procedemento administrativo común das administracións públicas.</p>
    <p>Durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14:00 horas, de luns a venres, para os efectos de coñecer integramente o contido do expediente.</p>
    <p>Lugo, 3 de setembro de 2019</p>
    <footer><p>Mª Olga Iglesias Fontal<br>Xefa territorial de Lugo</p></footer>
    <h2>ANEXO</h2>

