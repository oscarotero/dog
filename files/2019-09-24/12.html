---
date: '2019-09-24'
id: G0003-170919-0001
page: 42258
number: 181
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 16 de setembro de 2019, da Dirección Xeral de Recursos Humanos,
  pola que se publican as puntuacións e destinos definitivamente asignados na
  primeira fase do concurso de traslados para a cobertura de postos de traballo
  de persoal sanitario funcionario da escala de saúde pública e administración
  sanitaria e se convoca para a elección de destino definitivo aos/ás
  funcionarios/as incluídos/as na segunda fase deste proceso.
range: Resolución
url: >-
  https://www.xunta.gal/dog/Publicados/2019/20190924/AnuncioG0003-170919-0001_gl.html
---
<p>Mediante a Resolución da Dirección Xeral de Recursos Humanos do 20 de xuño de 2019 (Diario Oficial de Galicia núm. 121, do 27 de xuño), publicouse a relación definitiva de admitidos/as e excluídos/as e a resolución provisional da primeira fase do concurso de traslados para a cobertura de postos de traballo de persoal sanitario funcionario incluído baixo o ámbito de aplicación da Lei 17/1989, do 23 de outubro, pertencentes á escala de saúde pública e administración sanitaria.</p>
    <p>De conformidade co previsto na base décima da resolución de convocatoria do proceso, do 25 de setembro de 2018 (Diario Oficial de Galicia núm. 193, do 9 de outubro), logo de finalizada a análise das reclamacións presentadas contra os resultados da baremación e adxudicación provisionais, esta dirección xeral, como órgano convocante do proceso,</p>
    <h2>RESOLVE:</h2>
    <p>Primeiro. Declarar resolta definitivamente a primeira fase do concurso de traslados para a cobertura de postos de traballo de persoal sanitario funcionario incluído baixo o ámbito de aplicación da Lei 17/1989, do 23 de outubro, pertencentes á escala de saúde pública e administración sanitaria, convocado pola Resolución do 25 de setembro de 2018, coa publicación das puntuacións definitivas e a adxudicación de destinos que se indican no anexo I desta resolución.</p>
    <p>Decláranse excluídos/as deste proceso, en aplicación da base oitava da resolución de convocatoria, por perda sobrevida da condición de funcionario/a de carreira, os/as seguintes profesionais: Mª Dolores Brea Bahamonde, Luis Manuel Eduardo Esteban Meruendano e Antonio Vicente Martínez Calvo.</p>
    <p>Os prazos de cesamento no actual destino e de toma de posesión nos destinos adxudicados comenzarán a computar a partir do día seguinte ao da publicación no Diario Oficial de Galicia da resolución desta dirección pola que se resolva a segunda fase deste proceso, coa adxudicación de destino definitivo ao persoal funcionario de novo ingreso seleccionado no concurso-oposición convocado pola Resolución do 27 de xullo de 2010.</p>
    <p>Segundo. Publicar como anexo II desta resolución a relación de destinos que se ofertan na segunda fase deste proceso, para a elección de destino definitivo, aos/ás funcionarios/as de novo ingreso seleccionados/as mediante o concurso-oposición convocado pola Resolución do 27 de xullo de 2010.</p>
    <p>Terceiro. Convocar os/as funcionarios/as seleccionados/as no antedito proceso selectivo, e que se detallan no anexo III desta resolución, o día 7 de outubro, ás 13.00 horas, no salón de actos da Consellería de Sanidade, Edificio Administrativo San Lázaro, s/n, Santiago de Compostela, para que en único chamamento e acto, elixan destino definitivo entre os que se ofertan no anexo II, pola orde de puntuación final obtida no concurso-oposición da clase correspondente, con preferencia a favor dos/das aspirantes que, de ser o caso, accedesen pola quenda de promoción interna.</p>
    <p>A solicitude será vinculante e irrenunciable. Os/as convocados/as deberán ir provistos de documento nacional de identidade ou documento que acredite de modo fidedigno a súa identidade. Os/as aspirantes que non comparezan persoalmente poderán ser representados por terceiras persoas provistas de poder notarial suficiente.</p>
    <p>Santiago de Compostela, 16 de setembro de 2019</p>
    <footer><p>Margarita Prado Vaamonde<br>Directora xeral de Recursos Humanos</p></footer>

