---
date: '1996-09-03'
id: '9922'
page: 8
number: 172
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 21 de agosto de 1996, da Secretaría Xeral da Comisión Galega do
  Medio Ambiente, pola que se somete a información pública o estudio de efectos
  ambientais do proxecto da concesión de explotación Costa Grande, número 6858.
range: Resolución
url: 'https://www.xunta.gal/dog/Publicados/1996/19960903/Anuncio9922_gl.html'
---
<p>O artigo 2º, punto 4 do Decreto 327/1991, do 4 de outubro, de avaliación dos efectos ambientais para Galicia (DOG nº 199, do 15 de outubro), dispón que o órgano ambiental someterá o estudio de efectos ambientais ó trámite de información pública, durante quince días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Primeiro.-Someter a información pública, no prazo de quince días hábiles, contando a partir da publicación da presente resolución, o estudio de efectos ambientais do proxecto da concesión de explotación Costa Grande, nº 6858, situada nos concellos de Muros e Carnota, provincia da Coruña.</p>
<p>Segundo.-Para os devanditos efectos informativos, porase á disposisición dos administrados exemplares nas seguintes dependencias:</p>
<p>* Secretaría Xeral da Comisión Galega do Medio Ambiente.</p>
<p>* Delegación Provincial da Consellería da Presidencia e Administración Pública (Comisión Provincial de Medio Ambiente) da provincia da Coruña.</p>
<p>* Concellos de Muros e Carnota.</p>
<p>Terceiro.-As alegacións formularanse durante o dito prazo de quince días.</p>
<p>Cuarto.-Unha vez rematado o mencionado prazo, remitirase o expediente coas correspondentes alegacións á Secretaría Xeral da Comisión Galega do Medio Ambiente.</p>
<p>Santiago de Compostela, 21 de agosto de 1996.</p>
<p>José Luis Aboal García-Tuñón</p>
<p>Secretario xeral da Comisión Galega do Medio Ambiente</p>
<p>9606386</p>

