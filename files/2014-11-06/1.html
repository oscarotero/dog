---
date: '2014-11-06'
id: G0164-291014-0001
page: 46593
number: 213
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 24 de outubro de 2014 pola que se autoriza a implantación de
  ensinanzas universitarias oficiais de grao, máster universitario e programas
  de doutoramento nas universidades da Coruña, Santiago de Compostela e Vigo,
  para o curso 2014/15.
range: Orde
url: >-
  https://www.xunta.gal/dog/Publicados/2014/20141106/AnuncioG0164-291014-0001_gl.html
---
<p>A Lei orgánica 6/2001, do 21 de decembro, de universidades, establece que a implantación e supresión de ensinanzas conducentes á obtención de títulos universitarios de carácter oficial e validez en todo o territorio nacional, serán acordadas pola Comunidade Autónoma, logo de solicitude de implantación polas universidades, segundo o disposto na lexislación vixente. </p>
    <p>Polo Real decreto 1393/2007, do 29 de outubro, modificado polo Real decreto 861/2010, do 2 de xullo, establécese a ordenación das ensinanzas universitarias oficiais, dispoñendo no seu capítulo VI o procedemento de verificación e acreditación dos títulos. Os plans de estudos serán verificados mediante resolución do Consello de Universidades e autorizados pola Comunidade Autónoma. Mediante acordo do Consello de Ministros establecerase o carácter oficial dos títulos e procederase á súa inscrición no Rexistro de Universidades, Centros e Títulos (RUCT). O Real decreto 99/2011, do 28 de xaneiro, polo que se regulan as ensinanzas oficiais de doutoramento, deu unha nova regulación a estas ensinanzas iniciándose unha nova etapa de reorganización xeral dos estudos de posgrao diferenciando o máster universitario do programa de doutoramento. </p>
    <p>No ámbito autonómico esta materia está regulada pola Lei 6/2013, do 13 de xuño, do Sistema universitario de Galicia e a Orde do 20 de marzo de 2012 que desenvolve o Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia. </p>
    <p>No Decreto 222/2011, do 2 de decembro, establécese que o procedemento para obter a autorización de implantación das ensinanzas universitarias oficiais no ámbito territorial propio da comunidade autónoma farase por orde da consellería competente en materia de universidades e publicarase no <em>Diario Oficial de Galicia</em>. Previamente terá que ser informado polo Consello Galego de Universidades, de acordo co previsto no artigo 56 da citada Lei 6/2013, do 13 de xuño, do Sistema universitario de Galicia. </p>
    <p>Logo de ser autorizadas a implantar os estudos, as universidades quedarán obrigadas a adoitar as garantías precisas para que non se demore a súa impartición máis alá dun curso académico. Por razóns excepcionais, debidamente xustificadas, o departamento competente en materia de universidades poderá autorizar a non impartición da titulación noutro curso académico. A non impartición da titulación máis alá de dous cursos académicos consecutivos levará consigo o inicio do procedemento de supresión que determinará a revogación da autorización da súa implantación. </p>
    <p>O Pleno do Consello Galego de Universidades na sesión do 26 de maio de 2014, no exercicio das súas competencias, acordou emitir informe favorable sobre a implantación dos títulos universitarios oficiais solicitados polas universidades do Sistema universitario de Galicia.</p>
    <p>Logo de acreditar que os plans de estudos contan coa resolución de verificación positiva emitida polo Consello de Universidades, as universidades da Coruña, Santiago de Compostela e Vigo solicitaron da Consellería de Cultura, Educación e Ordenación Universitaria, autorización para implantar no curso 2014/15 as titulacións que se recollen a seguir.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Conceder autorización á Universidade da Coruña para implantar, no curso 2014/15, as ensinanzas universitarias oficiais de:</p>
    <p>1. Máster universitario en Psicopedagoxía, autorizado pola presente orde.</p>
    <p>2. Máster universitario conxunto en Investigación Química e Química Industrial, coordinado pola USC e coa participación da UDC e UVIGO. Esta autorización inicia o proceso de extinción do máster universitario en Química Avanzada autorizado para a USC polo Decreto 51/2006, do 23 de marzo (DOG do 28 de marzo) e para UVIGO polo Decreto 13/2007, do 1 de febreiro (DOG do 8 de febreiro), e que figura inscrito no RUCT co código 4310455. </p>
    <p>3. Máster universitario en Dirección, Xestión e Innovación de Institucións Escolares e Socioeducativas. Esta autorización inicia o proceso de extinción do máster universitario en Innovación, Orientación e Avaliación Educativa, autorizado polo Decreto 434/2009, do 3 de decembro (DOG do 15 de decembro), e que figura inscrito no RUCT co código 4311076.</p>
    <p>4. Programa de doutoramento conxunto en Desenvolvemento Psicolóxico, Aprendizaxe e Saúde coordinado pola USC e coa participación da UDC, autorizado pola presente orde.</p>
    <p>Artigo 2</p>
    <p>Conceder autorización á Universidade de Santiago de Compostela para implantar, no curso 2014/15, as ensinanzas universitarias oficiais de:</p>
    <p>1. Grao en Enxeñaría Agrícola e Agroalimentaria. Esta autorización inicia o proceso de extinción dos seguintes títulos: grao en Enxeñaría Agrícola e do Medio Rural que figura inscrito no RUCT co código 2502231 e grao en Enxeñaría das Industrias Agroalimentarias que figura inscrito no RUCT co código 2502233, ambos os dous autorizados polo Decreto 150/2010, do 16 de setembro (DOG do 23 de setembro).</p>
    <p>2. Máster universitario conxunto en Arqueoloxía e Ciencias da Antigüidade, coordinado pola USC e coa participación da UVIGO. Esta autorización inicia o proceso de extinción do máster universitario en Arqueoloxía e Ciencias da Antigüidade autorizado para a USC pola Orde do 5 de decembro de 2013 (DOG do 20 de decembro), e que figura inscrito no RUCT co código 4314438.</p>
    <p>3. Máster universitario en Biotecnoloxía. Esta autorización inicia o proceso de extinción do máster universitario en Biotecnoloxía autorizado polo Decreto 150/2010, do 16 de setembro (DOG do 23 de setembro) e que figura inscrito no RUCT co código 4310851.</p>
    <p>4. Máster universitario en Física. Esta autorización inicia o proceso de extinción do máster universitario en Física Nuclear e de Partículas e as súas Aplicacións Tecnolóxicas e Médicas autorizado polo Decreto 434/2009, do 3 de decembro (DOG do 15 de decembro), e que figura inscrito no RUCT co código 4311764.</p>
    <p>5. Máster universitario conxunto en Investigación Química e Química Industrial, coordinado pola USC e coa participación da UDC e UVIGO. Esta autorización inicia o proceso de extinción do máster universitario en Química Avanzada autorizado para a USC polo Decreto 51/2006, do 23 de marzo (DOG do 28 de marzo) e para UVIGO polo Decreto 13/2007, do 1 de febreiro (DOG do 8 de febreiro), e que figura inscrito no RUCT co código 4310455.</p>
    <p>6. Programa de doutoramento conxunto en Desenvolvemento Psicolóxico, Aprendizaxe e Saúde coordinado pola USC e coa participación da UDC, autorizado pola presente orde.</p>
    <p>Artigo 3</p>
    <p>Conceder autorización á Universidade de Vigo para implantar, no curso 2014/15, as ensinanzas universitarias oficiais de:</p>
    <p>1. Grao en Ciencias da Linguaxe e Estudos Literarios. Esta autorización inicia o proceso de extinción do grao en Estudos de Galego e Español autorizado polo Decreto 385/2009, do 27 de agosto (DOG do 16 de setembro), e que figura inscrito no RUCT co código 2500887. </p>
    <p>2. Máster universitario conxunto en Arqueoloxía e Ciencias da Antigüidade, coordinado pola USC e coa participación da UVIGO. Esta autorización inicia o proceso de extinción do máster universitario en Arqueoloxía e Ciencias da Antigüidade autorizado para a USC pola Orde do 5 de decembro de 2013 (DOG do 20 de decembro), e que figura inscrito no RUCT co código 4314438.</p>
    <p>3. Máster universitario en Ciencia e Tecnoloxía Agroalimentaria e Ambiental. Esta autorización inicia o proceso de extinción do máster universitario en Ciencia e Tecnoloxía Agroalimentaria autorizado polo Decreto 51/2006, do 23 de marzo (DOG do 28 de marzo), e que figura inscrito no RUCT co código 4313697. </p>
    <p>4. Máster universitario conxunto en Investigación Química e Química Industrial, coordinado pola USC e coa participación da UDC e UVIGO. Esta autorización inicia o proceso de extinción do máster universitario en Química Avanzada autorizado para a USC polo Decreto 51/2006, do 23 de marzo (DOG do 28 de marzo) e para UVIGO polo Decreto 13/2007, do 1 de febreiro (DOG do 8 de febreiro), e que figura inscrito no RUCT co código 4310455.</p>
    <p>5. Máster universitario en Valoración, Xestión e Protección do Patrimonio Cultural. Esta autorización inicia o proceso de extinción dos seguintes títulos: máster universitario en Historia, Territorio e Recursos Patrimoniais, que figura inscrito no RUCT co código 431059 e máster universitario en Tecnoloxías para a Protección do Patrimonio Cultural Inmoble, que figura inscrito no RUCT co código 4311045, ámbos os dous autorizados polo Decreto 434/2009, do 3 de decembro (DOG do 15 de decembro).</p>
    <p>Artigo 4</p>
    <p>As universidades adoptarán as medidas necesarias para garantir os dereitos académicos dos estudantes que se encontren cursando os estudos que inician o proceso de extinción, de acordo co establecido no artigo 16.2 do Decreto 222/2011, do 2 de decembro. </p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 24 de outubro de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

