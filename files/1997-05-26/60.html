---
date: '1997-05-26'
id: 1081E
page: 4924
number: 99
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 18 de abril de 1997, da Dirección Provincial de Ourense, pola
  que se anuncia o concurso público 2DP/1997 para a contratación do servicio de
  lavandería dos centros: Complexo Hospitalario Cristal-Piñor, Complexo
  Hospitalario Santa María Madre-Doutor Cabaleiro Goás e atención primaria.
range: Resolución
url: 'https://www.xunta.gal/dog/Publicados/1997/19970526/Anuncio1081E_gl.html'
---
<p>A Dirección Provincial do Servicio Galego de Saúde de Ourense, en virtude das atribucións que lle foron delegadas conforme o establecido no artigo 6º h) da Orde do 22 de maio de 1996 (DOG nº 111, do 6 de xuño) da Consellería de Sanidade e Servicios Sociais e da autorización do director xeral de Recursos Económicos, con data 4 de marzo de 1997, convoca o seguinte concurso público para a contratación do servicio de lavandería dos centros: Complexo Hospitalario Cristal-Piñor, Complexo Hospitalario Santa María Madre-Doutor Cabaleiro Goás e atención primaria.</p>
<p>1. Nome e enderezo do servicio: Servicio Galego de Saúde, Dirección Provincial de Ourense, rúa Xoan XXIII, nº 27, primeiro e segundo andar. Teléfono: (988) 38 55 95. Fax: (988) 38 55 60.</p>
<p>2. Categoría do servicio e descrición: ve-lo apartado I do anexo I (prego de condicións especiais e prescricións técnicas).</p>
<p>Orzamento máximo anual: 128.180.000 ptas. (IVE incluído).</p>
<p>3. Lugar de execución: o que determine o adxudicatario.</p>
<p>4.a) Posibilidade de que, conforme as normas legais, regulamentarias ou administrativas, se reserve a prestación do servicio a unha determinada profesión: as empresas deberán estar clasificadas no grupo III, subgrupo 6, categoría D.</p>
<p>b) Referencia á dita norma legal, regulamentaria ou administrativa: artigo 25 da Lei 13/1995, de contratos das administracións públicas.</p>
<p>5. Posibilidade de que os prestadores de servicios liciten para unha parte dos servicios dos que se trate: non existe a dita posibilidade.</p>
<p>6. Se é o caso, prohibición de variantes: non se admiten variantes.</p>
<p>7. Duración do contrato ou prazo para realiza-lo servicio: 4 anos, prorrogable ata un máximo de 6, por acordo das partes.</p>
<p>8.a) Nome e enderezo do servicio ó que se pode solicita-la documentación pertinente: ve-lo punto 1.</p>
<p>b) Prazo para face-la solicitude: 20 de xuño de 1997.</p>
<p>9.a) Data límite da recepción das ofertas: 27 de xuño de 1997.</p>
<p>b) Enderezo ó que deben dirixirse: ve-lo punto 1.</p>
<p>c) Lingua ou linguas na que deban redactarse: galego ou castelán.</p>
<p>10.a) Persoas admitidas para asistiren á apertura das plicas: a apertura será en acto público.</p>
<p>b) Lugar, data e hora desta apertura: no enderezo sinalado no punto 1 o día 8 de xullo de 1997 a partir das 10 horas.</p>
<p>11. Garantías esixidas: fianza provisional previa, equivalente ó 2% do orzamento de licitación. Unha vez adxudicado o servicio, o adxudicatario deberá constituír unha fianza do 4% do orzamento de licitación.</p>
<p>12. Modalidades básicas de financiamento e de pagamento e/ou referencias ás disposicións pertinentes: o pagamento realizarase mensualmente, logo da conformidade do servicio, mediante transferencia bancaria á conta sinalada polo adxudicatario. Deberá terse en conta, en todo caso, o establecido no artigo 100 da Lei 13/1995, do 18 de maio, de contratos das administracións públicas.</p>
<p>13. Se é o caso, forma xurídica que deberá adopta-la unión de empresas adxudicatarias do contrato: unión temporal de empresas.</p>
<p>14. Datos referentes á situación do prestador de servicios e datos e formalidades necesarias para avalia-las condicións mínimas de carácter económico e técnico ás que deberá axustarse o prestador de servicios: ve-los pregos de cláusulas administrativas particulares e de condicións especiais e prescricións técnicas.</p>
<p>15. Prazo durante o que o licitador estará obrigado a mante-la súa oferta: tres meses desde a data de apertura das proposicións.</p>
<p>16. Criterios que se seguirán para adxudica-lo contrato: ve-lo apartado 11 da folla de especificacións do prego de cláusulas administrativas particulares.</p>
<p>17. Información complementaria: ve-lo pregos de cláusulas administrativas particulares e de condicións especiais e prescricións técnicas.</p>
<p>18. Data de envío do anuncio á Oficina das Publicacións Oficiais das Comunidades Europeas: 6 de maio de 1997.</p>
<p>19. Anuncios: o importe do anuncio da presente resolución na prensa e nos boletíns oficiais será pola conta do adxudicatario.</p>
<p>Ourense, 18 de abril de 1997.</p>
<p>Rosendo L. Fernández Fernández</p>
<p>Director provincial do Servicio Galego de Saúde de Ourense</p>
<p>3958</p>

