---
date: '1997-05-26'
id: '10736'
page: 4873
number: 99
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 5 de maio de 1997 pola que se aproban as actividades artesás
  comprendidas na sección correspondente do Rexistro Xeral de Artesanía de
  Galicia.
range: Orde
url: 'https://www.xunta.gal/dog/Publicados/1997/19970526/Anuncio10736_gl.html'
---
<p>Na Orde da Consellería de Industria e Comercio do 12 de xullo de 1993, publicada no Diario Oficial de Galicia nº 150, do 6 de agosto de 1993, aprobábanse as actividades artesanais incluídas no Rexistro Xeral de Artesanía de Galicia, que supoñen un instrumento indispensable para a delimitación do sector artesanal con vistas á súa ordenación e desenvolvemento.</p>
<p>No artigo 2 da citada orde establécese que esta relación de actividades poderá ser modificada pola Consellería de Industria e Comercio logo da proposta da Comisión Galega de Artesanía.</p>
<p>En cumprimento da disposición anteriormente citada, a Comisión Galega de Artesanía na sesión celebrada o día 9 de decembro de 1996, aprobou e acordou propoñer á Consellería de Industria e Comercio, a nova relación de actividades artesás que vén substituír á ata agora en vigor.</p>
<p>Por outra parte a dita relación adaptouse á Clasificación Nacional de Actividades Económicas (CNAE), vixente actualmente, e plasma en cada unha das actividades nela incluídas o criterio da Administración sobre a súa adscrición a algún dos catro apartados da clasificación establecida no artigo 4 da Lei 1/1992, do 11 de marzo, de artesanía de Galicia.</p>
<p>Na súa virtude, por proposta da Comisión Galega de Artesanía,</p>
<p>DISPOÑO:</p>
<p>Artigo 1º</p>
<p>Recoñecer oficialmente como actividades artesás os traballos e actividades que figuran no anexo desta</p>
<p>orde, para os efectos da súa inclusión na sección de actividades artesás do Rexistro Xeral de Artesanía de Galicia.</p>
<p>Estas actividades inscribiranse na sección primeira do Rexistro Xeral de Artesanía de Galicia.</p>
<p>Artigo 2º</p>
<p>1. A relación de actividades artesás poderá ser obxecto de revisión periódica pola Comisión Galega de Artesanía, de oficio ou por instancia da parte interesada. A revisión levarase a cabo mediante orde da Consellería de Industria e Comercio por proposta do citado órgano colexiado.</p>
<p>2. Os interesados dirixirán a solicitude de revisión á Comisión Galega de Artesanía, xunto coa da documentación xustificativa dela e da que, se é o caso, se determine regulamentariamente.</p>
<p>A Comisión Galega de Artesanía poderá reclamar do solicitante calquera información ou documentación adicional que coide necesaria.</p>
<p>Disposición derrogatoria</p>
<p>Queda derrogada a Orde do 12 de xullo de 1993 pola que se aproban as actividades artesás comprendidas na sección correspondente do Rexistro Xeral de Artesanía de Galicia (DOG do 6 de agosto).</p>
<p>Disposición derradeira</p>
<p>Facúltase a Dirección Xeral de Industria para dictar cantas resolucións sexan necesarias para o desenvolvemento ou aplicación do establecido nesta orde.</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de maio de 1997.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO I</p>
<p>RELACIÓN DE ACTIVIDADES ARTESÁS AGRUPADAS SEGUNDO A</p>
<p>CLASIFICACIÓN NACIONAL DE ACTIVIDADES ECONÓMICAS (CNAE- 93)</p>
<p>Clasificación segundo o Real decreto 1560/1992.</p>
<table><tbody><tr><td></td></tr>
<tr><td>Nº de orde</td><td>Denominación</td><td>Código
CNAE 93</td><td>A</td><td>B</td><td>C</td><td>D</td></tr>
<tr><td></td></tr>
</tbody></table>
<table><tbody><tr><td>División 15: industria de productos alimenticios e bebidas</td></tr>
<tr><td>1</td><td>Chacinería, chacineiro(a)</td><td>15.1</td><td></td><td></td><td>Si</td></tr>
<tr><td>2</td><td>Queixos e manteiga, queixeiro(a), manteigueiro(a)</td><td>15.5</td><td>Si</td></tr>
<tr><td>3</td><td>Pastelería, pasteleiro(a)</td><td>15.8</td><td>Si</td></tr>
<tr><td>4</td><td>Confeitería, confeiteiro(a)</td><td>15.8</td><td>Si</td></tr>
<tr><td>5</td><td>Panadería, panadeiro(a)</td><td>15.8</td><td></td><td></td><td>Si</td><td></td></tr>
<tr><td>División 17: industrial téxtil.</td></tr>
<tr><td>6</td><td>Tecidos, tecedor(a) (alto e baixo lizo, alfombras, tapices, etc.).</td><td>17.2/4/5</td><td>Si</td><td>Si</td><td>Si</td><td></td></tr>
<tr><td>7</td><td>Decoración de teas, decorador(a) de teas</td><td>17.3</td><td></td><td>Si</td><td>Si</td><td></td></tr>
<tr><td>8</td><td>Encaixes, encaixeiro(a), palilleira, picador(a) de cartóns</td><td>17.5</td><td>Si</td><td>Si</td><td>Si</td><td></td></tr>
<tr><td>9</td><td>Calceta, calceteiro(a), gancho, gancheiro(a)</td><td>17.7</td><td></td><td>Si</td><td>Si</td><td></td></tr>
<tr><td>10</td><td>Bordaos, bordador(a)</td><td>17.5</td><td>Si</td><td>Si</td><td>Si</td><td></td></tr>
<tr><td>11</td><td>Productor e reparador de redes, redeiro(a)</td><td>17.5</td><td>Si</td><td></td><td></td><td>Si</td></tr>
</tbody></table>
<table><tbody><tr><td></td></tr>
<tr><td>Nº de orde</td><td>Denominación</td><td>Código
CNAE 93</td><td>A</td><td>B</td><td>C</td><td>D</td></tr>
<tr><td></td></tr>
</tbody></table>
<table><tbody><tr><td>División 18: industria da confección e da peletería.</td></tr>
<tr><td>12</td><td>Xastre</td><td>18.2</td><td></td><td></td><td></td><td>Si</td></tr>
<tr><td>13</td><td>Modista</td><td>18.2</td><td></td><td></td><td></td><td>Si</td></tr>
<tr><td>14</td><td>Traxes tradicionais populares, productor(a) de...</td><td>18.2</td><td>Si</td><td></td><td></td><td>Si</td></tr>
<tr><td>15</td><td>Peletería, peleteiro(a)</td><td>18.3</td><td></td><td></td><td></td><td>Si</td></tr>
<tr><td>División 19: preparación, curtido e acabado do coiro; fabricación de artigos de marroquinaría e viaxe; artigos de albardería, talabardería e zapatería.</td></tr>
<tr><td>16</td><td>Curtidos, curtidor(a)</td><td>19.1</td><td>Si</td><td></td><td></td><td>Si</td></tr>
<tr><td>17</td><td>Albardería e talabardería, albardeiro(a) ou talabarteiro(a)</td><td>19.2</td><td>Si</td><td></td><td>Si</td><td></td></tr>
<tr><td>18</td><td>Repuxado e decorado do coiro, repuxador(a) e...</td><td>19.2</td><td></td><td>Si</td><td>Si</td><td></td></tr>
<tr><td>19</td><td>Marroquinería, marroquineiro(a)</td><td>19.2</td><td></td><td></td><td>Si</td><td></td></tr>
<tr><td>20</td><td>Zoqueiro, productor de zocos</td><td>19.3</td><td>Si</td><td></td><td>Si</td><td></td></tr>
<tr><td>21</td><td>Zoqueiro, productor de zocas</td><td>19.3</td><td>Si</td><td></td><td>Si</td><td></td></tr>
<tr><td>22</td><td>Zapatería, zapateiro(a)</td><td>19.3</td><td></td><td></td><td>Si</td><td>Si</td></tr>
<tr><td>División 20: industria da madeira e da cortiza, agás mobles; cestería e espartería.</td></tr>
<tr><td>23</td><td>Tornería, torneiro(a) de madeira</td><td>20.1</td><td>Si</td><td>Si</td><td>Si</td><td></td></tr>
<tr><td>24</td><td>Carpintería, carpinteiro(a)</td><td>20.3</td><td>Si</td><td></td><td>Si</td><td>Si</td></tr>
<tr><td>25</td><td>Tonelería, toneleiro(a), selleiro(a)</td><td>20.4</td><td>Si</td><td></td><td>Si</td><td></td></tr>
<tr><td>26</td><td>Talla, tallista</td><td>20.5</td><td>Si</td><td>Si</td><td>Si</td><td></td></tr>
<tr><td>27</td><td>Taracea, taraceador(a)</td><td>20.5</td><td></td><td>Si</td><td></td><td>Si</td></tr>
<tr><td>28</td><td>Imaxinería, imaxineiro(a)</td><td>20.5</td><td>Si</td><td>Si</td><td>Si</td><td>Si</td></tr>
<tr><td>29</td><td>Cestería, cesteiro(a)</td><td>20.5</td><td>Si</td><td></td><td>Si</td><td></td></tr>
<tr><td>30</td><td>Labores de palla, productor(a) de labores de palla</td><td>20.5</td><td>Si</td><td></td><td>Si</td><td></td></tr>
<tr><td>División 21: industria do papel</td></tr>
<tr><td>31</td><td>Papel, productor(a) de papel</td><td>21.1</td><td></td><td></td><td>Si</td><td></td></tr>
<tr><td>32</td><td>Manipulados de papel e cartón, manipulador(a) de papel e cartón (producción de obxectos con estes materiais).</td><td>21.2</td><td></td><td>Si</td><td>Si</td><td>Si</td></tr>
<tr><td>División 22: edición, artes gráficas e reproducción de soportes gravados.</td></tr>
<tr><td>33</td><td>Encardernación, encadernador(a)</td><td>22.2</td><td></td><td>Si</td><td></td><td>Si</td></tr>
<tr><td>34</td><td>Serigrafía, serígrafo(a)</td><td>22.2</td><td></td><td></td><td></td><td>Si</td></tr>
<tr><td>35</td><td>Gravados, gravador(a) (reproductor)</td><td>22.3</td><td></td><td>Si</td><td></td><td>Si</td></tr>
<tr><td>División 24: industria química.</td></tr>
<tr><td>36</td><td>Pirotecnia, protécnico</td><td>24.6</td><td>Si</td><td>Si</td><td></td><td>Si</td></tr>
<tr><td>División 26: fabricación doutros productos minerais non metálicos.</td></tr>
<tr><td>37</td><td>Vidreiro</td><td>26.1</td><td></td><td>Si</td><td>Si</td><td></td></tr>
<tr><td>38</td><td>Vitralista (vidreiras ou vitrais)</td><td>26.1</td><td></td><td>Si</td><td>Si</td><td></td></tr>
<tr><td>39</td><td>Tallista de vidro</td><td>26.1</td><td></td><td>Si</td><td>Si</td><td></td></tr>
<tr><td>40</td><td>Cerámica, ceramista (decorador, muralista, esmaltista, modelador, etc.).</td><td>26.2</td><td></td><td>Si</td><td>Si</td><td></td></tr>
<tr><td>41</td><td>Olería, oleiro</td><td>26.2</td><td>Si</td><td></td><td>Si</td><td></td></tr>
<tr><td>42</td><td>Cantería, canteiro</td><td>26.7</td><td>Si</td><td>Si</td><td>Si</td><td>Si</td></tr>
<tr><td>43</td><td>Talla de pedra ou mármore, tallista de pedra ou mármore.</td><td>26.7</td><td></td><td>Si</td><td>Si</td><td>Si</td></tr>
<tr><td>División 27: metalurxia.</td></tr>
<tr><td>44</td><td>Fundición, fundidor</td><td>27.5</td><td>Si</td><td></td><td>Si</td><td>Si</td></tr>
<tr><td>45</td><td>Fundición de campás, campaneiro</td><td>27.5</td><td>Si</td><td></td><td>Si</td><td>Si</td></tr>
<tr><td>División 28: fabricación de productos metálicos agás maquinaria e equipos.</td></tr>
<tr><td>46</td><td>Forxa e ferrería, ferreiro</td><td>28.4</td><td>Si</td><td>Si</td><td>Si</td><td>Si</td></tr>
<tr><td>47</td><td>Follalatería, follalateiro</td><td>28.5</td><td>Si</td><td></td><td>Si</td><td>Si</td></tr>
<tr><td>48</td><td>Esmaltes, esmaltista</td><td>28.5</td><td></td><td>Si</td><td>Si</td><td></td></tr>
<tr><td>49</td><td>Metalistería, metalistero (traballos de diverso tipo en metais -latón, cobre, estaño, bronce, titanio, alpaca, etc.gravados decorativos, cincelados, repuxados, etc.).</td><td>28.5</td><td></td><td>Si</td><td>Si</td><td>Si</td></tr>
<tr><td>50</td><td>Cerrallería decorativa ou artística, cerralleiro decorativo ou artístico.</td><td>28.6</td><td></td><td>Si</td><td>Si</td><td>Si</td></tr>
<tr><td>51</td><td>Caldeirería, caldeireiro</td><td>28.7</td><td>Si</td><td></td><td>Si</td><td>Si</td></tr>
</tbody></table>
<table><tbody><tr><td></td></tr>
<tr><td>Nº de orde</td><td>Denominación</td><td>Código
CNAE 93</td><td>A</td><td>B</td><td>C</td><td>D</td></tr>
<tr><td></td></tr>
</tbody></table>
<table><tbody><tr><td>División 33: fabricación de equipo e instrumentos médico-cirúrxicos, de precisión, óptica e reloxería.</td></tr>
<tr><td>52</td><td>Construcción e reparación de reloxos, reloxeiro(a)</td><td>33.5</td><td>Si</td><td></td><td></td><td>Si</td></tr>
<tr><td>División 35: fabricación doutro material de transporte.</td></tr>
<tr><td>53</td><td>Carpintería de ribeira, carpinteiro de ribeira</td><td>35.1</td><td>Si</td><td></td><td>Si</td><td>Si</td></tr>
<tr><td>División 36: fabricación de mobles; outras industrias manufactureiras.</td></tr>
<tr><td>54</td><td>Tapicería, tapiceiro(a)</td><td>36.1</td><td></td><td></td><td></td><td>Si</td></tr>
<tr><td>55</td><td>Ebanistería, ebanista</td><td>36.1</td><td></td><td>Si</td><td>Si</td><td>Si</td></tr>
<tr><td>56</td><td>Dourado, dourador(a)</td><td>36.1</td><td></td><td>Si</td><td></td><td>Si</td></tr>
<tr><td>57</td><td>Pratería, prateiro(a)</td><td>36.2</td><td>Si</td><td>Si</td><td>Si</td><td>Si</td></tr>
<tr><td>58</td><td>Xoiería, xoieiro(a)</td><td>36.2</td><td>Si</td><td>Si</td><td>Si</td><td>Si</td></tr>
<tr><td>59</td><td>Ourivesaría, ourive</td><td>36.2</td><td>Si</td><td>Si</td><td>Si</td><td>Si</td></tr>
<tr><td>60</td><td>Talla de pedras preciosas ou semipreciosas, lapidario(a)</td><td>36.2</td><td></td><td></td><td></td><td>Si</td></tr>
<tr><td>61</td><td>Talla de acibeche, acibecheiro(a)</td><td>36.2</td><td>Si</td><td>Si</td><td>Si</td><td>Si</td></tr>
<tr><td>62</td><td>Productor(a) de instrumentos musicais de corda ou Luthier</td><td>36.3</td><td></td><td>Si</td><td>Si</td><td></td></tr>
<tr><td>63</td><td>Productor(a) de instrumentos musicais de vento</td><td>36.3</td><td></td><td>Si</td><td>Si</td><td></td></tr>
<tr><td>64</td><td>Productor(a) de instrumentos musicais de percusión</td><td>36.3</td><td></td><td>Si</td><td>Si</td><td></td></tr>
<tr><td>65</td><td>Productor(a) de instrumentos tradicionais populares galegos.</td><td>36.3</td><td>Si</td><td>Si</td><td>Si</td><td></td></tr>
<tr><td>66</td><td>Afinación de instrumentos musicais, afinador(a)</td><td>36.3</td><td></td><td></td><td></td><td>Si</td></tr>
<tr><td>67</td><td>Palletas, palleteiro(a)</td><td>36.3</td><td>Si</td><td></td><td></td><td>Si</td></tr>
<tr><td>68</td><td>Productor(a) de artigos deportivos</td><td>36.4</td><td></td><td></td><td>Si</td><td>Si</td></tr>
<tr><td>69</td><td>Xoguetes, xogueteiro(a), monecos, monequeiro(a)</td><td>36.5</td><td></td><td></td><td>Si</td><td></td></tr>
<tr><td>70</td><td>Talla de coral, marfil, nácara, carei, ónice, etc. tallista de...</td><td>36.6</td><td></td><td>Si</td><td>Si</td><td>Si</td></tr>
<tr><td>71</td><td>Modelos ou maquetas, modelista ou maquetista</td><td>36.6</td><td></td><td></td><td>Si</td><td>Si</td></tr>
<tr><td>72</td><td>Miniaturas, miniaturista</td><td>36.6</td><td></td><td></td><td>Si</td><td></td></tr>
<tr><td>73</td><td>Taxidermia, taxidermista</td><td>36.6</td><td></td><td></td><td></td><td>Si</td></tr>
<tr><td>74</td><td>Paraugas e bastóns, paraugueiro(a) ou bastoeiro(a)</td><td>36.6</td><td></td><td></td><td>Si</td><td>Si</td></tr>
<tr><td>75</td><td>Productor(a) de pelucas ou postizos</td><td>36.6</td><td></td><td></td><td>Si</td><td></td></tr>
<tr><td>76</td><td>Cerería, cereiro(a) (velas e exvotos)</td><td>36.6</td><td>Si</td><td></td><td>Si</td><td></td></tr>
<tr><td>77</td><td>Figuras de pan tradicionais populares, productor(a)</td><td>36.6</td><td>Si</td><td></td><td>Si</td><td></td></tr>
<tr><td>División 45: construcción.</td></tr>
<tr><td>78</td><td>Mosaicos, productor(a) de mosaicos</td><td>45.4</td><td></td><td>Si</td><td></td><td>Si</td></tr>
<tr><td>79</td><td>Pinturas e revestimentos decorativos, pintor-decorador(a), estuquista, etc.</td><td>45.4</td><td></td><td>Si</td><td></td><td>Si</td></tr>
<tr><td>División 52: comercio polo miúdo de flores e plantas.</td></tr>
<tr><td>80</td><td>Arranxos florais con flores naturais ou secas, fabricación de flores de papel ou teas, etc.</td><td>52.4</td><td></td><td></td><td></td><td>Si</td></tr>
<tr><td>División 74: outras actividades empresariais.</td></tr>
<tr><td>81</td><td>Fotografía, fotógrafo(a) (proceso non automatizado)</td><td>74.8</td><td></td><td></td><td></td><td>Si</td></tr>
<tr><td>82</td><td>Escaparatismo, escaparatista</td><td>74.8</td><td></td><td></td><td></td><td>Si</td></tr>
<tr><td>83</td><td>Rotulación</td><td>74.8</td><td></td><td></td><td></td><td>Si</td></tr>
<tr><td>División 92: actividades recreativas, culturais e deportivas.</td></tr>
<tr><td>84</td><td>Escultura, escultor(a)</td><td>92.3</td><td></td><td>Si</td><td></td><td></td></tr>
<tr><td>85</td><td>Debuxo, debuxante</td><td>92.3</td><td></td><td>Si</td><td></td><td>Si</td></tr>
<tr><td>86</td><td>Restauración, restaurador(a) (madeira, mobiliario, papel, pintura, arqueoloxía, coiro, pedra, etc.).</td><td>92.3</td><td></td><td>Si</td><td></td><td>Si</td></tr>
<tr><td>87</td><td>Escenografía e cartelismo, escenógrafo(a) ou cartelista.</td><td>92.3</td><td></td><td>Si</td><td></td><td>Si</td></tr>
<tr><td>88</td><td>Pirogravado, pirogravador(a)</td><td>92.3</td><td></td><td>Si</td><td></td><td>Si</td></tr>
<tr><td>89</td><td>Cartón pedra, productor(a) de obxectos de cartón pedra e similares</td><td>92.3</td><td></td><td>Si</td><td>Si</td><td></td></tr>
<tr><td>División 93: actividades diversas de servicios persoais.</td></tr>
<tr><td>90</td><td>Afiado, afiador</td><td>93.0</td><td>Si</td><td></td><td></td><td>Si</td></tr>
</tbody></table>
<p>3666</p>

