---
date: '2012-10-05'
id: L439-011012-0001
page: 38503
number: 191
agency: Concello de Outeiro de Rei
section: VI. Anuncios. b) Administración local.
title: >-
  ANUNCIO de modificación puntual das normas subsidiarias para a delimitación do
  núcleo rural de Francos-Penelas-Barciela.
range: Anuncio
url: >-
  https://www.xunta.gal/dog/Publicados/2012/20121005/AnuncioL439-011012-0001_gl.html
---
<p>Con data do 14 de novembro de 2011, o alcalde remitiu ao órgano ambiental o anteproxecto de modificacion puntual das normas subsidiarias do Concello de Outeiro de Rei para a delimitación do núcleo rural de Francos-Penelas-Barciela e modificación de ordenanzas, disposicións de carácter xeral e réxime de aplicación a edificacións fóra de ordenación.</p>
    <p>Ante a inminencia da aprobación inicial da modificación proxectada, e ao abeiro do artigo 77 da Lei 9/2002, do 30 de decembro, de ordenación urbanística e protección do medio rural de Galicia, considérase conveniente suspender o outorgamento de licenzas no ámbito do suelo urbanizable do núcleo da parroquia de Robra e, con iso, evitar actuacións que dificulten no futuro a efectiva implantación da ordenación proxectada.</p>
    <p>Á vista do anterior, o Pleno da Corporación, en sesión plenaria de data do 7 de setembro de 2012, acordou suspender o outorgamento de licenzas urbanísticas de nova edificación, parcelación e legalización no ámbito territorial comprendido dentro da delimitación do actual solo urbanizable existente na parroquia de Robra.</p>
    <p>O citado acordo pon fin á vía administrativa, e poderá ser impugnado ante a Sala do Contencioso-Administrativo do Tribunal Superior de Xustiza no prazo de dous meses desde a práctica da presente publicación.</p>
    <p>Outeiro de Rei, 11 de setembro de 2012</p>
    <footer><p>José Pardo Lombao<br>Alcalde</p></footer>

