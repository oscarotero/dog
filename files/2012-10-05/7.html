---
date: '2012-10-05'
id: G0164-270912-0003
page: 38361
number: 191
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 27 de setembro de 2012 pola que se amplía ata o 20 de decembro o
  prazo de que dispoñen os beneficiarios das axudas convocadas ao abeiro da Orde
  do 16 de decembro de 2011, para a xustificación das actividades de formación
  de adultos subvencionadas por medio da citada orde.
range: Resolución
url: >-
  https://www.xunta.gal/dog/Publicados/2012/20121005/AnuncioG0164-270912-0003_gl.html
---
<p>Por Orde do 16 de decembro de 2011 (DOG do 26 de decembro) foron convocadas axudas para a realización de actividades de formación de adultos durante o ano 2012, organizadas por corporacións locais e institucións privadas sen ánimo de lucro legalmente constituídas, radicadas na Comunidade Autónoma de Galicia.</p>
    <p>A Orde do 4 de maio de 2012 resolveu a citada convocatoria.</p>
    <p>O artigo 12 da Orde do 16 de decembro de 2011 fixa, como prazo límite para a entrega da documentación xustificativa imprescindible para o pagamento da subvención, o 10 de outubro de 2012. Porén, o artigo 10 da devandita orde establece que «para poder cumprir as exixencias da Seguridade Social, o TC de setembro terá como data límite de xustificación o 15 de novembro».</p>
    <p>Isto significa que o prazo xeral de xustificación finaliza o 10 de outubro. Non obstante, aqueles beneficiarios que deban presentar coa súa xustificación o pagamento do documento de cotización TC referido ao mes de setembro, dispoñen ata o 15 de novembro para remitir ese xustificante.</p>
    <p>Malia o expresado anteriormente e, habida conta da posibilidade de que algúns beneficiarios non poidan remitir a súa xustificación nos prazos establecidos anteriormente,</p>
    <h2>RESOLVO:</h2>
    <p>Ampliar o prazo para a presentación da documentación xustificativa prevista na Orde do 16 de decembro de 2011 ata o 20 de decembro de 2012.</p>
    <p>Santiago de Compostela, 27 de setembro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

