---
date: '2008-08-25'
page: 15
number: 163
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Resolución do 28 de xullo de 2008, da Dirección Xeral de Formación Profesional
  e Ensinanzas Especiais, pola que se establece o perfil do programa de
  cualificación profesional inicial de costura en Galicia.
range: Resolución
---
<p>O Real decreto 329/2008, do 29 de febreiro, estableceu, entre outras, a cualificación profesional de nivel 1 de arranxos e adaptacións de roupa en téxtil e pel, pertencente á familia profesional de téxtil, confección e pel, así como os módulos formativos asociados ás unidades de competencia de que se compón.</p>
<p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Formación Profesional e Ensinanzas Especiais, e que deberán tomar como referencia os módulos formativos asociados ás unidades de competencia que inclúa o perfil.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Obxecto.</p>
<p>Esta resolución ten por obxecto o establecemento do perfil profesional do programa de cualificación profesional inicial de costura en Galicia.</p>
<p>Segundo.-Identificación.</p>
<p>O programa de cualificación profesional inicial de costura queda identificado polos seguintes elementos:</p>
<p>-Denominación: costura.</p>
<p>-Nivel: programa de cualificación profesional inicial.</p>
<p>-Duración: 580 horas.</p>
<p>-Familia profesional: téxtil, confección e pel.</p>
<p>Terceiro.-Competencia xeral.</p>
<p>Realizar arranxos e adaptacións en roupa de vestir en téxtil e pel, así como en roupa de fogar, aplicando as técnicas e os procesos específicos, para lograr que o artigo adquira con calidade o acabamento requirido, autonomamente ou baixo a supervisión de persoal responsable, nos prazos previstos, nas condicións ambientais e de seguridade adecuadas, e coa correcta atención á clientela que demanda o servizo.</p>
<p>Cuarto.-Competencias profesionais, persoais e sociais.</p>
<p>As competencias profesionais, persoais e sociais deste programa de cualificación profesional inicial son as que se relacionan a seguir:</p>
<p>a) Recibir os artigos para tratar, ordenalos e clasificalos para os manipular adecuadamente ante o arranxo solicitado, en función da súa complexidade e do nivel de calidade exixido.</p>
<p>b) Realizar a almacenaxe e a manipulación dos produtos necesarios para o arranxo de roupa de vestir e de roupa de fogar, así como tratar os residuos, aplicando os métodos correctos para reducir o impacto ambiental.</p>
<p>c) Preparar as ferramentas e os equipamentos necesarios, e elixir os materiais axeitados para le-var a cabo en tempo e forma o arranxo concertado.</p>
<p>d) Realizar o arranxo e a adaptación de pezas de roupa e artigos aplicando as técnicas específicas de confección, de xeito que se garanta un acabamento de calidade.</p>
<p>e) Diferenciar as pezas de roupa, os artigos e os seus compoñentes para os manipular adecuadamente sen desvirtuar as súas características estéticas, adaptándoos ás demandas da clientela.</p>
<p>f) Colaborar na proba e na personalización das pezas de roupa, transformándoas segundo as demandas da clientela, e realizar os controis necesarios para asegurar que se cumpran as exixencias de calidade no proceso de traballo.</p>
<p>g) Realizar o acabamento e a presentación final das pezas de roupa tratadas, e almacenalas adecuadamente para a súa posterior entrega á clientela, directamente ou a través de persoas intermediarias.</p>
<p>h) Demostrar actitudes de cortesía, respecto e discreción na atención á clientela, tanto á hora de informala dos servizos que se ofrecen e das tarifas aplicables como para resolver reclamacións ante o servizo realizado.</p>
<p>i) Manexarse no posto de traballo de acordo coa normativa de seguridade e de saúde laboral.</p>
<p>j) Manter condutas que demostren uns niveis de responsabilidade, puntualidade e hixiene persoal e profesional adecuadas ao posto de traballo.</p>
<p>k) Actuar con confianza na propia capacidade profesional e prestar atención ás innovacións técnicas e organizativas que acontezan no sector.</p>
<p>Quinto.-Relación de cualificacións e unidades de competencia do Catálogo Nacional das Cualificacións Profesionais incluídas no perfil profesional.</p>
<p>Cualificacións profesionais completas incluídas no título:</p>
<p>a) Arranxos e adaptacións de pezas de roupa e artigos en téxtil e pel, TCP387_1 (Real decreto 329/2008), que abrangue as seguintes unidades de competencia:</p>
<p>-UC1224_1. Atender a clientela nos servizos de arranxos e adaptacións de artigos en téxtil e pel.</p>
<p>-UC1225_1. Preparar materiais, ferramentas, máquinas e equipamentos de confección.</p>
<p>-UC1226_1. Realizar arranxos en roupa de vestir e roupa de fogar.</p>
<p>-UC1227_1. Realizar adaptacións e personalizar roupa de vestir.</p>
<p>Sexto.-Contorno profesional.</p>
<p>1. Ámbito profesional. Desenvolve a súa actividade profesional por conta allea ou de xeito autónomo en empresas medianas e pequenas, así como en microempresas no sector da confección e da moda dedicadas a arranxos, adaptacións e personalización de pezas de roupa e artigos en téxtil e pel.</p>
<p>2. Sectores produtivos. Empresas vinculadas á industria da confección e da moda, como xastraría, modistaría, alta costura, etc., así como na produción de espectáculos.</p>
<p>3. Ocupacións e postos de traballo máis salientables.</p>
<p>-Cosedor/a á man ou á máquina doméstica.</p>
<p>-Costureiro/a zurcidor/a.</p>
<p>-Modista de arranxos e composturas.</p>
<p>-Operario/a de confección.</p>
<p>-Operario/a de modistaría.</p>
<p>Sétimo.-Módulos específicos.</p>
<p>1. Os módulos específicos deste perfil profesional, que toman como referentes os módulos formativos asociados ás unidades de competencia de que se compón, quedan desenvolvidos no anexo I desta resolución.</p>
<p>2. Son os que se relacionan a seguir:</p>
<p>-ME0055. Atención á clientela.</p>
<p>-ME0056. Materiais, ferramentas, máquinas e equipamentos de confección.</p>
<p>-ME0057. Arranxos, adaptacións e personalizacións en roupa de vestir e roupa de fogar.</p>
<p>-ME0058. Formación en centros de traballo.</p>
<p>Oitavo.-Espazos e equipamentos.</p>
<p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
<p>2. Os espazos formativos establecidos poden ser ocupados por diferentes grupos de alumnado.</p>
<p>3. Non cómpre que os espazos formativos identificados se diferencien mediante pechamentos.</p>
<p>Noveno.-Profesorado e persoas formadoras.</p>
<p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
<p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
<p>3. O perfil das persoas formadoras que impartan os módulos específicos en contornos produtivos establécese no anexo IV desta resolución.</p>
<p>Décimo.-Relación de módulos específicos coas unidades de competencia do Catálogo Nacional de Cualificacións Profesionais que inclúe o programa.</p>
<p>A relación dos módulos específicos coas unidades de competencia do Catálogo Nacional de Cualificacións Profesionais que inclúe o programa é a que figura na táboa que se inclúe como anexo V desta resolución.</p>
<p>Décimo primeiro.-Distribución horaria dos módulos específicos.</p>
<p>A distribución horaria dos módulos específicos cursados en contornos non produtivos especifícase no anexo VI desta resolución.</p>
<p>Disposición derradeira</p>
<p>Entrada en vigor.</p>
<p>Esta resolución entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 28 de xullo de 2008.</p>
<p>Antonio Vázquez Vázquez</p>
<p>Director xeral de Formación Profesional</p>
<p>e Ensinanzas Especiais</p>
<p>ANEXO I</p>
<p>Módulos específicos</p>
<p>1. Módulo específico: atención á clientela.</p>
<p>-Código: ME0055.</p>
<p>-Duración: 93 horas.</p>
<p>1.1. Resultados da aprendizaxe e criterios de avaliación.</p>
<p>-RA1. Aplica técnicas de comunicación na atención a clientes de diversos tipos, no servizo de arranxos e adaptacións de artigos en téxtil e pel.</p>
<p>-CA1.1. Recoñecéronse técnicas de comunicación e habilidades sociais que facilitan a empatía coa clientela.</p>
<p>-CA1.2. Describíronse as calidades persoais que se deben posuír e as actitudes que se deben desenvolver para atender a clientela.</p>
<p>-CA1.3. Explicáronse as técnicas para potenciar a presenza da clientela e o vínculo con ela.</p>
<p>-CA1.4. Especificáronse variables que se poden aplicar para a mellora do resultado do servizo.</p>
<p>-CA1.5. A partir dun caso práctico, debidamente caracterizado, sobre información do servizo de arranxos ou adaptacións de artigos en téxtil e pel:</p>
<p>-Identificouse a tipoloxía da clientela e as súas necesidades.</p>
<p>-Realizáronse as preguntas oportunas con linguaxe clara e comprensible.</p>
<p>-Aplicáronse técnicas de comunicación e habilidades sociais que faciliten a empatía coa clientela.</p>
<p>-Describíronse con claridade as características do produto e do servizo demandado.</p>
<p>-Apreciouse a posibilidade do arranxo ou da adaptación.</p>
<p>-Determináronse e comunicáronselle á clientela variables para a mellora do resultado e do servizo demandado.</p>
<p>-Presentouse o orzamento conforme as tarifas establecidas.</p>
<p>-Indicáronse os prazos de entrega, en caso de se concretaren.</p>
<p>-RA2. Explica os tipos de arranxos e adaptacións que admiten diferentes artigos en téxtil e pel para os manter en uso, e indica a súa complexidade en función da calidade requirida.</p>
<p>-CA2.1. Describíronse as características de diversos tipos de artigos fabricados, en relación co servizo de arranxos e adaptacións, e salientáronse as vantaxes e os inconvenientes.</p>
<p>-CA2.2. Diferenciáronse tipos e características de arranxos e adaptacións que se poidan realizar sobre artigos en téxtil e pel.</p>
<p>-CA2.3. Explicáronse os tipos de arranxos e adaptacións que admiten os artigos segundo o seu destino e o seu uso.</p>
<p>-CA2.4. Indicáronse as operacións máis comúns que se realizan nun servizo de arranxo e adaptacións de artigos en téxtil e pel.</p>
<p>-CA2.5. Explicáronse as accións que se poden realizar con carácter irreversible sobre artigos en téxtil e pel.</p>
<p>-CA2.6. A partir dun suposto práctico, debidamente caracterizado, de observación de artigos en téxtil e pel para o posible arranxo ou a adaptación:</p>
<p>-Identificouse o tipo de artigo, os seus compoñentes e os seus materiais.</p>
<p>-Describiuse o tipo de arranxo ou de adaptación que se demanda.</p>
<p>-Recoñecéronse as posibilidades de realizar a demanda.</p>
<p>-Enumeráronse os materiais necesarios.</p>
<p>-Explicáronse as operacións requiridas.</p>
<p>-Formalizouse o documento cos datos do artigo.</p>
<p>-RA3. Aplica técnicas de recepción e almacenaxe de artigos en téxtil e pel para proceder ao seu arranxo ou á súa adaptación.</p>
<p>-CA3.1. Identificáronse actuacións de recepción segundo o tipo de artigos en téxtil e pel que se vaian manipular.</p>
<p>-CA3.2. Interpretáronse e formalizáronse os documentos de recepción de artigos no servizo.</p>
<p>-CA3.3. Explicáronse as condicións de hixiene e limpeza que deben ter os artigos en téxtil e pel para a súa recepción nun servizo de arranxo ou adaptacións.</p>
<p>-CA3.4. Identificáronse as operacións que cumpra realizar, segundo o servizo solicitado, para informar a clientela.</p>
<p>-CA3.5. Explicáronse os procedementos de identificación dos artigos en téxtil e pel para a súa almacenaxe nun servizo de arranxos.</p>
<p>-CA3.6. Recoñecéronse procedementos de almacenaxe de artigos en téxtil e pel na recepción para o seu arranxo ou para adaptacións, e a posterior manipulación no servizo.</p>
<p>-CA3.7. A partir dun suposto práctico, debidamente caracterizado, de recepción de artigos en téxtil e pel para o seu arranxo ou para adaptación:</p>
<p>-Identificouse o tipo de artigo, os seus compoñentes e os materiais.</p>
<p>-Recoñeceuse o tipo de arranxo ou de adaptación que se demanda.</p>
<p>-Informouse a clientela das operacións que require o servizo solicitado.</p>
<p>-Comprobouse o estado de hixiene e limpeza da peza de roupa ou do artigo.</p>
<p>-Identificouse e almacenouse correctamente a peza de roupa ou o artigo, segundo o servizo requirido.</p>
<p>-Formalizáronse documentos coa información que requira o servizo.</p>
<p>-RA4. Aplica técnicas de realización de cálculos precisos para o orzamento de arranxos e adaptacións de artigos en téxtil e pel, para o que utiliza tarifas establecidas.</p>
<p>-CA4.1. Describíronse os gastos directos e indirectos que se inclúen no orzamento dos arranxos e das adaptacións de artigos en téxtil e pel.</p>
<p>-CA4.2. Explicouse como se calculan os tempos das operacións implicadas no arranxo, con aplicación das tarifas establecidas.</p>
<p>-CA4.3. Interpretáronse e formalizáronse os documentos de orzamentos dos arranxos e das adaptacións de artigos.</p>
<p>-CA4.4. Nun suposto práctico, debidamente caracterizado, de cálculo dun orzamento de arranxos ou adaptacións de artigos en téxtil e pel, con aplicación de pautas dadas:</p>
<p>-Deducíronse os gastos de materiais.</p>
<p>-Deducíronse os gastos indirectos que lle afectan.</p>
<p>-Deduciuse o tempo necesario para o arranxo ou a transformación.</p>
<p>-Deduciuse o prezo final da operación, con aplicación da fórmula adecuada.</p>
<p>-De ser o caso, aplicáronse descontos en función da fidelidade da clientela, da contía ou das opcións de pagamento.</p>
<p>-Formalizáronse documentos coa información que requira o orzamento.</p>
<p>-RA5. Aplica os procedementos determinados para a entrega de artigos arranxados ou adaptados, a partir das demandas da clientela, así como as técnicas de actuación ante conflitos e reclamacións.</p>
<p>-CA5.1. Recoñecéronse as características estéticas e de funcionalidade de artigos arranxados ou adaptados, segundo a resposta á demanda da clientela.</p>
<p>-CA5.2. Explicáronse as formas de entrega e exhibición á clientela dos artigos arranxados ou adaptados, e comprobáronse as súas expectativas de funcionalidade e de estética.</p>
<p>-CA5.3. Enumeráronse os erros máis comúns e as medidas que permitan corrixir as deficiencias e mellorar os resultados na prestación do servizo.</p>
<p>-CA5.4. Identificouse a natureza dos conflitos e das reclamacións, así como as técnicas para os afrontar.</p>
<p>-CA5.5. Recoñeceuse a documentación que se utiliza na recollida de queixas e reclamacións, e describíronse as epígrafes de que consta e a información que debe conter.</p>
<p>-CA5.6. A partir dun caso práctico, debidamente caracterizado, de entrega e información á clientela sobre o servizo realizado:</p>
<p>-Comprobouse que o traballo realizado se axuste aos requisitos solicitados.</p>
<p>-Cumpríronse as condicións de entrega na data fixada.</p>
<p>-Informouse do tratamento que cumpra aplicar no seu uso e no seu mantemento.</p>
<p>-De ser o caso, probouse a peza de roupa para a súa conformidade, aplicando pautas dadas.</p>
<p>-CA5.7. A partir dun suposto práctico, debidamente caracterizado, de atención no servizo de arranxos e adaptacións, determináronse os aspectos dunha reclamación:</p>
<p>-Recoñeceuse a reclamación formulada.</p>
<p>-Recoñeceuse o plan de actuación establecido e aplicáronse as súas fases.</p>
<p>-Aplicáronse técnicas de comportamento positivo e resolutivo.</p>
<p>-Formalizouse correctamente a documentación requirida a través do correspondente formulario.</p>
<p>-Identificáronse os mecanismos de xestión de reclamacións, en caso de superar a responsabilidade asignada, utilizando medios convencionais e informáticos.</p>
<p>-RA6. Formaliza a documentación propia do servizo de arranxos e adaptacións, utilizando medios convencionais e informáticos, a partir dunhas especificacións e duns procedementos determinados.</p>
<p>-CA6.1. Identificouse a documentación básica vinculada ao servizo de arranxos e adaptacións.</p>
<p>-CA6.2. Mantívose actualizada a documentación.</p>
<p>-CA6.3. Nun suposto práctico, debidamente caracterizado, formalizouse a documentación que recolla as características máis importantes do servizo de arranxos e adaptacións: prestación de servizos, tarifa de prezos, listaxe de clientes, etc.</p>
<p>1.2. Contidos básicos.</p>
<p>Habilidades de comunicación en situacións personalizadas de servizos de arranxos ou adaptacións de artigos en téxtil e pel:</p>
<p>-Barreiras e dificultades.</p>
<p>-Comunicación non verbal.</p>
<p>-Comunicación verbal: técnicas de emisión de mensaxes orais.</p>
<p>-Comunicación a través de medios non presenciais.</p>
<p>-Escoita: técnicas de recepción de mensaxes orais.</p>
<p>-Motivación, frustración e mecanismos de defensa.</p>
<p>Atención a clientes en servizos de arranxos e adaptacións de artigos en téxtil e pel:</p>
<p>-Tipos de clientes e a súa relación coa prestación do servizo.</p>
<p>-Atención personalizada.</p>
<p>-Necesidades e gustos da clientela.</p>
<p>-Criterios de satisfacción.</p>
<p>-Obxeccións da clientela e o seu tratamento.</p>
<p>-Fidelización da clientela.</p>
<p>Recepción e orzamento dos servizos ofrecidos en empresas de arranxos e adaptacións de artigos en téxtil e pel:</p>
<p>-Información como base da prestación do servizo.</p>
<p>-Características estéticas dos artigos.</p>
<p>-Características esenciais dos produtos.</p>
<p>-Calidade nos servizos ofrecidos.</p>
<p>-Documentación básica vinculada á prestación de servizos.</p>
<p>-Etiquetas de identificación de clientes, de procedencia, de entrega e de recollida.</p>
<p>-Custos directos e indirectos.</p>
<p>-Custos de materiais e de horas de traballo.</p>
<p>-Tarifas de prezos: orzamentos.</p>
<p>-Utilización de ferramentas informáticas de prestación do servizo.</p>
<p>Tratamento de reclamacións no servizo de arranxos e adaptacións de artigos en téxtil e pel:</p>
<p>-Elementos formais que contextualizan a reclamación.</p>
<p>-Documentos necesarios ou probas nunha reclamación.</p>
<p>-Procedemento de recollida das reclamacións.</p>
<p>-Técnicas utilizadas no tratamento e na actuación ante reclamacións.</p>
<p>-Utilización de ferramentas informáticas de xestión de reclamacións.</p>
<p>1.3. Orientacións pedagóxicas</p>
<p>Este módulo profesional contén a formación necesaria para atender e informar a clientela dos servizos de arranxos e adaptacións, tanto no contacto previo como na posvenda do servizo.</p>
<p>A definición desta función abrangue aspectos como:</p>
<p>-Aplicación de técnicas de comunicación na atención a clientes de diversos tipos.</p>
<p>-Coñecemento de técnicas de recepción e almacenaxe.</p>
<p>-Cálculo de orzamentos aplicando as tarifas establecidas.</p>
<p>-Formalización de documentación propia do servizo de arranxos de xeito convencional e informático.</p>
<p>-Tratamento de reclamacións.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Aplicación de técnicas de comunicación e habilidades sociais que facilitan a empatía coa clientela.</p>
<p>-Identificación de artigos, clasificación e almacenaxe.</p>
<p>-Realización de orzamentos e formalización de toda a documentación necesaria.</p>
<p>-Tratamento de reclamacións con comportamento positivo e resolutivo.</p>
<p>-Resolucións de situacións estándares mediante exercicios de simulación.</p>
<p>2. Módulo específico: materiais, ferramentas, máquinas e equipamentos de confección.</p>
<p>-Código: ME0056.</p>
<p>-Duración: 117 horas.</p>
<p>2.1. Resultados da aprendizaxe e criterios de avaliación.</p>
<p>-RA1. Asocia as técnicas e os procesos de confección máis acaídos en función da aplicación de materiais téxtiles, da súa composición, do seu comportamento e da súa manipulación.</p>
<p>-CA1.1. Identificouse a composición de materiais téxtiles mediante o seu recoñecemento por procedementos sinxelos: ao tacto, visualmente, pola súa etiquetaxe, etc.</p>
<p>-CA1.2. Recoñeceuse a composición de tecidos por medio da lectura das etiquetas que os identifican, así como atendendo ao seu comportamento, ao seu uso e á súa manipulación.</p>
<p>-CA1.3. Indicáronse os materiais de confección (tecidos, forros e fornituras) que forman determinadas pezas de roupa, e clasificáronse segundo a súa composición, o seu comportamento e o seu uso.</p>
<p>-CA1.4. Describiuse a técnica máis adecuada de elaboración dun artigo tendo en conta as características dos materiais que o compoñen, e o resultado desexado.</p>
<p>-CA1.5. Describiuse o proceso de confección e acabamento dunha peza de roupa tendo en conta as ca-racterísticas do material.</p>
<p>-CA1.6. A partir dun suposto práctico, debidamente caracterizado, de identificación de materiais de confección:</p>
<p>-Recoñecéronse os materiais ao tacto e visualmente.</p>
<p>-Describíronse as características dos materiais indicados.</p>
<p>-Asociáronse os materiais complementarios máis adecuados aos tecidos obxecto do suposto.</p>
<p>-Indicáronse as técnicas de confección que se deben evitar en función dos materiais.</p>
<p>-CA1.7. A partir dun suposto práctico, debidamente caracterizado, de observación dunha peza de roupa de vestir realizada con materiais téxtiles:</p>
<p>-Observouse a peza de roupa e recoñeceuse a súa estrutura.</p>
<p>-Identificáronse as técnicas de confección utilizadas.</p>
<p>-Explicáronse os materiais compoñentes da peza de roupa.</p>
<p>-Especificáronse os tipos de puntadas e de costuras empregadas.</p>
<p>-Clasificáronse as máquinas e as ferramentas con que se levou a cabo o proceso de confección.</p>
<p>-RA2. Clasifica peles e coiros de aplicación en confección, en función das pezas de roupa confeccionadas, así como as técnicas máis adecuadas para a súa manipulación.</p>
<p>-CA2.1. Describíronse tipos de peles e as súas aplicacións na confección de pezas de roupa e de artigos de pel.</p>
<p>-CA2.2. Indicáronse as diferenzas entre as peles, o seu comportamento e o seu uso máis habitual.</p>
<p>-CA2.3. Explicáronse as técnicas máis axeitadas para a confección dun artigo, tendo en conta as características da pel e o resultado desexado.</p>
<p>-CA2.4. Describiuse o proceso de confección e acabamento dunha peza de roupa, tendo en conta as características da pel e as súas diferenzas.</p>
<p>-CA2.5. A partir dun suposto práctico, debidamente caracterizado, de recoñecemento de peles e coiros de aplicación na confección de pezas de roupa:</p>
<p>-Identificouse o tipo de pel segundo a súa orixe, de xeito visual e táctil.</p>
<p>-Indicáronse os defectos e as anomalías máis frecuentes das peles que incidan nas súas características e nas súas aplicacións en confección.</p>
<p>-Indicouse o comportamento e o uso das peles nos procesos de confección en que interveñen.</p>
<p>-Expresáronse as características e os parámetros das peles, coa terminoloxía, as medidas e as unidades propias.</p>
<p>-Interpretáronse e formalizáronse fichas técnicas que expresen datos característicos de mostras de peles.</p>
<p>-CA2.6. A partir dun suposto práctico, debidamente caracterizado, de observación de pezas de roupa de vestir en pel:</p>
<p>-Observouse a peza de roupa e recoñeceuse a súa estrutura.</p>
<p>-Identificáronse as técnicas de confección utilizadas en función das súas características.</p>
<p>-Indicouse o tipo da pel empregada.</p>
<p>-Explicáronse os materiais que compoñen a peza de roupa.</p>
<p>-Especificáronse as técnicas de ensamblaxe utilizadas.</p>
<p>-Clasificáronse as máquinas e as ferramentas con que se levou a cabo o proceso de confección.</p>
<p>-RA3. Dispón tipos de máquinas, accesorios, ferramentas e útiles que interveñen no proceso de confección mediante cosedura ou ensamblaxe, á máquina ou á man, en condicións de seguridade.</p>
<p>-CA3.1. Clasificáronse os tipos de máquinas de coser e describíronse as súas prestacións.</p>
<p>-CA3.2. Identificáronse os accesorios das máquinas de coser (prensador da tea, guías, agullas, etc.) e describíronse as súas aplicacións.</p>
<p>-CA3.3. Relacionáronse os tipos de máquina de coser cos gráficos e os esquemas de puntadas normalizadas.</p>
<p>-CA3.4. Explicáronse os parámetros e os elementos operativos das máquinas, así como o seu axuste, segundo os materiais e os procesos.</p>
<p>-CA3.5. Interpretouse a información técnica e os manuais das máquinas referentes ao funcionamento e á posta a punto.</p>
<p>-CA3.6. Recoñecéronse os ciclos e os puntos de mantemento das máquinas que interveñen en cada proceso.</p>
<p>-CA3.7. Clasificáronse e asociáronse ferramentas, útiles e accesorios que se empregan nas operacións de ensamblaxe á man por cosedura ou por pegado, segundo o proceso e o obxectivo que se deba cumprir.</p>
<p>-CA3.8. Describíronse as normas de seguridade e saúde que haxa que ter en conta na manipulación das máquinas e nas operacións de mantemento.</p>
<p>-CA3.9. A partir dun suposto práctico, debidamente caracterizado, de disposición de máquinas e ferramentas para un proceso de confección:</p>
<p>-Recoñeceuse a secuencia de operacións consonte a información técnica achegada.</p>
<p>-Identificáronse as máquinas que interveñen e os elementos operativos.</p>
<p>-Identificáronse os tipos de puntada e de agullas.</p>
<p>-Comprobouse o tipo de puntada e o número de fíos necesarios.</p>
<p>-Identificáronse os elementos operativos que forman a puntada segundo o tipo de máquina.</p>
<p>-Interpretouse o gráfico de enfiaxe da máquina.</p>
<p>-Recoñeceuse a colocación dos accesorios para as costuras que o requiran.</p>
<p>-Identificáronse as ferramentas e os útiles requiridos nas operacións de ensamblaxe á man por cosedura ou por pegado.</p>
<p>-Recoñecéronse os perigos potenciais e os medios de protección persoal.</p>
<p>-Realizáronse operacións de montaxe e desmontaxe, lubricación e limpeza, regulación e axuste empregando os procedementos e as técnicas habituais de xeito seguro e sen riscos.</p>
<p>-Identificáronse as operacións de mantemento de primeiro nivel.</p>
<p>-RA4. Dispón con seguridade os equipamentos complementarios de corte manual de materiais, así como os seus accesorios e as súas ferramentas.</p>
<p>-CA4.1. Identificáronse os equipamentos de corte manual, os seus accesorios e as súas prestacións.</p>
<p>-CA4.2. Explicouse o comportamento dos materiais no procedemento de corte manual.</p>
<p>-CA4.3. Dispuxéronse os equipamentos de corte manual e os seus accesorios en función do tipo de material que cumpra cortar e da súa aplicación.</p>
<p>-CA4.4. Describiuse a secuencia de operacións de corte manual (estendido, marcaxe, corte, etc.) e os parámetros que haxa que controlar en función dos materiais.</p>
<p>-CA4.5. Describíronse as normas de seguridade e saúde que se deben ter en conta na manipulación dos equipamentos de corte (máquina, ferramentas, útiles, etc.), así como as operacións de mantemento.</p>
<p>-CA4.6. A partir dun suposto práctico, debidamente caracterizado, de recoñecemento e disposi-ción de equipamento de corte específico para un proceso de confección:</p>
<p>-Recoñeceuse a secuencia de operacións consonte a información técnica achegada.</p>
<p>-Identificouse a máquina de corte manual, así como as ferramentas, os útiles e os accesorios necesarios.</p>
<p>-Identificáronse as características dos elementos cortantes e comprobouse o seu estado de uso.</p>
<p>-Recoñeceuse a colocación dos materiais ou o estendido para as operacións de corte.</p>
<p>-Identificáronse as operacións de marcaxe das pezas sobre o material que se vaia cortar.</p>
<p>-Identificáronse os perigos potenciais e os medios de protección.</p>
<p>-Identificáronse as operacións de mantemento de primeiro nivel.</p>
<p>-RA5. Dispón con seguridade máquinas e outros equipamentos complementarios de acabamento de artigos confeccionados, así como os seus accesorios e as súas ferramentas.</p>
<p>-CA5.1. Identificáronse os equipamentos de pasada do ferro, os soportes e os accesorios, así como as súas prestacións.</p>
<p>-CA5.2. Relacionáronse os equipamentos de pasada do ferro e os seus accesorios coa súa aplicación en función do tipo de compoñente na peza de roupa.</p>
<p>-CA5.3. Explicáronse as técnicas de pasada do ferro intermedia e final, así como os parámetros de temperatura, humidade, tempo e presión que se deben controlar segundo as características das fibras que compoñan o produto téxtil.</p>
<p>-CA5.4. Describíronse as diferenzas entre a pasada do ferro intermedia e a final en relación á colocación do compoñente ou do artigo a que cumpra pasarlle o ferro.</p>
<p>-CA5.5. Asociouse o uso e o axuste de accesorios (placa de teflón para ferros de pasar, formas, coxíns, etc.) cos parámetros de pasada do ferro a un artigo, en función dos materiais e da colocación do artigo.</p>
<p>-CA5.6. Identificáronse as máquinas con mecanismos de percusión ou remachadoras, e diversos accesorios (para forrar botóns, para colocar remaches, broches ou botóns a presión, etc.), en función da súa aplicación e do seu uso en artigos de confección.</p>
<p>-CA5.7. Describiuse o funcionamento e o mantemento do equipamento de acabamentos tendo en conta a aplicación das normas de seguridade e saúde.</p>
<p>-CA5.8. A partir dun suposto práctico, debidamente caracterizado, de recoñecemento do equi-pamento de pasada do ferro necesario para un proceso de confección:</p>
<p>-Recoñeceuse a secuencia de operacións consonte a información técnica achegada.</p>
<p>-Identificáronse os equipamentos de pasada do ferro e os accesorios necesarios, e comprobouse o seu estado de uso.</p>
<p>-Identificáronse os parámetros de pasada do ferro que se deban controlar.</p>
<p>-Recoñeceuse a colocación para as operacións de pasada do ferro intermedia e final.</p>
<p>-Identificáronse as operacións necesarias de pasada do ferro.</p>
<p>-Identificáronse os perigos potenciais e os medios de protección.</p>
<p>-Identificáronse as operacións de mantemento de primeiro nivel.</p>
<p>2.2. Contidos básicos.</p>
<p>Aplicación de tecidos de calada, punto e teas non tecidas en confección:</p>
<p>-Tecidos: calada, punto e teas non tecidas.</p>
<p>-Densidade, acabamento e caída. Características e propiedades.</p>
<p>-Tecidos especiais.</p>
<p>-Procedementos elementais de identificación.</p>
<p>Aplicación de pel e coiro en confección:</p>
<p>-Estrutura e partes da pel.</p>
<p>-Tipos de peles: características e aplicacións.</p>
<p>-Principais defectos das peles.</p>
<p>-Procedementos elementais de identificación.</p>
<p>Aplicación de fíos e outros materiais de ensamblaxe en confección:</p>
<p>-Clasificación, características e propiedades dos fíos.</p>
<p>-Factores que inflúen na selección do fío.</p>
<p>-Pegamentos e colas, siliconas e disolventes: características, conservación e seguridade no uso.</p>
<p>-Complementos de mercería: cremalleiras, botóns, cintas, pasamanaría, etc.</p>
<p>-Complementos de recheo ou reforzo: ombreiras, entreforros, baleas, etc.</p>
<p>-Fornituras e complementos secundarios e auxiliares.</p>
<p>-Factores que inflúen na selección dos complementos.</p>
<p>Disposición de máquinas, útiles e accesorios para o corte de materiais en confección:</p>
<p>-Corte convencional: características e aplicacións. Parámetros do corte.</p>
<p>-Mesas, instrumentos e accesorios convencionais de corte.</p>
<p>-Ferramentas e accesorios para o corte: tipos e aplicacións.</p>
<p>Disposición de máquinas, ferramentas, útiles e accesorios para ensamblaxe en confección:</p>
<p>-Máquinas de coser: recta, zigzag, triplo arrastre, de recubrir, owerlock, etc.</p>
<p>-Órganos, elementos e accesorios das máquinas de coser.</p>
<p>-Funcionamento, regulación, axuste e mantemento.</p>
<p>-Ferramentas e accesorios para o pegado: tipos e aplicacións.</p>
<p>Disposición de máquinas, útiles e accesorios para acabamentos en confección:</p>
<p>-Prensas e accesorios para forrar botóns e para colocar remaches, broches ou botóns a presión.</p>
<p>-Cepillos de diferentes materiais. Vaporizador.</p>
<p>-Pistola de tintura. Produtos de lustre e anilinas.</p>
<p>-Equipamentos de pasada do ferro: mesa convencional e de repaso con accesorio para mangas.</p>
<p>-Ferros de pasar manuais: tipos, aplicacións, regulación, axuste e mantemento.</p>
<p>-Accesorios de pasada do ferro (placa de teflón para ferros de pasar, formas, coxíns, etc.): regulación, axuste e mantemento.</p>
<p>2.3. Orientacións pedagóxicas.</p>
<p>Este módulo profesional contén a formación necesaria para desempeñar a función de recoñecer os materiais téxtiles e as peles, así como toda a maquinaria, as ferramentas e os equipamentos que poden intervir nos procesos de arranxo e adaptación de artigos.</p>
<p>A definición desta función abrangue aspectos como:</p>
<p>-Identificación de materiais téxtiles e peles, así como as técnicas máis adecuadas para a súa ma-nipulación.</p>
<p>-Identificación de equipamentos, ferramentas e medios auxiliares para a realización de arranxos e adaptacións de artigos.</p>
<p>-Mantemento de usuario ou de primeiro nivel.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Identificación de materiais téxtiles e peles, e as súas técnicas de manipulación.</p>
<p>-Aplicación das técnicas de arranxos e adaptacións empregando a maquinaria e os equipamentos correctos.</p>
<p>-Mantemento de primeiro nivel da maquinaria e das ferramentas.</p>
<p>3. Módulo específico: arranxos, adaptacións e personalizacións en roupa de vestir e roupa de fogar.</p>
<p>-Código: ME0057.</p>
<p>-Duración: 210 horas.</p>
<p>3.1. Resultados da aprendizaxe e criterios de avaliación.</p>
<p>-RA1. Aplica criterios de clasificación de pezas de roupa de vestir en téxtil e pel, complementos de moda e roupa de fogar en todos os seus aspectos: estruturais, estéticos, de calidade e funcionais.</p>
<p>-CA1.1. Enumeráronse pezas de roupa de vestir e complementos de moda en téxtil e pel, e roupa de fogar, e clasificáronse en función do seu uso e do segmento de poboación de destino.</p>
<p>-CA1.2. Describíronse os compoñentes internos e externos dos artigos.</p>
<p>-CA1.3 Detallouse o proceso de montaxe ou de confección que se aplica na fabricación de pezas de roupa de vestir en téxtil e pel, tales como o tipo de costura, o tipo e a lonxitude da puntada, os reforzos, etc.</p>
<p>-CA1.4. A partir dun caso práctico, debidamente caracterizado, de recoñecemento e clasificación dun artigo:</p>
<p>-Especificouse o seu uso e o segmento de poboación de destino.</p>
<p>-Describíronse os aspectos estruturais, estéticos, de calidade e funcionais.</p>
<p>-Detalláronse os compoñentes internos e externos.</p>
<p>-Recoñeceuse o proceso de confección aplicado en cada caso.</p>
<p>-RA2. Recoñece os elementos que interveñen na realización de arranxos de pezas de roupa e artigos, así como as características das operacións implicadas.</p>
<p>-CA2.1. Explicouse a información que debe conter o documento acompañante da peza de roupa ou do artigo, onde se suxire o seu arranxo.</p>
<p>-CA2.2. Identificáronse no plan de traballo os elementos que interveñen no arranxo, así como as características da intervención que se vaia realizar.</p>
<p>-CA2.3. Interpretáronse plans de traballo e recoñeceuse a intervención que cumpra realizar no arranxo da peza de roupa ou do artigo.</p>
<p>-CA2.4. Describíronse, en función das súas prestacións, as máquinas, as ferramentas, os útiles e os accesorios que se necesitan ou de que se dispón para a realización de arranxos en pezas de roupa ou artigos.</p>
<p>-CA2.5. Indicáronse os materiais que interveñen nun plan de traballo e especificáronse, de ser o caso, as pezas ou os complementos que conveña cambiar na realización do arranxo.</p>
<p>-CA2.6. A partir dun caso práctico, debidamente caracterizado, de consideración dun plan de traballo para a realización dun arranxo nun artigo de fogar:</p>
<p>-Identificouse o tipo de artigo e os materiais que o compoñen.</p>
<p>-Identificáronse as características da intervención e a súa colocación no artigo.</p>
<p>-Recoñecéronse as ferramentas, a maquinaria e os útiles necesarios.</p>
<p>-Recoñecéronse as operacións de necesaria realización.</p>
<p>-Identificáronse os materiais que cumpra substituír.</p>
<p>-RA3. Aplica técnicas de personalización de pezas de roupa de vestir en téxtil para as transformar nou-tras, tendo en conta o sentido estético e a súa vestibilidade.</p>
<p>-CA3.1. Recoñecéronse as técnicas máis utilizadas de personalización de pezas de roupa téxtiles e as súas variacións, segundo as tendencias da moda: bordado, pintura, aplicación de encaixes, colocación de adornos, alixeiramento de pezas de roupa, etc.</p>
<p>-CA3.2. Detalláronse as técnicas de personalización, a súa aplicación sobre diferentes materiais, o tipo de unión ou ensamblaxe (con costura ou pegado) e os equipamentos ou as máquinas que se utilizan en cada proceso.</p>
<p>-CA3.3. Realizouse o mostrario ou o catálogo de personalizacións para pezas de roupa téxtiles, a partir de datos e de mostras anteriores, con aplicación de técnicas con sentido estético e segundo as tendencias da moda.</p>
<p>-CA3.4. A partir dun caso práctico, debidamente caracterizado, de realización dunha personalización de peza de roupa téxtil:</p>
<p>-Ordenáronse as actividades de execución da personalización, conforme a información recibida.</p>
<p>-Recoñeceuse o tipo de personalización e a secuencia de operacións.</p>
<p>-Identificáronse os medios e os materiais que cumpra utilizar.</p>
<p>-Preparáronse as ferramentas, a maquinaria e os útiles necesarios.</p>
<p>-Realizáronse con habilidade e destreza as operacións necesarias para a personalización, con aplicación das técnicas apropiadas.</p>
<p>-Verificouse a calidade do traballo realizado.</p>
<p>-RA4. Aplica técnicas axeitadas para realizar arranxos (descosedura ou desmontaxe, substitución de pezas, corte e cosedura), utilizando ferramentas adecuadas en función da adaptación ou da transformación requirida.</p>
<p>-CA4.1. Describiuse un plan de traballo coas características do arranxo, a secuencia de opera-cións e os medios, os materiais e as ferramentas que cumpra utilizar.</p>
<p>-CA.4.2 Identificáronse os parámetros máis importantes de corte que se deben controlar para evitar fallos.</p>
<p>-CA4.3. Identificáronse técnicas de descosedura ou desmontaxe total ou parcial de pezas de roupa, e explicáronse as medidas que se aplican para evitar danos ou deterioracións nelas, así como as so-lucións para previr o rastro da ensamblaxe orixinal.</p>
<p>-CA4.4. Describíronse as operacións de preparación e cosedura á man ou á máquina das pezas descosidas e novas que se lle incorporen ao artigo que se vaia arranxar, e identificáronse as técnicas que haxa que aplicar, segundo o deseño orixinal do artigo.</p>
<p>-CA4.5. Realizáronse exercicios de diferentes costuras de unión de materiais, á man e á máquina, con habilidade, precisión e autonomía, con criterios estéticos e eficacia, para lograr as condicións requiridas de resistencia, elasticidade e fixación, segundo especificacións dadas.</p>
<p>-CA4.6. A partir dun caso práctico, debidamente caracterizado, de arranxo dunha peza de roupa:</p>
<p>-Identificouse o artigo que se vaia arranxar.</p>
<p>-Ordenáronse as actividades de execución, consonte a información recibida.</p>
<p>-Detectouse a zona onde cumpra actuar.</p>
<p>-Identificouse o tipo de transformación que se vaia realizar.</p>
<p>-Comprobouse que as marcas da proba sexan as correctas.</p>
<p>-De ser o caso, realizouse con habilidade o destreza a descosedura e a desmontaxe da zona para arranxar e identificáronse as pezas que haxa que substituír ou transformar.</p>
<p>-Seleccionáronse e preparáronse os medios e o material que cumpra utilizar en función do artigo que se vaia reparar.</p>
<p>-En caso de ter que substituír pezas, estendeuse o material seguindo o proceso máis acaído e realizouse a marcación para levar a cabo o corte.</p>
<p>-Elimináronse as marcas da ensamblaxe orixinal, con aplicación das técnicas apropiadas.</p>
<p>-Comprobouse a calidade das operacións realizadas.</p>
<p>-Identificáronse os riscos primarios que poidan xurdir nas operacións de corte, cosedura e acabamento, e cumpríronse as medidas preventivas de seguridade e saúde.</p>
<p>-Formalizouse a documentación correspondente.</p>
<p>-RA5. Participa na proba de pezas de roupa sobre a persoa coas precaucións específicas, e aplica técnicas de transformación, para proceder ao seu axuste e colaborar na resolución da adaptación prevista.</p>
<p>-CA5.1. Explicouse a colocación da peza de roupa sobre a persoa ou o manequín estático, e compro-bouse a súa postura e a súa perfecta colocación.</p>
<p>-CA.5.2. Explicáronse os tipos de marcas e de sinais que se aplican nas probas, para a súa correcta interpretación e utilización.</p>
<p>-CA5.3. Especificáronse as partes das pezas de roupa que, de ser o caso, cumpra desmontar antes de realizar a proba, de acordo co tipo de adaptación que se requira.</p>
<p>-CA5.4. Identificáronse as ferramentas e os útiles necesarios para realizar a proba e a adaptación da peza de roupa sobre a persoa.</p>
<p>-CA5.5. Explicáronse os pasos para adaptar a peza de roupa á persoa, segundo a transformación requi-rida e os tipos de marcas provisorias que se realicen para facilitar o procedemento.</p>
<p>-CA5.6. Especificáronse as precaucións que hai que ter en conta ao espirse a persoa despois de finalizar a proba, nomeadamente as relacionadas coa permanencia das marcas realizadas.</p>
<p>-CA5.7. A partir dun caso práctico, debidamente caracterizado, de participación no axuste e na adaptación sobre a persoa durante a proba dunha peza de roupa:</p>
<p>-Ordenáronse as actividades de execución da proba consonte a información recibida.</p>
<p>-Recoñeceuse o tipo de transformación que se propón e a secuencia de operacións.</p>
<p>-Seleccionáronse e preparáronse os medios e os materiais que cumpra utilizar.</p>
<p>-En caso necesario, desmontáronse con habilidade e destreza as partes da peza de roupa que así o re-quiran para favorecer o axuste da peza de roupa sobre a persoa.</p>
<p>-Colocouse a peza de roupa sobre a persoa.</p>
<p>-Participouse no axuste e na adaptación da peza de roupa segundo a transformación requirida.</p>
<p>-Marcouse sobre a peza de roupa o resultado do axuste.</p>
<p>-Ao espirse a persoa, púxose atención en que se manteñan os sinais realizados na proba.</p>
<p>-RA6. Aplica con sentido estético técnicas de transformación e de ensamblaxe para a adaptación ou a transformación da peza de roupa e conseguir o resultado solicitado baseándose nas marcas obtidas na proba.</p>
<p>-CA6.1. Detallouse como se trasladan as marcas realizadas na proba aos compoñentes simétricos (encarados ou non) do resto da peza de roupa que así o requiran, utilizando as ferramentas e os útiles axeitados.</p>
<p>-CA6.2. Identificáronse os materiais para a súa incorporación na adaptación de pezas de roupa orixinais mantendo a estética ou con variacións segundo as tendencias da moda.</p>
<p>-CA6.3. Seleccionáronse as pezas e os elementos novos que haxa que incorporar para lograr a adaptación requirida e, de ser o caso, cortáronse con habilidade e destreza, utilizando os patróns obtidos das pezas que cumpra substituír.</p>
<p>-CA6.4. Explicáronse as técnicas de ensamblaxe á man ou á máquina, que se aplican na unión dos compoñentes para lograr a transformación requirida.</p>
<p>-CA6.5. A partir dun caso práctico, debidamente caracterizado, de ensamblaxe parcial ou totalmente dunha peza de roupa para a súa transformación con sentido estético:</p>
<p>-Identificáronse os sinais e interpretouse o tipo de transformación que haxa que realizar.</p>
<p>-Ordenáronse as actividades de execución da ensamblaxe, conforme a información recibida.</p>
<p>-Seleccionáronse os medios e os materiais que cumpra utilizar.</p>
<p>-Recoñeceuse o tipo de ensamblaxe que haxa que aplicar segundo a transformación que se vaia realizar.</p>
<p>-Comprobouse a presenza das marcas da proba.</p>
<p>-Reparáronse as ferramentas, a maquinaria e os útiles necesarios.</p>
<p>-Realizáronse as operacións necesarias de ensamblaxe á man e a máquina, con aplicación das técnicas apropiadas.</p>
<p>-Participouse nunha segunda proba, en caso de ser necesario, e comprobouse a súa correspondencia coa proposta.</p>
<p>-Elimináronse as marcas da ensamblaxe orixinal, con aplicación das técnicas axeitadas.</p>
<p>-Comprobouse a calidade da ensamblaxe e a ausencia de danos e deterioracións.</p>
<p>-RA7. Aplica técnicas específicas de acabamento de pezas de roupa, tras comprobar a correcta realiza-ción da adaptación requirida.</p>
<p>-CA7.1. Recoñecéronse as técnicas de acabamento que se aplican na peza de roupa adaptada en fun-ción do tipo do material, dos accesorios e doutros elementos que a compoñen: cepillado, puimento, pasada do ferro, etc.</p>
<p>-CA7.2. Comprobáronse as operacións de acabamento que cumpra aplicar para que a peza de roupa manteña as súas características orixinais.</p>
<p>-CA7.3. Aplicáronse as técnicas de acabamento máis acaídas en cada caso, con habilidade e destreza, con seguridade e respecto pola saúde, e atendendo ás características requiridas.</p>
<p>-CA7.4. Explicouse a colocación das pezas de roupa sobre a mesa para o proceso de pasada do ferro, así como os parámetros que haxa que controlar e as medidas de seguridade e saúde.</p>
<p>-CA7.5. Detalláronse as operacións de repaso da peza de roupa que cumpra realizar para comprobar que a adaptación e o acabamento se executen correctamente.</p>
<p>-CA7.6. Especificáronse os xeitos de presentación das pezas de roupa transformadas, para a súa identificación e a súa protección.</p>
<p>-CA7.7. A partir dun caso práctico, debidamente caracterizado, de acabamento mediante pasada do ferro nunha peza de roupa transformada:</p>
<p>-Ordenáronse as actividades de execución do acabamento, conforme a información recibida.</p>
<p>-Recoñeceuse o proceso e a secuencia de operacións.</p>
<p>-Identificáronse os medios e os materiais que cumpra utilizar.</p>
<p>-Preparáronse as ferramentas, a maquinaria e os útiles necesarios.</p>
<p>-Controláronse os parámetros de pasada do ferro: temperatura, presión, etc.</p>
<p>-Colocouse a peza de roupa na mesa.</p>
<p>-Comprobouse a ausencia de tensións, relevos en superficie, brillos, dobreces e deformacións.</p>
<p>-Pasóuselle o ferro á peza de roupa con habilidade e destreza.</p>
<p>-Aplicáronse as técnicas apropiadas en caso de presenza de marcas da ensamblaxe orixinal.</p>
<p>-Comprobouse a calidade do acabamento.</p>
<p>-CA7.8. A partir dun caso práctico, debidamente caracterizado, de repaso e preparación de pezas de roupa para lle entregar á clientela:</p>
<p>-Comprobouse o axuste da adaptación das pezas de roupa aos requisitos solicitados.</p>
<p>-De ser o caso, repasáronse e corrixíronse as anomalías detectadas.</p>
<p>-Preparáronse as pezas de roupa para llas entregar á clientela, na forma apropiada segundo a súa tipoloxía.</p>
<p>3.2. Contidos básicos.</p>
<p>Clasificación e análise de roupa de vestir, complementos de moda en téxtil e pel, e roupa de fogar:</p>
<p>-Clasificación segundo o segmento de poboación.</p>
<p>-Compoñentes das pezas de roupa e dos complementos.</p>
<p>-Estrutura das pezas de roupa e dos complementos.</p>
<p>-Fornituras e complementos secundarios e auxiliares.</p>
<p>-Identificación do confort e da calidade das pezas de roupa con base na súa aplicación ou no seu uso.</p>
<p>-Proceso de confección: tipo de costura e puntadas.</p>
<p>-Confort de uso e calidade das pezas de roupa e dos artigos de fogar.</p>
<p>Aplicación de técnicas de personalización en pezas de roupa ou complementos téxtiles:</p>
<p>-Tendencias de personalización de pezas de roupa e artigos téxtiles.</p>
<p>-Aplicación de bordados.</p>
<p>-Aplicación de pintura.</p>
<p>-Aplicación de materiais.</p>
<p>-Colocación de encaixes, adornos e outras fornituras.</p>
<p>-Comportamento das aplicacións en diversos materiais.</p>
<p>-Mostrario de aplicacións para personalizar pezas de roupa ou artigos téxtiles.</p>
<p>Aplicación de técnicas de personalización en pezas de roupa de pel:</p>
<p>-Tendencias de personalización de pezas de roupa e artigos de pel.</p>
<p>-Alixeiramento de pezas de roupa.</p>
<p>-Aplicación de materiais.</p>
<p>-Emprego de encaixes, adornos e outras fornituras.</p>
<p>-Comportamento das aplicacións en diversos materiais.</p>
<p>-Pistola de tintura. Produtos de lustre e anilinas.</p>
<p>-Mostrario de aplicacións para personalizar pezas de roupa de pel.</p>
<p>Proba persoal de pezas de roupa para a súa adaptación personalizada:</p>
<p>-Puntos anatómicos de referencia.</p>
<p>-Medidas e proporcións.</p>
<p>-Disposición da peza de roupa segundo o corpo da persoa ou o manequín estático.</p>
<p>-Adecuación da peza de roupa.</p>
<p>-Solucións técnicas.</p>
<p>-Instrumentos e útiles.</p>
<p>Aplicación do proceso de confección na adaptación de pezas de roupa e complementos de vestir en téxtil e pel:</p>
<p>-Técnicas de descosedura.</p>
<p>-Preparación de pezas de roupa e materiais.</p>
<p>-Operacións de corte de materiais.</p>
<p>-Operacións de ensamblaxe: cosedura, pegado, etc.</p>
<p>-Operacións de acabamento intermedio e final das pezas de roupa.</p>
<p>Procedementos, máquinas, ferramentas e accesorios de confección utilizados na adaptación de pezas de roupa e de complementos do vestir en téxtil e pel:</p>
<p>-Mesas e equipamentos de corte. Instrumentos convencionais de corte.</p>
<p>-Máquinas de coser: recta, zigzag, triplo arrastre, de recubrir (owerlock), etc.</p>
<p>-Prensas e accesorios para forrar botóns e para colocar remaches, broches ou botóns a presión.</p>
<p>-Equipamentos de pasada do ferro: mesa convencional e de repaso con accesorio para mangas.</p>
<p>-Ferros de pasar manuais.</p>
<p>-Accesorios de pasada do ferro: placa de teflón para ferros de pasar, formas, coxíns, etc.</p>
<p>Aplicación de mantemento de primeiro nivel de máquinas, ferramentas e accesorios empregados nas adaptacións de confección:</p>
<p>-Dispositivos de máquinas para a seguridade activa.</p>
<p>-Manuais de actuación ou técnicos.</p>
<p>-Mantemento preventivo e correctivo básico.</p>
<p>-Regulación, axuste e mantemento das máquinas de corte, ensamblaxe e acabamentos.</p>
<p>-Equipamentos de preparación, axuste e mantemento operativo de máquinas.</p>
<p>Utilización de normas de seguridade e saúde nos procedementos de adaptacións de confección:</p>
<p>-Normas de seguridade e saúde.</p>
<p>-Prevención de riscos no manexo das máquinas de corte, ensamblaxe e acabamento.</p>
<p>-Equipamentos de protección individual.</p>
<p>3.3. Orientacións pedagóxicas.</p>
<p>Este módulo profesional contén a formación necesaria para desempeñar a función de realizar arranxos e adaptación en roupa de fogar e roupa de vestir coas personalizacións requiridas pola clientela.</p>
<p>A definición desta función abrangue aspectos como:</p>
<p>-Aplicación de técnicas de arranxo e personalización de pezas de roupa con sentido estético.</p>
<p>-Participación na proba de pezas de roupa sobre a persoa ou o manequín.</p>
<p>-Aplicación de técnicas específicas de acabamento de pezas de roupa.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Realización de probas de pezas de roupa sobre persoas e manequíns coas precaucións específicas.</p>
<p>-Realización de arranxos, adaptacións e personalizacións de pezas de roupa e roupa de fogar.</p>
<p>-Aplicación de técnicas de acabamento de pezas de roupa e comprobación da correcta realización da adaptación requirida.</p>
<p>4. Módulo específico: formación en centros de traballo.</p>
<p>-Código: ME0058.</p>
<p>-Duración: 160 horas.</p>
<p>4.1. Resultados de aprendizaxe e criterios de avaliación.</p>
<p>-RA1. Efectúa arranxos e adaptacións en pezas de roupa e artigos téxtiles, para o que prepara os equipamentos axeitados e opera con eles, e realiza os controis de calidade establecidos.</p>
<p>-CA1.1. Comprendéronse as instrucións para a execución dos arranxos e das adaptacións, e rea-lizáronse na orde establecida.</p>
<p>-CA1.2. Realizáronse as operacións necesarias para a correcta limpeza e preparación dos equi-pamentos e dos útiles.</p>
<p>-CA1.3. Manexáronse con habilidade os equipamentos para executar con criterios estéticos as operacións incluídas no proceso de arranxo e adaptación (desmontaxe, corte, ensamblaxe e cosedura de pezas).</p>
<p>-CA1.4. Conseguiuse un rendemento adecuado en calidade e en tempo.</p>
<p>-CA1.5. Realizáronse probas de control de calidade do proceso en curso.</p>
<p>-CA1.6. Responsabilizouse do traballo desenvolvido e amosouse iniciativa.</p>
<p>-RA2. Atende os requisitos da clientela, obtén a información necesaria e resolve as dúbidas que poidan xurdir.</p>
<p>-CA2.1. Mantívose unha actitude de cordialidade e amabilidade no trato.</p>
<p>-CA2.2. Tratouse a clientela con cortesía, respecto e discreción.</p>
<p>-CA2.3. Demostrouse interese e preocupación por atender satisfactoriamente as necesidades da clientela.</p>
<p>-CA2.4. Transmitiuse información clara, ordenada, estruturada e precisa.</p>
<p>-CA2.5. Obtívose a información necesaria da clientela, e favoreceuse a comunicación co emprego de técnicas e actitudes axeitadas.</p>
<p>-CA2.6. Déronse respostas ante preguntas de doada solución, empregando o léxico comercial axeitado.</p>
<p>-CA2.7. Demostrouse responsabilidade ante os erros e os fracasos.</p>
<p>-CA2.8. Ofrecéronselle á clientela alternativas ante as reclamacións de doada resolución, e ex-puxéronse claramente os tempos e as condicións das operacións, así como o nivel de probabilidade de modificación.</p>
<p>-RA3. Identificáronse as normas de prevención de riscos laborais que cumpra aplicar na actividade profesional e os aspectos fundamentais da Lei de prevención de riscos laborais.</p>
<p>-CA3.1. Cumpriuse a normativa xeral sobre prevención de riscos e seguridade, así como a establecida pola propia empresa.</p>
<p>-CA3.2. Identificáronse os factores e as situacións de risco que se presentan no ámbito de actuación no centro de traballo.</p>
<p>-CA3.3. Adoptáronse actitudes relacionadas coa actividade para reducir os riscos laborais e os ambientais.</p>
<p>-CA3.4. Empregáronse os equipamentos de protección individual establecidos para as operacións.</p>
<p>-CA3.5. Utilizáronse os dispositivos de protección das máquinas, os equipamentos e as instalacións nas actividades realizadas.</p>
<p>-CA3.6. Actuouse segundo o plan de prevención.</p>
<p>-CA3.7. Mantívose a zona de traballo ordenada, limpa e libre de obstáculos.</p>
<p>-CA3.8. Traballouse con criterios de redución no consumo de enerxía e na xeración de residuos.</p>
<p>-RA4. Actúa responsablemente e intégrase no sistema de relacións técnicosociais da empresa.</p>
<p>-CA4.1. Estableceuse unha comunicación e unha relación eficaces coa persoa responsable en cada situación e cos membros do seu equipo, e mantívose un trato fluído e correcto.</p>
<p>-CA4.2. Executáronse con dilixencia as instrucións recibidas.</p>
<p>-CA4.3. Responsabilizouse do traballo desenvolvido e comunicouse eficazmente coa persoa adecuada en cada momento.</p>
<p>-CA4.4. Cumpríronse os requisitos e as normas técnicas, amosouse un bo facer profesional e finalizouse o traballo nun tempo límite razoable.</p>
<p>-CA4.5. Amosouse unha actitude de respecto cara aos procedementos e ás normas establecidas.</p>
<p>-CA4.6. Organizouse o traballo consonte as instrucións e os procedementos establecidos, cumprindo as tarefas en orde de prioridade, baixo criterios de seguridade e calidade.</p>
<p>-CA4.7. Coordinouse a actividade desempeñada co resto do persoal e informouse de calquera cambio, necesidade salientable ou continxencia.</p>
<p>-CA4.8. Incorporouse puntualmente ao posto de traballo, realizou os descansos instituídos e non abandonou o centro antes do establecido sen motivos xustificados.</p>
<p>-CA4.9. Realizouse o traballo consonte as indicacións realizadas pola superioridade, e formuláronse modificacións ou suxestións no lugar e no modo axeitados.</p>
<p>Ver referencia pdf "16300D001P004.PDF"</p>

