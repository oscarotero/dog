---
date: '2020-09-02'
id: G2018-250820-0001
page: 34874
number: 178
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 25 de agosto de 2020 pola que se aproba e se fai pública a
  listaxe definitiva de persoas admitidas e excluídas e se convocan as persoas
  aspirantes á realización do primeiro exercicio (probas de lingua galega) do
  proceso selectivo para cubrir oito prazas na escala técnica superior de
  administración.
range: Resolución
url: >-
  https://www.xunta.gal/dog/Publicados/2020/20200902/AnuncioG2018-250820-0001_gl.html
---
<p>Mediante a Resolución reitoral do 1 de outubro de 2019 (DOG do 14 de outubro e BOE do 25 de novembro), convocáronse probas selectivas para cubrir oito prazas na escala técnica superior de administración da USC, subgrupo A1, catro pola quenda de promoción interna e catro pola quenda de acceso libre. </p>
    <p>Mediante a Resolución reitoral do 17 de decembro de 2019 (DOG do 9 de xaneiro de 2020), aprobouse a relación provisional de persoas aspirantes admitidas e excluídas nas mencionadas probas selectivas, fixándose un prazo para emendar os defectos que motivasen a exclusión ou omisión.</p>
    <p>Rematado o dito prazo e consonte o establecido na base 4.5 da convocatoria,</p>
    <p class="dog-titulo">RESOLVO:</p>
    <p>Primeiro. Declarar aprobada e facer pública a listaxe definitiva de persoas admitidas e excluídas polas quendas de promoción interna e de acceso libre ás citadas probas.</p>
    <p>Segundo. Indicar que a citada listaxe definitiva está exposta no taboleiro electrónico da USC e na web: https://www.usc.es/gl/servizos/plan_pas/convocatorias.html </p>
    <p>Terceiro. Convocar as persoas aspirantes admitidas que non están exentas deste exercicio para a realización do primeiro exercicio da fase de oposición (probas de lingua galega), o día 30 de outubro de 2020, ás 16.30 horas, na Aula Luisa Cuesta da Biblioteca Concepción Arenal, Campus Vida (rúa dos Feáns, Santiago de Compostela).</p>
    <p>A publicación dos sucesivos anuncios de celebración dos demais exercicios efectuarase polo tribunal, nos locais onde se realizase a proba anterior, no taboleiro electrónico da universidade e na páxina web: </p>
    <p>http://www.usc.es/gl/servizos/plan_pas/convocatorias.html</p>
    <p>Contra a presente resolución, que esgota a vía administrativa, poderase interpoñer un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 25 de agosto de 2020</p>
    <footer><p>Antonio López Díaz<br>Reitor da Universidade de Santiago de Compostela</p></footer>

