---
date: '1999-05-27'
id: 8ACE
page: 6
number: 100
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 26 de abril de 1999, da Delegación Provincial da Coruña, de
  notificación do acordo de iniciación do procedemento sancionador de caza
  98/0192.
range: Resolución
url: 'https://www.xunta.gal/dog/Publicados/1999/19990527/Anuncio8ACE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data resolvín publica-lo acordo de iniciación do procedemento sancionador por infracción administrativa da Lei 4/1997, do 25 de xuño, de caza (DOG nº 133, do 11 de xullo), por non ser posible a súa notificación.</p>
<p>Noméase instructora do procedemento a Ana Mª Díaz López, funcionaria desta delegación, podendo promove-la súa recusación en calquera momento da tramitación do procedemento, se concorre algunha das circunstancias previstas no artigo 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A resolución será acordada polo delegado provincial desta consellería en A Coruña, segundo o artigo 68 da Lei 4/1997, de caza.</p>
<p>O interesado disporá dun prazo de quince días, contados a partir do seguinte ó da publicación desta notificación, para que poida examina-lo expediente na Delegación Provincial desta consellería na Coru</p>
<p>ña, sita no edificio administrativo de servicios múltiples Monelos, e para achegaren, por escrito, cantas alegacións, documentos, informacións ou propostas de probas, consideren convenientes en defensa dos seus dereitos, así como para recusación da persoa designada como instructora, se concorre algunha das circunstancias previstas no artigo 28 da Lei 30/1992, do 26 de novembro.</p>
<p>Conforme o establecido no artigo 13.2º do R.D. 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O abeiro do disposto no artigo 8.2º do R.D. 1398/1993, do 4 de agosto, cando a sanción teña carácter pecuniario, o pagamento voluntario polo imputado en calquera momento anterior á resolución, porá fin ó expediente. Para efectualo, deberá emprega-los impresos normalizados que lle serán facilitados nesta delegación provincial, sita no edificio administrativo de servicios múltiples Monelos, A Coruña.</p>
<p>O que se lle comunica de acordo coa normativa antes citada, coa Lei 30/1992, do 26 de novembro e co establecido no R.D. 1398/1993, do 4 de agosto.</p>
<p>A Coruña, 26 de abril de 1999.</p>
<p>Rogelio Aramburu Núñez</p>
<p>Delegado provincial da Coruña</p>
<p>ANEXO</p>
<table><tbody><tr><td></td></tr>
<tr><td></td></tr>
<tr><td>Tipificación infracción
Lei de caza</td></tr>
<tr><td></td></tr>
<tr><td>Expediente</td><td>Denunciado
DNI
Último enderezo coñecido</td><td>Feitos denunciados</td><td>Artigo</td><td>Cualificación</td><td>Sanción
proposta</td></tr>
<tr><td></td></tr>
</tbody></table>
<table><tbody><tr><td>C-98/0192</td><td>Javier Touriño Rodríguez
32.406.209
Zalaeta, 20-4º A Coruña</td><td>Posuír dous cans de caza carecendo da documentación preceptiva.</td><td>57.35</td><td>Leve</td><td>10.000 ptas.</td></tr>
<tr><td></td></tr></tbody></table>

