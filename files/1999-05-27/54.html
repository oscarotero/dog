---
date: '1999-05-27'
id: 8AC2
page: 6
number: 100
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 5 de maio de 1999, sobre autorización de apertura dun novo
  establecemento da axencia de viaxes Carlson Wagonlit Travel Viajes de Empresa,
  S.A., sita na rúa Naturalista López Seoane, 21-23 entresollado A, de Ferrol.
range: Resolución
url: 'https://www.xunta.gal/dog/Publicados/1999/19990527/Anuncio8AC2_gl.html'
---
<p>Visto o expediente instruído a instancia de Pedro Tejedor Martín, na súa calidade de representante</p>
<p>da entidade mercantil CWT Viajes de Empresas, S.A., en solicitude da autorización de apertura dun novo establecemento, en Ferrol, na rúa Naturalista López Seoane, 21-23, entresollado A, da axencia de viaxes Carlson Wagonlit Travel Viajes de Empresa, S.A., do grupo maiorista-minorista, co código identificativo CIC MA nº 958, que ten a súa casa central en Madrid, na rúa Condesa Venadito, 1-7º.</p>
<p>Resultando que o interesado xunto coa solicitude acompañou toda a documentación a que fai referencia o artigo 10 do Regulamento das axencias de viaxes de Galicia, aprobado mediante o Decreto 155/89, do 22 de xuño.</p>
<p>Resultando que na tramitación do expediente se observaron tódolos requisitos e formalidades establecidas regulamentariamente.</p>
<p>Considerando que na empresa solicitante e no novo establecemento da axencia de viaxes, concorren tódalas condicións esixidas polo mencionado regulamento para a obtención da súa autorización.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta e do seu presidente, o Decreto 155/1989, do 22 de xuño, polo que se aproba o Regulamento das axencias de viaxes de Galicia, e a Orde do 12 de xaneiro de 1998 da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, esta dirección xeral de turismo,</p>
<p>RESOLVE:</p>
<p>Autorizarlle á axencia de viaxes Carlson Wagonlit Travel Viajes de Empresa, S.A., sita en Madrid, na rúa Condesa Venadito, 1-7º, da que é titular a entidade mercantil CWT Viajes de Empresa, S.A., a apertura dun novo establecemento en Ferrol, na rúa Naturalista López Seoane, 21-23 entresollado A, de Ferrol, que será inscrito no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, o interesado poderá interpoñer recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 5 de maio de 1999.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>

