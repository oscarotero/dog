---
date: '2017-09-12'
id: G0424-230817-0004
page: 42233
number: 173
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 21 de agosto de 2017, da Xefatura Territorial de Pontevedra, de
  autorización administrativa e autorización administrativa de construción dunha
  instalación eléctrica nos concellos de Salvaterra de Miño e As Neves
  (expediente IN407A 2017/162-4).
range: Resolución
url: >-
  https://www.xunta.gal/dog/Publicados/2017/20170912/AnuncioG0424-230817-0004_gl.html
---
<p>Visto o expediente para outorgamento de autorización administrativa e autorización administrativa de construción para a instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: LMTS CD SAL804.</p>
    <p>Situación: Salvaterra de Miño e As Neves.</p>
    <p>Características técnicas: </p>
    <p>– LMT subterránea a 20 kV con condutor RHZ estruturada en seis actuacións:</p>
    <p>Actuación 1-2: 1.447 metros; orixe: subestación de Salvaterra; final: paso aéreo subterráneo (PAS) proxectado no apoio existente «C» (C-9000-18).</p>
    <p>Actuación 3-4: 2.541 metros; orixe: PAS proxectado no apoio existente «D» (C-9000-18); final: PAS no apoio proxectado nº 15 (HVH-4500-S13).</p>
    <p>Actuación 5: 26 metros; orixe: centro de seccionamento, CD SAL804, proxectado; final: PAS no apoio proxectado nº 17 (C-1000-16).</p>
    <p>Actuación 6: 223 metros; orixe: PAS no apoio proxectado nº 17 (C-1000-16); final: PAS no apoio proxectado nº 18 (C-1000-16).</p>
    <p>– Centro de seccionamento, con celas prefabricadas compactas baixo envolvente metálica, con illamento e corte en SF6, situado no polígono Plisan.</p>
    <p>– Retensado dos vans aéreos contiguos aos apoios proxectados nº 15 (HVH-4500-S13), nº 17 (C-1000-16) e nº 17 (C-1000-16).</p>
    <p>A instalación está situada no polígono Plisan, nos municipios de Salvaterra de Miño e As Neves.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014 pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial resolve:</p>
    <p>Conceder autorización administrativa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpoñer recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da notificación desta resolución; tamén poderá interpoñer calquera outro recurso que coide pertinente ao seu dereito.</p>
    <p>Pontevedra, 21 de agosto de 2017</p>
    <footer><p>Ignacio Rial Santomé<br>Xefe territorial de Pontevedra</p></footer>

