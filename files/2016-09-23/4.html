---
date: '2016-09-23'
id: G0422-190916-0001
page: 43675
number: 182
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 16 de setembro de 2016, da Dirección Xeral de Conservación da
  Natureza, pola que se veda a pesca nas augas encoradas do encoro de Vilagudín.
range: Resolución
url: >-
  https://www.xunta.gal/dog/Publicados/2016/20160923/AnuncioG0422-190916-0001_gl.html
---
<p>Antecedentes.</p>
    <p>Con data do 16 de setembro de 2016, o Servizo Provincial de Conservación da Natureza da Coruña propón a veda das augas encoradas do encoro de Vilagudín. A proposta fundaméntase na mortaldade producida en aves acuáticas que, tendo en conta o cadro clínico observado nos animais vivos, a súa evolución, a variabilidade da dieta das especies afectadas, a época do ano e a climatoloxía deste verán fan pensar nunha intoxicación.</p>
    <p>Co fin de protexer e evitar afeccións á fauna ictícola no encoro de Vilagudín e o feito de que nel se autoriza a pesca durante todo o ano, o Servizo Provincial de Conservación da Natureza da Coruña propón a veda de todas as especies no encoro de Vilagudín.</p>
    <p>Consideracións legais.</p>
    <p>Esta dirección xeral é competente para a adopción de medidas excepcionais de conformidade co disposto no artigo 9 da Lei 7/1992, do 24 de xullo, de pesca fluvial, e no artigo 48 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio).</p>
    <p>Resolución.</p>
    <p>De conformidade con todo o anterior, resolvo vedar a pesca nas augas encoradas do encoro de Vilagudín.</p>
    <p>A resolución que anule a presente veda estará condicionada ata poder coñecer e avaliar as posibles causas do episodio e o seu impacto final sobre a fauna silvestre e o estado ecolóxico no medio afectado. No caso de ser preciso, a veda manterase ata a entrada en vigor da normativa de pesca fluvial da tempada 2017.</p>
    <p>Santiago de Compostela, 16 de setembro de 2016</p>
    <footer><p>Ana María Díaz López<br>Directora xeral de Conservación da Natureza</p></footer>

