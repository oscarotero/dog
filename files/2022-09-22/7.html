---
date: '2022-09-22'
id: G1097-160922-0001
page: 49381
number: 181
agency: Axencia Galega das Industrias Culturais
section: III. Outras disposicións.
title: >-
  CORRECCIÓN DE ERROS. Resolución do 4 de agosto de 2022 pola que se establecen
  as bases reguladoras para a concesión, en réxime de concorrencia competitiva,
  das axudas á dotación de equipamentos e activos que fomenten a innovación e a
  competitividade da industria cultural e creativa galega ao abeiro do programa
  Hub da industria creativa galega, financiadas ao 100 % polo Fondo Europeo de
  Desenvolvemento Rexional (Feder) dentro do eixe REACT-UE do programa operativo
  Feder Galicia 2014-2020, como parte da resposta da Unión Europea á pandemia da
  COVID-19, e se procede á súa convocatoria para o ano 2022 (código de
  procedemento CT207N).
range: Corrección de resolución
url: >-
  https://www.xunta.gal/dog/Publicados/2022/20220922/AnuncioG1097-160922-0001_gl.html
---
<p>Advertidos erros na citada resolución, publicada no Diario Oficial de Galicia número 161, do xoves 25 de agosto de 2022, procede facer as oportunas correccións:</p>
    <p>Na páxina 45795, no artigo 24, punto 3.4º, segundo parágrafo, onde di: «A data dos xustificantes de gasto e do pagamento debe ser posterior á data de solicitude de axuda e terá como límite para a súa validez e admisión o último día do prazo de xustificación previsto nas bases reguladoras», debe dicir: «A data dos xustificantes de gasto e do pagamento debe ser posterior á data de solicitude de axuda e terá como límite para a súa validez e admisión o último día do prazo de xustificación previsto nas bases reguladoras. Os gastos realizados desde a data límite de xustificación da primeira anualidade da subvención e o 31 de decembro de 2022 poderán incluírse na xustificación da segunda anualidade».</p>
    <p>Na páxina 45802, no artigo 30, punto 2.9, onde di: «Regulamento (UE) núm. 651/2014 da Comisión, do 17 de xuño de 2014, polo que se declaran determinadas categorías de axudas compatibles co mercado interior en aplicación dos artigos 107 e 108 do Tratado e se regulan os réximes de axuda concibidos para apoiar a elaboración de guións e o desenvolvemento, a produción, a distribución e a promoción de obras audiovisuais», debe dicir: «As axudas deberán cumprir as condicións de exención e os límites do artigo 3 do Regulamento (UE) nº 1407/2013, relativo á aplicación dos artigos 107 e 108 do Tratado de funcionamento da Unión Europea ás axudas de minimis. O importe total das axudas de minimis concedidas por un Estado membro a unha única empresa non excederá os 200.000 euros durante calquera período de tres exercicios fiscais. Nos anexos da presente resolución deberase formalizar a declaración das axudas percibidas polas persoas solicitantes.</p>
    <p>Para o cómputo dos límites deste réxime de axudas terase en conta o concepto de “única empresa” establecido no artigo 2 do Regulamento (UE) núm. 1407/2013 da Comisión, do 18 de decembro».</p>

