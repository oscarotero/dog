---
date: '2020-07-13'
id: G0427-220620-0001
page: 27885
number: 138
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 19 de xuño de 2020 pola que se autoriza a transmisión inter
  vivos da concesión administrativa e da batea G.M. I.
range: Resolución
url: >-
  https://www.xunta.gal/dog/Publicados/2020/20200713/AnuncioG0427-220620-0001_gl.html
---
<p>Visto o expediente instruído para os efectos de transmisión da batea <em>G.M. I </em>e da concesión administrativa que a ampara, resulta: </p>
    <p>a) Antecedentes: </p>
    <p>Primeiro. O 5 de marzo de 2020, María Gema Sánchez Torrado, Francisco Javier Mariño Sánchez, María Genma Mariño Sánchez e María Jesús Mariño Sánchez solicitaron autorización para transmisión da concesión administrativa e da batea <em>G.M. I</em>.</p>
    <p>Segundo. O informe da Dirección Xeral de Pesca, Acuicultura e Innovación Tecnolóxica sobre a tramitación do expediente é favorable.</p>
    <p>b) Consideración legais e técnicas:</p>
    <p>Primeira. Este órgano é competente para resolver o expediente, consonte a Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro), e coa Orde do 8 de setembro de 2017, de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde de 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG núm. 126, do 2 de xullo).</p>
    <p>Por todo o anterior,</p>
    <h2>RESOLVO:</h2>
    <p>Autorizar a transmisión <em>inter vivos</em>, a favor de Carlos Castro Mosquera (***8438**) e Manuela Piñeiro Romero (***8431**) da concesión administrativa e da batea que se indica a continuación:</p>
    <p>Identificación</p>
    <p>Tipo: batea. </p>
    <p>Nome: <em>G.M. I</em>. </p>
    <p>Localización: </p>
    <p>Cuadrícula nº: 107. </p>
    <p>Polígono: H.</p>
    <p>Distrito: Caramiñal (A Coruña).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión de actividade.</p>
    <p>Orde de outorgamento: 4.6.1974.</p>
    <p>Remate da vixencia: 15.12.2029.</p>
    <p>Actuais titulares: María Gema Sánchez Torrado (***9382**), Francisco Javier Mariño Sánchez (***3910**), María Genma Mariño Sánchez (***6818**) e María Jesús Mariño Sánchez (***3469**).</p>
    <p>Novos titulares: Carlos Castro Mosquera (***8438**), Manuela Piñeiro Romero (*** 8431**).</p>
    <p>Baixo as seguintes condicións:</p>
    <p>Primeira. Os actuais titulares deberá presentar, no prazo máximo dun mes contado desde o día seguinte ao da publicación da presente resolución no <em>Diario Oficial de Galicia</em>, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. Os novos titulares da concesión quedan subrogados nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra a presente resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar ou recurso contencioso-administrativo, ante a xurisdición contencioso-administrativa, que se interporá no prazo de dous meses, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>Este prazo comezará a contar desde o 1 de xuño de 2020, data en que se restablece o cómputo dos prazos administrativos suspendidos de acordo co disposto no artigo 9 do Real decreto 537/2020, do 22 de maio, polo que se prorroga o estado de alarma declarado polo Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19.</p>
    <p> A Coruña, 19 de xuño de 2020 </p>
    <footer><p>A conselleira do Mar<br>P.D. (Orde do 8.9.2017)<br>Juan Carlos Barreiro González<br>Xefe territorial da Coruña</p></footer>

