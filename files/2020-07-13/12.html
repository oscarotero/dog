---
date: '2020-07-13'
id: G0003-030720-0003
page: 27844
number: 138
agency: Servizo Galego de Saúde
section: III. Outras disposicións.
title: >-
  RESOLUCIÓN do 2 de xullo de 2020 pola que se dá publicidade dunha encomenda de
  xestión á Axencia Galega de Infraestruturas para as actuacións da execución
  das obras de construción do Centro Integral de Saúde de Lalín.
range: Resolución
url: >-
  https://www.xunta.gal/dog/Publicados/2020/20200713/AnuncioG0003-030720-0003_gl.html
---
<p>De conformidade co previsto no artigo 8 da Lei 19/2013, do 9 de decembro, de transparencia, acceso á información pública e bo goberno, e no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución da Presidencia do organismo autónomo Servizo Galego de Saúde, do 1 de xullo de 2020, pola que se encomenda á Axencia Galega de Infraestruturas a xestión das actuacións para a execución das obras de construción do novo Centro Integral de Saúde de Lalín.</p>
    <p>– Actividade: a axencia asumirá a xestión das actuacións para a execución das obras de construción do novo Centro Integral de Saúde de Lalín.</p>
    <p>Para a realización desta encomenda de xestión a Axencia Galega de Infraestruturas asume a posición de órgano encomendado e desenvolverá todos aqueles actos e negocios xurídicos propios da preparación, selección de persoa contratista, adxudicación e execución de obras públicas.</p>
    <p>– Natureza e alcance da xestión encomendada: a presente resolución de encomenda de xestión constitúe o instrumento xurídico polo que se regula a prestación encomendada a desenvolver por parte da Axencia Galega de Infraestruturas, consonte o establecido no artigo 13 da Lei 14/2013, do 26 de decembro, de racionalización do sector público autonómico, en relación cos artigos 8 e seguintes da Lei 16/2010, do 17 de decembro, e seranlle de aplicación os artigos 47 e seguintes da dita lei.</p>
    <p>De conformidade co artigo 6.3 da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro, é un negocio xurídico excluído do ámbito de aplicación desta lei.</p>
    <p>No non previsto nestas condicións básicas de execución, á presente encomenda de xestión seralle de aplicación o acordo de colaboración entre o Servizo Galego de Saúde e a Consellería de Medio Ambiente, Territorio e Infraestruturas do 15 de xullo de 2015.</p>
    <p>– Prazo de vixencia: estenderase desde o día seguinte á súa sinatura ata a data de finalización do prazo de garantía das obras.</p>
    <p>O dito prazo prorrogarase automaticamente por períodos dun ano, agás que se exprese por algunha das partes a vontade da súa resolución cunha antelación mínima dun mes á data de remate deste e, en todo caso, ata que as obras sexan recibidas pola administración.</p>
    <p>Santiago de Compostela, 2 de xullo de 2020</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

