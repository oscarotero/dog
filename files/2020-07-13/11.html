---
date: '2020-07-13'
id: G0003-300620-0004
page: 27842
number: 138
agency: Servizo Galego de Saúde
section: III. Outras disposicións.
title: >-
  RESOLUCIÓN do 29 de xuño de 2020 pola que se dá publicidade do encargo á
  empresa pública Empresa de Transformación Agraria, S.A., S.M.E., M.P.
  (Tragsa), como medio propio personificado, da execución das obras previstas no
  Plan funcional de ampliación da Área de Urxencias do Hospital Clínico
  Universitario de Santiago de Compostela.
range: Resolución
url: >-
  https://www.xunta.gal/dog/Publicados/2020/20200713/AnuncioG0003-300620-0004_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade da seguinte encomenda coas seguintes características:</p>
    <p>– Resolución do 25 de xuño de 2020, do Servizo Galego de Saúde, pola que se declara a tramitación de emerxencia e se encarga á empresa pública Empresa de Transformación Agraria, S.A., S.M.E., M.P. (Tragsa), como medio propio personificado, a execución das obras previstas no Plan funcional de ampliación da Área de Urxencias do Hospital Clínico Universitario de Santiago de Compostela.</p>
    <p>– Actividade: Tragsa asumirá a execución dos traballos descritos no Plan funcional de ampliación da Área de Urxencias do Hospital Clínico Universitario de Santiago de Compostela, de conformidade coas condicións construtivas e económicas establecidas na memoria valorada presentada pola empresa, documentos ambos os dous que se anexan á resolución do encargo.</p>
    <p>– Natureza e alcance da xestión encomendada: o encargo ten natureza de encargo a medio propio, de acordo co disposto nos artigos 47 e seguintes da Lei 16/2010, do 17 de decembro, e no artigo 13 da Lei 14/2013, do 26 de decembro, de racionalización do sector público autonómico.</p>
    <p>Tal condición de medio propio está recollida na disposición adicional vixésimo cuarta da Lei 9/2017, do 8 de novembro, de contratos do sector público, a cal establece que Tragsa e a súa filial Tragsatec terán a consideración de medios propios personificados e servizos técnicos da Administración sempre que se cumpran os requisitos establecidos no punto 2° da letra d) do número 2 do artigo 32, e nas letras a) e b) do número 4 do mesmo artigo, e virán obrigadas a realizar, con carácter exclusivo, os traballos que estes lles encomenden nas materias sinaladas nos números 4 e 5, dando unha especial prioridade a aqueles que sexan urxentes ou que se ordenen como consecuencia das situacións de emerxencia que se declaren.</p>
    <p>A empresa pública Tragsa encargarase de realizar as seguintes tarefas:</p>
    <p>1. Executar os traballos derivados deste encargo a medio propio previstos no Plan funcional de ampliación da Área de Urxencias do Hospital Clínico Universitario de Santiago de Compostela, e de conformidade coas condicións construtivas e económicas establecidas na memoria valorada presentada pola empresa, proporcionando os medios que resulten necesarios.</p>
    <p>2. Achegar a súa propia dirección e xestión para a execución do encargo, sendo responsable da organización do servizo prestado e da calidade técnica dos traballos que se van desenvolver, correspondéndolle a dirección, coordinación, organización e execución laboral da prestación.</p>
    <p>O persoal necesario para a execución do encargo dependerá exclusivamente de Tragsa, o cal terá todos os dereitos e deberes inherentes á súa condición de empregador respecto deste.</p>
    <p>– Financiamento: o orzamento de execución material ascende a 1.023.338,96 €, máis IVE. Á dita cantidade teranse que engadir 47.075,00 € de taxas de licenza municipal e 45.500,00 € de dirección facultativa e coordinación de seguridade e saúde, polo que para a realización dos traballos obxecto deste encargo a medio propio o Servizo Galego de Saúde destinará, como máximo, a cantidade de 1.330.815,14 €, con cargo á aplicación orzamentaria 50.01.412A.621.1 dos orzamentos xerais da Comunidade Autónoma de Galicia para o ano 2020.</p>
    <p>– Prazo de vixencia: tres meses, contados desde a aprobación do encargo.</p>
    <p>A empresa Tragsa está obrigada ao cumprimento do prazo fixado para o encargo. Poderán ser acordadas as prórrogas do prazo de execución que sexan necesarias sempre e cando estean xustificadas as causas do atraso e sen que supoñan en ningún caso incremento do importe total do encargo.</p>
    <p>Santiago de Compostela, 29 de xuño de 2020</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

