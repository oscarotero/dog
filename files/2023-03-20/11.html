---
date: '2023-03-20'
id: G0426-150323-0005
page: 19007
number: 55
agency: Consellería do Medio Rural
section: III. Outras disposicións.
title: >-
  EXTRACTO da Orde do 15 de marzo de 2023 pola que se regula a aplicación dos
  pagamentos directos á agricultura e á gandaría e das axudas ao desenvolvemento
  rural suxeitas ao sistema integrado de xestión e control (códigos de
  procedemento MR250A, MR239G, MR239K, MR239O, MR240D, MR241C e MR241D).
range: Orde
url: >-
  https://www.xunta.gal/dog/Publicados/2023/20230320/AnuncioG0426-150323-0005_gl.html
---
<p>BDNS (Identif.): 682290.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>– Os pagamentos directos indicados no número 1 do artigo 2 desta orde só se concederán a aquelas persoas solicitantes que cumpran os requisitos de agricultor activo e actividade agraria.</p>
    <p>– Os pagamentos a zonas con limitacións naturais e outras limitacións específicas do Programa de desenvolvemento rural 2014-2020 (medida 13) recollidas no capítulo II do título III desta orde só se concederán a aquelas persoas solicitantes que cumpran os requisitos de agricultor activo e non pluriactivo.</p>
    <p>– O pagamento das axudas relativas ás intervencións agroambientais e climáticas do Plan estratéxico da PAC 2023-2027 recollidas no capítulo III do título III desta orde só se concederán ás persoas agricultoras que se comprometan voluntariamente a realizar operacións consistentes nun ou en varios compromisos agroambientais e climáticos na superficie agrícola da súa explotación, e compensarán os custos adicionais e as perdas de ingresos como consecuencia dos compromisos subscritos.</p>
    <p>– Os pagamentos das axudas forestais do Programa de desenvolvemento rural indicadas no capítulo IV do título III desta orde só se concederán:</p>
    <p>• Ás persoas que teñan concedida a prima anual de mantemento asociada ás axudas para a reforestación e para a creación de superficies forestais ao abeiro da Orde do 29 de decembro de 2020 pola que se establecen as bases reguladoras e a convocatoria para o ano 2021 para a concesión das primas de mantemento das forestacións, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, ou da Orde do 1 de decembro de 2021 pola que se establecen as bases reguladoras e a convocatoria para o ano 2022 para a concesión das primas de mantemento das forestacións cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, ou da Orde do 16 de novembro de 2022 pola que se establecen as bases reguladoras e a convocatoria para o ano 2023 para a concesión das primas de mantemento das forestacións, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020.</p>
    <p>• Ás persoas que teñan concedida a prima de mantemento ao abeiro da Orde do 29 de decembro de 2020 pola que se establecen as bases reguladoras e a convocatoria para o ano 2021 para a concesión das primas de mantemento, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, relacionadas cos expedientes tramitados ao abeiro da Orde do 22 de xuño de 2016 pola que se establecen as bases reguladoras das axudas para o establecemento de sistemas agroforestais, ou da Orde do 13 de decembro de 2021 pola que se establecen as bases reguladoras e a convocatoria para o ano 2022 para a concesión das primas de mantemento, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, relacionadas cos expedientes tramitados ao abeiro da Orde do 22 de xuño de 2016 pola que se establecen as bases reguladoras das axudas para o establecemento de sistemas agroforestais ou da Orde do 28 de novembro de 2022 pola que se establecen as bases reguladoras e a convocatoria para o ano 2023 para a concesión das primas de mantemento, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, relacionadas cos expedientes tramitados ao abeiro da Orde do 22 de xuño de 2016 pola que se establecen as bases reguladoras das axudas para o establecemento de sistemas agroforestais.</p>
    <p>Segundo <em>Obxecto</em></p>
    <p>Esta orde ten por obxecto regular no ano 2023, na Comunidade Autónoma de Galicia, as axudas directas e as axudas ao desenvolvemento rural suxeitas ao sistema integrado de xestión e control indicadas no artigo 2 do Programa de desenvolvemento rural de Galicia 2014-2020 e do Plan estratéxico da PAC 2023-2027, e convocar:</p>
    <p>– As axudas directas á agricultura e á gandaría do Plan estratéxico da PAC de España 2023-2027(PEPAC), anualidade de 2023.</p>
    <p>– As primas anuais de mantemento asociadas ás axudas para a reforestación e para a creación de superficies forestais e para o establecemento de sistemas agroforestais (solicitudes de pagamento da anualidade de 2023 das submedidas 08.10 e 08.20 do Programa de desenvolvemento rural de Galicia 2014-2020).</p>
    <p>– Os pagamentos a zonas con limitacións naturais e outras limitacións específicas (solicitudes de axuda e pagamento para a anualidade de 2023 da medida 13 do Programa de desenvolvemento rural de Galicia 2014-2020).</p>
    <p>– As axudas relativas ás intervencións ambientais e climáticas do Plan estratéxico da PAC de España 2023-2027 (PEPAC) (solicitudes de axuda e solicitudes de pagamento da anualidade 2023).</p>
    <p>Terceiro. <em>Bases reguladoras e convocatoria</em></p>
    <p>Orde do 15 de marzo de 2023 pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao sistema integrado de xestión e control (códigos de procedemento MR250A, MR239K, MR239G, MR239O, MR240D, MR241C e MR241D).</p>
    <p>Cuarto. <em>Contía</em></p>
    <p>1. No que respecta aos réximes de axudas directas á agricultura e á gandaría recollidos no punto 1 do artigo 2 desta orde están financiadas integramente polo Fondo Europeo Agrícola de Garantía (Feaga) e o Fogga exercerá como intermediario na súa xestión, polo que, en aplicación da disposición adicional décimo oitava da Lei 2/2018, do 26 de decembro, de orzamentos xerais da Comunidade Autónoma de Galicia para o ano 2019, en relación coa disposición derradeira segunda desa lei, na cal se establece o carácter permanente da disposición décimo oitava da devandita lei, os expedientes correspondentes aos réximes indicados serán xestionados como operacións extraorzamentarias, conforme o sinalado no artigo 46.4 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia.</p>
    <p>Non obstante o anterior, todos os actos e documentos de xestión deses expedientes serán obxecto de fiscalización previa nos termos establecidos no artigo 95.1.a) do citado Decreto lexislativo 1/1999, do 7 de outubro.</p>
    <p>2. No que respecta aos réximes de axuda recollidos no capítulo IV do título III desta orde, cofinanciados ao 75 % polo Fondo Europeo Agrícola de Desenvolvemento Rural (Feader) do PDR 2014-2020, a concesión das axudas realizarase con cargo aos orzamentos da Dirección Xeral de Planificación e Ordenación Forestal, nas seguintes aplicacións orzamentarias:</p>
    <p>a) Compromisos da anualidade de 2023 das primas anuais de mantemento xa concedidas e asociadas ás axudas á creación de superficies forestais, por un importe de dous millóns douscentos cincuenta mil (2.250.000) euros.</p>
    <p>b) Compromisos da anualidade de 2023 das primas anuais de mantemento xa concedidas e asociadas ás axudas para o establecemento de sistemas agroforestais, por un importe de catro mil cincocentos (4.500) euros.</p>
    <p>3. No que respecta aos réximes de axuda recollidos nos capítulos II e III do título III cofinanciados segundo o indicado polo Fondo Europeo Agrícola de Desenvolvemento Rural (Feader), a concesión das axudas realizarase con cargo aos orzamentos do Fogga, na aplicación orzamentaria:</p>
    <p>a) Pagamentos a zonas con limitacións naturais e outras limitacións específicas do Programa de desenvolvemento rural 2014-2020:</p>
    <p>– 12.000.000 euros para as axudas a zonas con limitacións naturais en áreas de montaña.</p>
    <p>– 6.000.000 euros para as axudas a zonas con limitacións naturais en áreas distintas de montaña.</p>
    <p>Estas axudas están cofinanciadas ao 75 % polo Feader.</p>
    <p>b) Axudas relativas ás intervencións agroambientais e climáticas do Plan estratéxico da PAC 2023-2027:</p>
    <table>
     <thead>
      <tr>
       <td>Denominación</td>
       <td>Anualidade 2023</td>
       <td>Anualidade 2024</td>
       <td>Anualidade 2025</td>
       <td>Anualidade 2026</td>
       <td>Anualidade 2027</td>
      </tr>
     </thead>
     <tbody>
      <tr>
       <td>Subintervención 65014.01: apicultura para a biodiversidade</td>
       <td>1.200.000 €</td>
       <td>1.200.000 €</td>
       <td>1.200.000 €</td>
       <td>1.200.000 €</td>
       <td>1.200.000 €</td>
      </tr>
      <tr>
       <td>Subintervención 65051.01: razas en risco de erosión xenética</td>
       <td>1.600.000 €</td>
       <td>1.600.000 €</td>
       <td>1.600.000 €</td>
       <td>1.600.000 €</td>
       <td>1.600.000 €</td>
      </tr>
      <tr>
       <td>Subintervención 65051.02: cultivos en risco de erosión xenética</td>
       <td>160.000 €</td>
       <td>160.000 €</td>
       <td>160.000 €</td>
       <td>160.000 €</td>
       <td>160.000 €</td>
      </tr>
      <tr>
       <td>Subintervención 65012.02: extensivos</td>
       <td>360.000 €</td>
       <td>360.000 €</td>
       <td>360.000 €</td>
       <td>360.000 €</td>
       <td>360.000 €</td>
      </tr>
      <tr>
       <td>Subintervención 65012.03: leñosos</td>
       <td>500.000 €</td>
       <td>500.000 €</td>
       <td>500.000 €</td>
       <td>500.000 €</td>
       <td>500.000 €</td>
      </tr>
      <tr>
       <td>Subintervención 65013.01: extensificación de prados</td>
       <td>11.588.150 €</td>
       <td>11.588.150 €</td>
       <td>11.588.150 €</td>
       <td>11.588.150 €</td>
       <td>11.588.150 €</td>
      </tr>
      <tr>
       <td>Subintervención 65013.02: extensificación de pastos arbustivos e arborizados</td>
       <td>561.850 €</td>
       <td>561.850 €</td>
       <td>561.850 €</td>
       <td>561.850 €</td>
       <td>561.850 €</td>
      </tr>
      <tr>
       <td>Subintervención 65013.03: convivencia co lobo</td>
       <td>1.500.000 €</td>
       <td>1.500.000 €</td>
       <td>1.500.000 €</td>
       <td>1.500.000 €</td>
       <td>1.500.000 €</td>
      </tr>
      <tr>
       <td>Liña: cultivos agrícolas ecolóxicos</td>
       <td>456.396 €</td>
       <td>456.396 €</td>
       <td>456.396 €</td>
       <td>456.396 €</td>
       <td>456.396 €</td>
      </tr>
      <tr>
       <td>Liña: viñedos para vinificación ecolóxica</td>
       <td>67.104 €</td>
       <td>67.104 €</td>
       <td>67.104 €</td>
       <td>67.104 €</td>
       <td>67.104 €</td>
      </tr>
      <tr>
       <td>Liña: gandaría ecolóxica</td>
       <td>8.141.300 €</td>
       <td>8.141.300 €</td>
       <td>8.141.300 €</td>
       <td>8.141.300 €</td>
       <td>8.141.300 €</td>
      </tr>
      <tr>
       <td>Liña: apicultura ecolóxica</td>
       <td>335.200 €</td>
       <td>335.200 €</td>
       <td>335.200 €</td>
       <td>335.200 €</td>
       <td>335.200 €</td>
      </tr>
      <tr>
       <td>Subintervención 65012.04: economía circular</td>
       <td>300.000 €</td>
       <td>300.000 €</td>
       <td>300.000 €</td>
       <td>300.000 €</td>
       <td>300.000 €</td>
      </tr>
     </tbody>
    </table>
    <p>As cantidades inicialmente asignadas a cada código de proxecto das recollidas no capítulo III do título III teñen carácter estimativo. A súa determinación definitiva será a que resulte das resolucións de concesión que se diten ao abeiro desta orde.</p>
    <p>O previsto neste punto requirirá, de ser o caso, a tramitación das preceptivas modificacións de crédito de acordo coa regulación prevista na normativa vixente.</p>
    <p>Estas axudas están cofinanciadas ao 80 % polo Feader.</p>
    <p>Quinto. <em>Prazo de presentación da solicitude única</em></p>
    <p>O prazo de presentación da solicitude única, para o ano 2023, iniciarase desde o día seguinte ao da publicación da orde no <em>Diario Oficial de Galicia</em> e finalizará o 31 de maio, ambos incluídos.</p>
    <p>Unha vez finalizado o prazo para a presentación da solicitude única, as persoas solicitantes poderán modificar a solicitude ata o 15 de xuño incluído. </p>
    <p>Santiago de Compostela, 15 de marzo de 2023</p>
    <footer><p>José González Vázquez<br>Conselleiro do Medio Rural</p></footer>

