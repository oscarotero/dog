---
date: '2023-03-20'
id: G0656-100323-0001
page: 19023
number: 55
agency: Consellería de Promoción do Emprego e Igualdade
section: IV. Oposicións e concursos.
title: >-
  ORDE do 9 de marzo de 2023 pola que se resolve a convocatoria para a
  provisión, polo sistema de libre designación, dun posto de traballo convocado
  mediante a Orde do 19 de xaneiro de 2023.
range: Orde
url: >-
  https://www.xunta.gal/dog/Publicados/2023/20230320/AnuncioG0656-100323-0001_gl.html
---
<p>Convocada a provisión, polo sistema de libre designación, dun posto de traballo vacante na Consellería de Promoción do Emprego e Igualdade mediante a Orde do 19 de xaneiro de 2023 (DOG núm. 20, do 30 de xaneiro), esta consellería</p>
    <h2>DISPÓN:</h2>
    <p>Primeiro. Resolver a dita convocatoria, coa adxudicación do destino ao funcionario que se expresa no anexo desta orde, seleccionado conforme o establecido nas bases da convocatoria, efectuada por Orde desta consellería do 19 de xaneiro de 2023.</p>
    <p>Segundo. O cesamento no actual destino do funcionario que obtivo praza producirase no prazo de tres días hábiles, contados a partir do seguinte ao da data da publicación desta orde no <em>Diario Oficial de Galicia</em>.</p>
    <p>A toma de posesión do novo destino deberase realizar, a partir do día do cesamento, no prazo de tres días hábiles se non implica cambio de residencia ou de sete días hábiles se comporta cambio de residencia.</p>
    <p>Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes, conforme o establecido no artigo 8 do Decreto 151/2022, do 4 de agosto.</p>
    <p>Terceiro. A persoa responsable do centro en que cause baixa o funcionario, así como a daquel en que obteña destino, consignarán no título administrativo as correspondentes dilixencias de cesamento e toma de posesión, dentro do prazo sinalado no parágrafo anterior.</p>
    <p>Cuarto. Contra esta orde, que esgota a vía administrativa, as persoas interesadas poderán interpoñer recurso potestativo de reposición ante esta consellería, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de marzo de 2023</p>
    <footer><p>María Jesús Lorenzana Somoza<br>Conselleira de Promoción do Emprego e Igualdade</p></footer>
    <h2>ANEXO</h2>
    <p>Apelidos e nome: Vizcaya Pereira, José.</p>
    <p>DNI: **9353***.</p>
    <p>Grupo/subgrupo: A2.</p>
    <p>Corpo ou escala: 2051-corpo de xestión da Administración xeral da Comunidade Autónoma de Galicia.</p>
    <p>Código de posto: EI.C99.20.905.36560.001.</p>
    <p>Denominación: director/a centro integrado formación profesional.</p>
    <p>Nivel: 26.</p>
    <p>Centro de destino: Centro Integrado de Formación Profesional (Vigo).</p>
    <p>Centro directivo: Xefatura Territorial de Pontevedra.</p>
    <p>Localidade: Vigo.</p>
    <p>* O DNI amósase cifrado co fin de protexer os datos de carácter persoal.</p>

