---
date: '2023-03-20'
id: V0653-270223-0004
page: 19032
number: 55
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 23 de febreiro de 2023, da Xefatura Territorial da Coruña, polo que
  se somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Coristanco (expediente IN407A 2022/263-1).
range: Acordo
url: >-
  https://www.xunta.gal/dog/Publicados/2023/20230320/AnuncioV0653-270223-0004_gl.html
---
<p>Expediente: IN407A 2022/263-1.</p>
    <p>Solicitante/promotora: UFD Distribución Electricidad, S.A.</p>
    <p>Denominación: LMT, CT e RBT San Roque-Coristanco.</p>
    <p>Concello: Coristanco.</p>
    <p>1. Características técnicas:</p>
    <p>– Centro de transformación prefabricado de formigón tipo rural, compacto de manobra exterior, de 100 kVA de potencia, relación de transformación 20/0,4-0,23 kV e configuración de celas 1L+1P, con cadro de baixa tensión con tres (3) saídas (dúas de reserva), para instalar na parcela con referencia catastral 15029A02300661 sita no lugar de San Roque (termo municipal de Coristanco).</p>
    <p>– Modificación, respectando o seu actual trazado, do treito autorizado no expediente IN407A 2006/32-1 da liña CBL-809, consistente na substitución do apoio nº 31-B-27-2 (matrícula: 9UV5839F) de formigón tipo HV-630/13, polo novo apoio metálico tipo AM-C-2000/14-H-35-CA (cs).</p>
    <p>– Retensado do condutor tipo LA-56 (condutor existente) nos vans da liña CBL-809 anterior e posterior ao novo apoio nº 31-B-27-2 proxectado. </p>
    <p>– Instalación no novo apoio nº 31-B-27-2 proxectado, dun paso aéreo-soterrado (PA/S) e dun interruptor telecontrolado.</p>
    <p>– Liña eléctrica de media tensión soterrada, a 20 kV, de 782 metros de lonxitude en condutor tipo RHZ1-2OL 12/20 kV 3(1×150 mm2 Al), coa orixe paso aéreo-soterrado (PA/S) anterior e remate en cela de liña do CT proxectado.</p>
    <p>– Instalación dun (1) circuíto soterrado de baixa tensión (RBTS), de 6 metros de lonxitude, en condutor tipo XZ1 0,6/1 kV 4(1×240 mm2 Al), coa orixe no cadro de baixa tensión (CBT) do CT proxectado e remate no acoplamento coa rede de baixa tensión soterrada existente.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE nº 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE nº 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE nº 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG nº 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE nº 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE nº 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta a este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña, (rúa Vicente Ferrer, nº 2, 2º andar, 15071 A Coruña), das 9.00 ás 14.00 horas, de luns a venres, así como no concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 23 de febreiro de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h3>Relación de bens e dereitos afectados</h3>
    <h3>Concello de Coristanco. LMT, CT e RBT San Roque-Coristanco</h3>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio&lt;br&gt;(LMT, CT e/ou apoios)</td>
       <td colspan="2">LMT soterrada (servidume de paso de enerxía eléctrica)</td>
       <td rowspan="2">Natureza do terreo</td>
      </tr>
      <tr>
       <td>CT/nº do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
      <tr>
       <td>1</td>
       <td>Juan Antonio Rey Fariña</td>
       <td>15029A02300661
        Polígono 23, parcela 661</td>
       <td>Esparrada</td>
       <td>CT e acceso</td>
       <td>16,37</td>
       <td></td>
       <td></td>
       <td>Urbano. Solo sen edificar</td>
      </tr>
     </tbody>
    </table>

