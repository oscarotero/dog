---
date: '2023-03-20'
id: G0655-070323-0003
page: 18912
number: 55
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 7 de marzo de 2023 pola que se convocan os premios
  extraordinarios de formación profesional de grao superior da Comunidade
  Autónoma de Galicia correspondentes ao curso 2021/22 (código de procedemento
  ED311B).
range: Orde
url: >-
  https://www.xunta.gal/dog/Publicados/2023/20230320/AnuncioG0655-070323-0003_gl.html
---
<p>BDNS (Identif.): 681527.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Alumnado que cursase estudos de formación profesional de grao superior no curso 2021/22 (presencial ou a distancia) nalgún centro educativo da Comunidade Autónoma de Galicia e rematase en 2022, cunha cualificación final do ciclo formativo igual ou superior a 8,50.</p>
    <p>Segundo. Obxecto</p>
    <p>Premios extraordinarios de formación profesional para o alumnado que realizou estudos de formación profesional de grao superior no curso 2021/22 na Comunidade Autónoma de Galicia e rematou en 2022. O alumnado premiado poderá concorrer, logo da súa inscrición, ao correspondente premio nacional de formación profesional de grao superior.</p>
    <p>Terceiro. Bases reguladoras</p>
    <p>Orde EDU/2128/2011, do 15 de xullo (BOE núm. 180, do 28 de xullo), pola que se crean e regulan os premios nacionais de formación profesional de grao superior establecidos pola Lei orgánica 2/2006, do 3 de maio, de educación.</p>
    <p>Cuarto. Importe</p>
    <p>Vinte e tres (23) premios extraordinarios (un por cada familia de formación profesional de grao superior implantada na Comunidade Autónoma de Galicia) cunha dotación total de 23.000 €, que non poderán exceder os 1.000 € por premio.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes desde o día seguinte ao da publicación desta orde no Diario Oficial de Galicia.</p>
    <p>Santiago de Compostela, 7 de marzo de 2023</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde do 29.7.2022; DOG núm. 151, do 9 de agosto)<br>Manuel Vila López<br>Secretario xeral técnico da Consellería de Cultura, <br>Educación, Formación Profesional e Universidades</p></footer>

