---
date: '2022-01-19'
id: G0596-281221-0008
page: 2832
number: 12
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 27 de decembro de 2021, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública do proxecto modificado da
  instalación eléctrica substitución CTI Cela I no concello de Bueu (expediente
  IN407A 2020/188-4 modificado).
range: Resolución
url: >-
  https://www.xunta.gal/dog/Publicados/2022/20220119/AnuncioG0596-281221-0008_gl.html
---
<p>O 4 de novembro de 2020, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada substitución CTI Cela I.</p>
    <p>O proxecto someteuse ao trámite de información pública mediante a Resolución do 17 de novembro de 2020 publicada nos seguintes medios: Diario Oficial de Galicia do 11 de decembro de 2020, Boletín Oficial da provincia de Pontevedra do 1 de decembro de 2020, xornal Faro de Vigo do 27 de novembro de 2020 e taboleiro de anuncios do Concello de Bueu desde o 23 de novembro de 2020 ao 12 de decembro de 2020.</p>
    <p>O 20 de abril de 2021, esta xefatura territorial ditou unha resolución de autorización administrativa previa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción dunha instalación eléctrica no concello de Bueu (expediente IN407A 2020/188-4).</p>
    <p>Debido ás modificacións substanciais necesarias no proxecto inicial, UFD Distribución Electricidad, S.A. presenta un proxecto modificado.</p>
    <p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita o proxecto modificado da instalación eléctrica correspondente co expediente IN407A 2020/188-4 coas características que se describen:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: substitución CTI Cela I (modificado).</p>
    <p>Situación: Bueu.</p>
    <p>Características técnicas: substitución do centro de transformación Cela (36AL81) de tipo intemperie e 160 kVA de potencia por un centro de transformación rural fin de liña, manobra exterior de 160 kVA telexestionado en envolvente prefabricada de formigón e relación de transformación 20.000/400 V. Liña de media tensión subterránea (LMTS) a 20 kV con condutor RHZ1 de 41 metros de lonxitude, con orixe no apoio existente HV-1600/15 (9UNI8HHG//14CT) e final no CT proxectado. As instalacións están situadas no lugar de Castrelo, na parroquia de Cela, no concello de Bueu (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 27 de decembro de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <p>Nº de expediente: IN407A 2020/188-4 modificado.</p>
    <p>Denominación: substitución CTI Cela I (modificado).</p>
    <p>Situación: Bueu.</p>
    <table>
     <tbody>
      <tr>
       <td rowspan="2">Nº</td>
       <td rowspan="2">Cultivo</td>
       <td rowspan="2">Referencia catastral</td>
       <td rowspan="2">Titular</td>
       <td colspan="2">CT</td>
       <td rowspan="2">Sup. dist. lindeiro (m²)</td>
       <td colspan="2">Canaliz. subst.</td>
      </tr>
      <tr>
       <td>nº</td>
       <td>Sup. (m²)</td>
       <td>Lonx.</td>
       <td>Sup. (m²)</td>
      </tr>
      <tr>
       <td>1</td>
       <td>Rústico</td>
       <td>36004A048002760000QI</td>
       <td>Rosario San Pedro Nores</td>
       <td>1</td>
       <td>14,97</td>
       <td></td>
       <td>21,1</td>
       <td>67,42</td>
      </tr>
      <tr>
       <td>2</td>
       <td>Rústico</td>
       <td>36004A048002750000QX</td>
       <td>Chelo García Cendón</td>
       <td></td>
       <td></td>
       <td>10,12</td>
       <td></td>
       <td></td>
      </tr>
     </tbody>
    </table>

