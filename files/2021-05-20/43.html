---
date: '2021-05-20'
id: G0426-040521-0002
page: 24876
number: 93
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 29 de abril de 2021, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  23 de abril de 2021 relativa ao acto de conciliación formulada polos
  representantes dos  montes veciñais en man común  Serra do Eixo e Montes
  Baixos de Bascois, Carballeda e Santa Cruz, no concello de Carballeda de
  Valdeorras.
range: Anuncio
url: >-
  https://www.xunta.gal/dog/Publicados/2021/20210520/AnuncioG0426-040521-0002_gl.html
---
<p>Examinada a solicitude de conciliación formulada polos representantes do MVMC Serra do Eixo, pertencente á CMVMC de Candeda, Carballeda, Casoio, Domiz, Pusmazán, Riodolas, Robledo, Santa Cruz, Soutadoiro, Ricosende e Viladequinta (Carballeda de Valdeorras); Alixo, Raxoá e Millarouso (O Barco de Valdeorras) e o MVMC Montes Baixos de Bascois, Carballeda e Santa Cruz, pertencente á CMVMC de Bascois, Carballeda e Santa Cruz, no concello de Carballeda de Valdeorras, resultan os seguintes</p>
    <p>Feitos:</p>
    <p>Primeiro. Con data do 27 de xuño de 2018, o presidente e secretario da CMVMC de Candeda, Carballeda, Casoio, Domiz, Pusmazán, Riodolas, Robledo, Santa Cruz, Soutadoiro, Ricosende e Viladequinta (Carballeda de Valdeorras); Alixo, Raxoá e Millarouso (O Barco de Valdeorras), presentaron un escrito no rexistro da Xefatura Territorial do Medio Rural en Ourense (nº 3171/rx 1722543). Nel solicitan que se realicen os trámites correspondentes para a aprobación dun deslidamento entre o MVMC Serra do Eixo, titular da CMVMC citada, e o MVMC Montes Baixos de Bascois, Carballeda e Santa Cruz, pertencente á CMVMC de Bascois, Carballeda e Santa Cruz, no concello de Carballeda de Valdeorras.</p>
    <p>Entre outra documentación, achegaron un documento de deslindamento técnico topográfico, unha certificación do secretario da xunta reitora da CMVMC da parroquia de Bascois, Carballeda e Santa Cruz da aprobación por esta comunidade do deslindamento, e unha certificación do secretario do xulgado de paz de Carballeda de Valdeorras da acta de conciliación celebrada o 4 de xuño de 2018.</p>
    <p>Segundo. O 29 de xuño de 2018 a CMVMC de Candeda, Carballeda, Casoio, Domiz, Pusmazán, Riodolas, Robledo, Santa Cruz, Soutadoiro, Ricosende e Viladequinta (Carballeda de Valdeorras); Alixo, Raxoá e Millarouso (O Barco de Valdeorras), presentou no rexistro electrónico da Xunta de Galicia (nº 2018/rx 1754432) documentación complementaria.</p>
    <p>Terceiro. Posteriormente, a CMVMC de Candeda, Carballeda, Casoio, Domiz, Pusmazán, Riodolas, Robledo, Santa Cruz, Soutadoiro, Ricosende e Viladequinta (Carballeda de Valdeorras); Alixo, Raxoá e Millarouso (O Barco de Valdeorras), presentou no rexistro electrónico da Xunta de Galicia (nº 2019/2201195) unha nova certificación da aprobación na asemblea xeral celebrada o día 18 de outubro de 2019 do deslindamento co MVMC Montes Baixos de Bascois, Carballeda e Santa Cruz.</p>
    <p>Cuarto. O informe do Servizo de Montes da Xefatura Territorial de Ourense do 6 de agosto de 2020 considera que a solicitude se axusta ao establecido no artigo 53 da Lei 7/2012, do 28 de xuño, de montes de Galicia.</p>
    <p>A liña deste deslindamento que figura na acta de conciliación constitúe unha liña poligonal aberta formada por 8 puntos, identificados coas súas coordenadas e os seus nomes, agás nos puntos nº 1 e 8 dos extremos, que veñen unicamente identificados coas súas coordenadas. O punto nº 7 desta liña poligonal, denominado Penedo do Borraxeiro, coincide co punto nº 1 situado nun extremo da liña do deslindamento entre o MVMC Serra do Eixo e o MVMC Montes Baixos de Candeda e Domiz.</p>
    <p>Por outra banda, a liña de deslindamento remata, no outro extremo, entre o punto nº 2, denominado Poulas dos Campos 2, e o nº 5 da liña do deslindamento que figura na acta de conciliación coa CMVMC da parroquia de Pusmazán (Camiño do Mangalón). A súa localización exacta deberá ser acordada entre as dúas comunidades implicadas.</p>
    <p>Consideracións legais é técnicas:</p>
    <p>Primeiro. A presente resolución dítase ao abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento para seguir no deslindamento entre montes veciñais en man común e establece que o xurado provincial de clasificación de montes veciñais en man común, logo do exame da documentación presentada, ditará resolución que será publicada no Diario Oficial de Galicia e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial de Clasificación de Montes Veciñais en Man Común acordou por unanimidade o día 25 de novembro de 2020:</p>
    <p>Aprobar o acto de conciliación acadado polas xuntas reitoras dos MVMC Serra do Eixo, pertencente á CMVMC de Candeda, Carballeda, Casoio, Domiz, Pusmazán, Riodolas, Robledo, Santa Cruz, Soutadoiro, Ricosende e Viladequinta (Carballeda de Valdeorras); Alixo, Raxoá e Millarouso (O Barco de Valdeorras) e o MVMC Montes Baixos de Bascois, Carballeda e Santa Cruz, pertencente á CMVMC de Bascois, Carballeda e Santa Cruz, no concello de Carballeda de Valdeorras, de acordo co informe do Servizo de Montes do 6 de agosto de 2020.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso- administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 29 de abril de 2021</p>
    <footer><p>Luis Jorge Álvarez Ferro<br>Presidente del Xurado Provincial de Clasificación<br>de Montes Veciñais en Man Común de Ourense</p></footer>

