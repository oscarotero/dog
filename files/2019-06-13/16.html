---
date: '2019-06-13'
id: G2347-230519-0001
page: 28391
number: 111
agency: Xulgado do Social número 4 da Coruña
section: V. Administración de xustiza.
title: EDICTO (PO 1069/2016).
range: Edicto
url: >-
  https://www.xunta.gal/dog/Publicados/2019/20190613/AnuncioG2347-230519-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen os autos número 1069/2016 por instancia de Soraya Martí Prieto contra Ranqui Hostelería, S.L. e outros, sobre procedemento ordinario, nos cales se ditou a Sentenza do 9 de maio de 2019 que, copiada nos particulares necesarios, di así:</p>
    <p>«Resolvo:</p>
    <p>Estímase parcialmente a demanda interposta por Soraya Martí Prieto contra Ranqui Hostelería, S.L., Víctor Manuel Carrera Lagoa e Silvina Raquel de Sousa, e en consecuencia: </p>
    <p>– Condénanse a empresa Ranqui Hostelería, S.L. e Silvina Raquel de Sousa a aboarlle solidariamente a Soraya Martí Prieto a cantidade de catro mil setecentos vinte e catro euros con setenta e dous céntimos de euro (4.724,72 euros); os conceptos salariais devindican o xuro do 10 % do artigo 29.3 do Estatuto dos traballadores.</p>
    <p>– Absólvese Víctor Manuel Carrera Lagoa das pretensións exercidas contra el.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación, ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo. </p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>Para que conste, para efectos da súa publicación no <em>Diario Oficial de Galicia</em> co fin de que lles sirva de notificación en forma a Ranqui Hostelería, S.L. e Víctor Manuel Carrera Lagoa, expido e asino este edicto.</p>
    <p>A Coruña, 23 de maio de 2019</p>
    <footer><p>A letrada da Administración de xustiza</p></footer>

