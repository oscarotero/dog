---
date: '2019-06-13'
id: G1096-290519-0001
page: 28435
number: 111
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 21 de maio de 2019 pola que se notifica o acordo de incoación do
  expediente sancionador por infracción urbanística LUG/35/2017-SA1.
range: Cédula
url: >-
  https://www.xunta.gal/dog/Publicados/2019/20190613/AnuncioG1096-290519-0001_gl.html
---
<p>O director da Axencia de Protección da Legalidade Urbanística resolveu, o 14 de marzo de 2019, incoar o expediente sancionador por infracción urbanística LUG/35/2017-SA1 a José Antonio Rodríguez López como presunto responsable dunha infracción urbanística moi grave tipificada no artigo 158.2.b) da Lei do solo de Galicia e 389.2.b) do Regulamento da Lei do solo pola execución de varias obras, no lugar do Bacelo, na parroquia de San Fiz de Asma, no termo municipal de Chantada.</p>
    <p>Ao non poderse realizar a notificación persoal daquel acordo, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado o dito acordo mediante un anuncio publicado no <em>Boletín Oficial del Estado</em>. </p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícaselle ao interesado que o texto íntegro do acordo que se notifica está ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o dito prazo, a notificación entenderase producida.</p>
    <p>O interesado dispón dun prazo de quince (15) días, contados a partir do día seguinte a aquel en que se producise a notificación desta cédula, para presentar os documentos e as xustificacións que considere pertinentes e, se é o caso, propor proba concretando os medios de que pretenda valerse.</p>
    <p>Para que conste e lle sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 21 de maio de 2019</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

