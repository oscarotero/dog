---
date: '1999-07-19'
id: C9D2
page: 9359
number: 137
agency: 'SOCIEDADE DE IMAXE E PROMOCIÓN TURÍSTICA DE GALICIA, S.A.'
section: VI. ANUNCIOS
title: >-
  Anuncio do 21 de xuño de 1999 para a convocatoria de dúas prazas de persoal
  laboral fixo para a Sociedade de Imaxe e Promoción Turística de Galicia, S.A.
range: Anuncio
url: 'https://www.xunta.gal/dog/Publicados/1999/19990719/AnuncioC9D2_gl.html'
---
<p>A Sociedade de Imaxe e Promoción Turística de Galicia, S.A. anuncia a convocatoria para a contratación laboral fixa das seguintes prazas no Centro Superior de Hostalería de Galicia:</p>
<p>A) Posto: profesor de aloxamento-área pisos (REF. ALP-999).</p>
<p>1. Funcións principais: baixo a dirección e supervisión do responsable do departamento, participará na preparación das materias da área (incluíndo elaboración de material) así como na impartición de clases e avaliación de alumnos. Así mesmo, colaborará na organización e xestión da residencia do centro e do servicio de limpeza e lavandería.</p>
<p>2. Prazas: 1 (xornada completa).</p>
<p>3. Requisitos:</p>
<p>-Titulación oficial ou específica na área.</p>
<p>-Experiencia profesional na área de 18 meses, dos que un mínimo de 6 serán como subgobernanta ou posto superior.</p>
<p>-Experiencia docente.</p>
<p>4. Valorarase:</p>
<p>-Currículo.</p>
<p>-Coñecementos profesionais.</p>
<p>-Aptitude docente.</p>
<p>-Ofimática (Microsoft Office).</p>
<p>-Capacidade de integración en equipos de traballo.</p>
<p>5. Probas que se van realizar:</p>
<p>-Exame de coñecementos profesionais, eliminatorio (ver temario anexo I).</p>
<p>-Impartición de clase.</p>
<p>-Planificación docente.</p>
<p>-Proba práctica de Microsoft Word 97 para Windows.</p>
<p>-Cuestionario de personalidade.</p>
<p>-Entrevista persoal.</p>
<p>B) Posto: profesor de técnicas de instalacións (REF. INS-1099).</p>
<p>1. Funcións principais: baixo a supervisión do responsable do departamento, participará na preparación das materias da área (incluíndo elaboración de material) así como na impartición de clases e avaliación de alumnos.</p>
<p>2. Prazas: 1 (tempo parcial).</p>
<p>3. Requisitos:</p>
<p>-Arquitectura (técnica ou superior) ou enxeñería (técnica ou superior).</p>
<p>-Experiencia profesional na área de 12 meses.</p>
<p>-Experiencia docente.</p>
<p>4. Valorarase:</p>
<p>-Currículo.</p>
<p>-Aptitude docente.</p>
<p>-Ofimática (Microsoft Office).</p>
<p>-Capacidade de integración en equipos de traballo.</p>
<p>5. Probas que se van realizar:</p>
<p>-Exame de coñecementos profesionais eliminatorio (ver temario anexo II).</p>
<p>-Impartición de clase.</p>
<p>-Planificación docente.</p>
<p>-Proba práctica de Microsoft Word 97 e Microsoft Excel 97.</p>
<p>-Cuestionario de personalidade.</p>
<p>-Entrevista persoal.</p>
<p>C) Documentación que hai que presentar:</p>
<p>-Solicitude por posto ó que se opta, indicando a referencia, dirixida ó director do CSGH (A Barcia. Estrada Santiago de Compostela-Noia, Km 3. Apartado 578. 15896 Santiago de Compostela).</p>
<p>-Currículo.</p>
<p>-Acreditación orixinal dos méritos reflectidos no C.V. Os títulos obtidos no estranxeiro deberán estar validados en España.</p>
<p>-Certificación académica que indique as cualificacións obtidas na titulación requirida e o número de convocatorias por materia.</p>
<p>D) Prazo de presentación de solicitudes:</p>
<p>-O prazo de presentación de solicitudes será de 10 días hábiles contados a partir do seguinte ó da</p>
<p>publicación deste anuncio no Diario Oficial de Galicia.</p>
<p>E) Selección:</p>
<p>-Expirado o prazo de presentación de solicitudes, o comité de selección designado para cada unha das prazas publicará as listas previas de admitidos e excluídos a cada proceso.</p>
<p>Santiago de Compostela, 21 de xuño de 1999.</p>
<p>Heriberto Verdes Vilaseca</p>
<p>Director xerente de Turgalicia, S.A.</p>
<p>ANEXO</p>
<p>Profesor de aloxamento-área pisos.</p>
<p>-Proba de coñecementos.</p>
<p>1. Organización e funcións das áreas de pisos e lavandería.</p>
<p>2. Equipamento e técnicas de limpeza.</p>
<p>3. A limpeza dos cuartos e áreas comúns.</p>
<p>4. Operacións en dormitorios.</p>
<p>5. Control do fluxo da roupa.</p>
<p>5.1. Documentación.</p>
<p>5.2. Reconto, clasificación e marcaxe.</p>
<p>5.3. Desmanchado.</p>
<p>5.4. Lavado e secado.</p>
<p>5.5. Pranchado, encartado e almacenaxe.</p>
<p>6. A roupa: tipos, características e tratamento.</p>
<p>7. Maquinaria e equipamento da lavandería.</p>
<p>8. Axentes limpadores.</p>
<p>9. Cálculo e control de custos.</p>
<p>Profesor de técnicas de instalacións.</p>
<p>-Proba de coñecementos.</p>
<p>1. Deseño e confección de planos.</p>
<p>2. Materiais de construcción.</p>
<p>3. Auga: abastecemento, almacenamento e distribución.</p>
<p>4. Electricidade: abastecemento, distribución, aforro e medidas de seguridade.</p>
<p>5. A electrónica aplicada á industria hoteleira.</p>
<p>6. Combustibles: tipos, usos en hotelería, abastecemento, almacenamento, distribución e medidas de seguridade.</p>
<p>7. Calefacción, refrixeración e ACS: sistemas e a súa aplicación na hostalería.</p>
<p>8. Equipamento hoteleiro: maquinaria.</p>
<p>9. Deseño de interiores.</p>
<p>10. A seguridade nos hoteis.</p>

