---
date: '1999-07-19'
id: C9B2
page: 9356
number: 137
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990719/AnuncioC9B2_gl.html'
---
<p>O Pleno Municipal, en sesión que tivo lugar o día 8 de xuño de 1999, adoptou o seguinte acordo:</p>
<p>«Aprobar con carácter definitivo, en exercicio da competencia delegada pola disposición adicional cuarta da Lei do solo de Galicia, o documento de modificación puntual do PXOU no ámbito da UA nº 52, elaborado polo arquitecto municipal, que ten por obxecto reaxusta-lo ámbito desta unidade substituí-lo equipamento deportivo por zona verde, reordena-los volumes edificatorios e vías modificándose tamén a tipoloxía edificatoria e ordenanza de aplicación que pasa de ordenanza 4-cuarteirón pechado a ordenanza 5-edificación aberta e recualificación dos terreos que polo reaxuste que se realiza quedan fóra da unidade e que pasan de equipamento deportivo a sistema xeral viario, coas modificacións, respecto ó documento inicialmente aprobado, derivadas dos informes sectoriais en materia de estradas, do informe emitido pola Consellería de Política Territorial, Obras Públicas e Vivenda e das alegacións presentadas no período de información pública».</p>
<p>O anterior acordo ponlle fin á vía administrativa e contra el pode interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde a súa publicación.</p>
<p>Culleredo, 15 de xuño de 1999.</p>
<p>P.D. (Resolución do 28-6-1995)</p>
<p>Carlos Martínez Rego</p>
<p>Alcalde</p>

