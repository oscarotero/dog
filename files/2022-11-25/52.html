---
date: '2022-11-25'
id: G1558-171122-0001
page: 61247
number: 225
agency: Fundación Deporte Galego
section: VI. Anuncios. c) Outros anuncios.
title: >-
  ANUNCIO do Plan de patrocinio dos equipos de alta competición de Galicia para
  a tempada 2022/2023 (1ª fase).
range: Anuncio
url: >-
  https://www.xunta.gal/dog/Publicados/2022/20221125/AnuncioG1558-171122-0001_gl.html
---
<p>A Fundación Deporte Galego, tendo en conta que nos seus fins establece o fomento da actividade física e do deporte base e de alta competición en Galicia, pon en marcha a XIV edición do Plan de patrocinio dos equipos de alta competición de Galicia para a tempada 2022/2023 (1ª fase).</p>
    <p>A fundación remitiralle un correo electrónico á entidade obxecto de patrocinio e convidaraa para a presentación da solicitude de patrocinio que se xuntará ao texto do plan de patrocinio.</p>
    <p>A entidade invitada para tomar parte no procedemento PR960A presentará a solicitude obrigatoriamente por medios electrónicos a través do formulario normalizado (anexo I) dispoñible na sede electrónica da Xunta de Galicia: https://sede.xunta.gal</p>
    <p>De conformidade co artigo 68.4 da Lei 39/2015, do 1 de outubro, do procedemento administrativo común das administracións públicas, se algunha das persoas interesadas presenta a súa solicitude presencialmente, requirirase para que a emende a través da súa presentación electrónica. Para estes efectos considerarase como data de presentación da solicitude aquela en que se realizase a emenda.</p>
    <p>Para a presentación electrónica poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e Chave365 (https://sede.xunta.gal/chave365), e habilitarase unha ligazón na guía de procedementos e servizos co código PR960A.</p>
    <p>O prazo máximo para a presentación das solicitudes será de sete (7) días naturais, contados desde a propia data de recepción da invitación. A presentación das proposicións por unha vía diferente á sinalada será causa de rexeitamento ou exclusión.</p>
    <p>As bases poderanse consultar na seguinte ligazón: https://deporte.xunta.gal/gl/convocatorias/pr960a-plan-patrocinio-equipos-alta-competicion-tempada-20222023-1a-fase</p>
    <p>Teléfono 881 99 63 77.</p>
    <p>Santiago de Compostela, 17 de novembro de 2022</p>
    <footer><p>José Ramón Lete Lasa<br>Presidente da Fundación Deporte Galego</p></footer>

