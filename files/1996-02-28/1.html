---
date: '1996-02-28'
id: 3BC6
page: 1
number: 42
agency: MINISTERIO PARA AS ADMINISTRACIÓNS PÚBLICAS
section: I. DISPOSICIÓNS XERAIS
title: >-
  Real decreto 87/1996, do 26 de xaneiro, sobre ampliación de servicios da
  Administración do Estado traspasados á Comunidade Automa de Galicia polo Real
  decreto 1763/1982, do 24 de xullo, en materia de ensino.
range: Real decreto
url: 'https://www.xunta.gal/dog/Publicados/1996/19960228/Anuncio3BC6_gl.html'
---
<p>O Estatuto de autonomía para Galicia, aprobado pola Lei orgánica 1/1881, do 6 de abril, establece no artigo 31 que a Comunidade Autónoma galega ten competencia plena en materia de ensino.</p>
<p>Polo Real decreto 1763/1982, do 24 de xullo, se operou o traspaso de funcións e servicios en materia de educación á Comunidade Autónoma de Galicia.</p>
<p>A Lei orgánica 1/1990, do 3 de outubro, de ordenación xeral do sistema educativo, establece, segundo os termos do seu artigo 4.4º e disposición derradeira primeira, que os títulos académicos e profesionais correspondentes son expedidos polas administracións educativas que se encontren en pleno exercicio das súas competencias educativas, nas condicións previstas na dita lei e polas normas básicas e específicas que para o efecto se dictan. As ditas normas básicas e específicas foron establecidas mediante o Real decreto 733/1995, do 5 de maio.</p>
<p>En consecuencia, procede amplia-los citados servicios traspasados cos relativos ós de expedición de títulos académicos.</p>
<p>A comisión mixta prevista na disposición transitoria cuarta do Estatuto de autonomía para Galicia adoptou ó respecto o oportuno acordo na súa sesión do Pleno celebrado o día 21 de decembro de 1995, a virtualidade práctica do cal esixe a súa aprobación polo Goberno mediante real decreto.</p>
<p>Na súa virtude, en cumprimento do disposto na disposición transitoria cuarta do Estatuto de autonomía para Galicia, por proposta do ministro para as Administracións Públicas e logo de deliberación do Consello de Ministros na súa reunión do día vinteseis de xaneiro de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Apróbase o acordo da Comisión Mixta de Transferencias prevista na disposición transitoria cuarta do Estatuto de autonomía para Galicia, polo que se amplían os servicios da Administración do Estado traspasados á Comunidade Autónoma de Galicia en materia de educación, adoptado polo Pleno da dita comisión na súa sesión do día 21 de decembro de 1995, e que se transcribe como anexo ó presente real decreto, nos termos alí especificados.</p>
<p>Artigo 2º</p>
<p>A data de efectividade será a sinalada no referido acordo da comisión mixta.</p>
<p>Disposición derradeira única</p>
<p>O presente real decreto será publicado asemade no Boletín Oficial del Estado e no Diario Oficial de Galicia, e adquirirá vixencia a partir da súa publicación.</p>
<p>Dado en Madrid o vinteseis de xaneiro de mil novecentos noventa e seis.</p>
<p>Xoán Carlos R.</p>
<p>Juan Lerma Blasco</p>
<p>Ministro para as Administracións Públicas</p>
<p>ANEXO</p>
<p>Rosa Rodríguez Pascual e Alfonso Vaquero Marín, secretarios da comisión mixta prevista na disposición transitoria cuarta do Estatuto de autonomía para Galicia,</p>
<p>CERTIFICAN:</p>
<p>Que na sesión plenaria da Comisión Mixta, celebrada o día 21 de decembro de 1995, se adoptou un acordo polo que se amplían os servicios traspasados á Comunidade Autónoma de Galicia polo Real decreto 1763/1982, do 24 de xullo, en materia de educación, nos termos que a seguir se expresan:</p>
<p>A) Referencia a normas constitucionais, estatutarias e legais nas que se ampara a ampliación.</p>
<p>O Estatuto de autonomía para Galicia, aprobado pola Lei orgánica 1/1981, do 6 de abril, establece no seu artigo 31 a competencia plena da Comunidade Autónoma gallega en materia de ensino.</p>
<p>Polo Real decreto 1763/1982, do 24 de xullo, foron traspasados á Comunidade Autónoma de Galicia funcións e servicios en materia de educación.</p>
<p>A Lei orgánica 1/1990, do 3 de outubro, de ordenación xeral do sistema educativo, establece, segundo os termos do seu artigo 4.4º e disposición derradeira primeira, que os títulos acedémicos e profesionais correspondentes son expedidos polas administracións educativas que se encontren en pleno exercicio das súas competencias educativas, nas condicións previstas na dita lei e polas normas básicas e específicas que para o efecto se dicten. As ditas normas básicas foron establecidas mediante o Real decreto 733/1995, do 5 de maio.</p>
<p>Finalmente, na disposición transitoria cuarta do Estatuto de autonomía para Galicia e o Real decreto 581/1982, do 26 de febreiro, establecen as normas que regulan a forma e condicións a que se deben axusta-los traspasos de funcións e servicios do Estado á Comunidade Autónoma de Galicia.</p>
<p>Polo presente acordo amplíanse os citados servicios traspasados cos relativos ós de expedición de títulos académicos.</p>
<p>B) Servicios que son obxecto da ampliación de traspasos á Comunidade Autónoma de Galicia en materia de ensino non universitario e funcións correspondentes que esta asume.</p>
<p>Traspásase a función de expedición dos títulos académicos e profesionais correspondentes ás ensinan</p>
<p>zas establecidas pola Lei orgánica 1/1990, do 3 de outubro, de ordenación xeral do sistema educativo, así como os servicios inherentes a ela.</p>
<p>O exercicio das funcións e servicios reseñados anteriormente efectuarase de acordo co previsto no artigo 149 da Constitución e no artigo 31 do Estatuto de autonomía para Galicia, garantindo, en todo caso, a igualdade dos españois no exercicio dos dereitos e deberes constitucionais.</p>
<p>No prazo dun mes desde a aprobación deste acordo asinaranse as correspondentes actas de entrega e recepción.</p>
<p>C) Data de efectividade.</p>
<p>A ampliación de servicios obxecto do presente acordo terá efectividade a partir do 1 de xaneiro de 1996.</p>
<p>E para que conste, expedímo-la presente certificación en Madrid o 21 de decembro de 1995.</p>
<p>Os secretarios da comisión mixta, Rosa Rodríguez Pascual e Alfonso Vaquero Marín. Rubricado</p>
<p>1252</p>

