---
date: '2022-05-06'
id: G0426-220422-0002
page: 27423
number: 88
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 20 de abril de 2022, do Xurado Provincial de Clasificación de
  Montes Veciñais en Man Común de Lugo, polo que se comunican aos posibles
  titulares de dereitos e intereses os acordos adoptados por este xurado,
  relativos a deslindamentos entre montes veciñais en man común (expediente
  73/80 e cinco montes máis).
range: Anuncio
url: >-
  https://www.xunta.gal/dog/Publicados/2022/20220506/AnuncioG0426-220422-0002_gl.html
---
<p>Na sesión do día 31.3.2022, o Xurado Provincial de Clasificación de Montes Veciñais en Man Común de Lugo, por unanimidade, acordou aprobar os seguintes deslindamentos entre montes veciñais, e proceder ás oportunas modificacións nos expedientes correspondentes:</p>
    <p>– Monte Común e Lameiros (exp. 73/80), pertencente aos veciños da parroquia de Paradela, e monte Alto da Serra (exp. 73/80), pertencente aos veciños da Serra, parroquia de Paradela, ambos no concello de Paradela.</p>
    <p>O 29.6.2021 foi presentada unha solicitude (mellorada o 30.6.2021, 14.12.2021 e 28.2.2022) relativa ao acordo de deslindamento levado a cabo por avinza entre as citadas comunidades, en canto á liña divisoria que separa os seus montes veciñais. Achegan acta de deslindamento, planos topográficos, acta de conciliación e certificacións de aprobación por parte das comunidades implicadas.</p>
    <p>O 25.3.2022, o Servizo de Montes emite un informe (2021_23) en que se especifican as modificacións que se producen nos montes, como consecuencia do deslindamento, e cuxas superficies pasan a ser:</p>
    <p>− MVMC Común e Lameiros, 16 hectáreas</p>
    <p>− MVMC Alto da Serra, 12 hectáreas.</p>
    <p>Examinada a documentación presentada, o xurado, por unanimidade, acorda aprobar o deslindamento practicado e proceder ás oportunas modificacións nos respectivos expedientes.</p>
    <p>Este deslindamento correspóndese co plano do anexo I, ao final deste anuncio.</p>
    <p>– Monte Fiosa e Toxedelo (exp. 12/81), pertencente aos veciños de Ardevila, parroquia de Dorna, e monte Vilaver (exp. 105/78), pertencente aos veciños da parroquia de Vilaver, ambos no concello de Cervantes.</p>
    <p>O 17.7.2021 foi presentada unha solicitude (mellorada o 10.11.2021 e 17.1.2022) relativa ao acordo de deslindamento levado a cabo por avinza entre as citadas comunidades, en canto á liña divisoria que separa os seus montes veciñais. Achegan acta de deslindamento, planos topográficos, acta de conciliación ante o Xulgado de Primeira Instancia e Instrución número 1 de Becerreá e certificacións de aprobación por parte das comunidades implicadas.</p>
    <p>O 3.2.2022, o Servizo de Montes emite un informe (2021_28) en que se especifican as modificacións que se producen nos montes, como consecuencia do deslindamento, e cuxas superficies pasan a ser:</p>
    <p>− MVMC Fiosa e Toxedelo, 148 hectáreas.</p>
    <p>− MVMC Vilaver, 405 hectáreas.</p>
    <p>Examinada a documentación presentada, o xurado, por unanimidade, acorda aprobar o deslindamento practicado e proceder ás oportunas modificacións nos respectivos expedientes.</p>
    <p>Este deslindamento correspóndese co plano do anexo II, ao final deste anuncio.</p>
    <p>– Monte Vilaxuste (exp. 19/75), pertencente aos veciños da parroquia de Vilaxuste, e monte Nespereira (exp. 17/75), pertencente aos veciños da parroquia de Nespereira, ambos no concello de Portomarín.</p>
    <p>O 29.10.2021 foi presentada unha solicitude relativa ao acordo de deslindamento levado a cabo por avinza entre as citadas comunidades, en canto á liña divisoria que separa os seus montes veciñais. Achegan acta de deslindamento, planos topográficos, acta de conciliación ante o Xulgado de Paz de Portomarín e certificacións de aprobación por parte das comunidades implicadas.</p>
    <p>O 11.2.2022, o Servizo de Montes emite un informe (2021_41) en que se especifican as modificacións que se producen nos montes, como consecuencia do deslindamento, e cuxas superficies pasan a ser:</p>
    <p>− MVMC Vilaxuste, 472,7 hectáreas.</p>
    <p>− MVMC Nespereira, 283,2 hectáreas.</p>
    <p>Examinada a documentación presentada, o xurado, por unanimidade, acorda aprobar o deslindamento practicado e proceder ás oportunas modificacións nos respectivos expedientes.</p>
    <p>Este deslindamento correspóndese co plano do anexo III, ao final deste anuncio.</p>
    <p>Contra estes acordos, desde o día seguinte ao da súa publicación no Diario Oficial de Galicia, poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 20 de abril de 2022</p>
    <footer><p>María Olga Iglesias Fontal<br>Presidenta do Xurado Provincial de Clasificación<br>de Montes Veciñais en Man Común de Lugo</p></footer>

