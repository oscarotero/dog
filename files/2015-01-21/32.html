---
date: '2015-01-21'
id: G1096-080115-0001
page: 3294
number: 13
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 19 de decembro de 2014 pola que se notifica a resolución do recurso
  potestativo de reposición interposto contra a Resolución do 13 de outubro de
  2011 ditada no expediente S-2011/018-P (SDI/439/2011) devolta polo servizo de
  Correos por resultar o destinatario ausente na repartición.
range: Cédula
url: >-
  https://www.xunta.gal/dog/Publicados/2015/20150121/AnuncioG1096-080115-0001_gl.html
---
<p>A directora da Axencia de Protección da Legalidade Urbanística, o 24 de novembro de 2014, ditou a resolución pola que se resolve estimar parcialmente o recurso potestativo de reposición interposto por Avelino Fernández Alonso contra a Resolución do 13 de outubro de 2011, ditada pola directora da Axencia de Protección da Legalidade Urbanística, sobre imposición dunha multa coercitiva.</p>
    <p> Ao non poder realizarse a notificación persoal da resolución, mediante esta cédula e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle ao interesado a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra esta resolución, que pon fin á vía administrativa, o interesado poderá interpoñer recurso contencioso-administrativo, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1.3ª da Lei 29/1998, do 13 de xullo, reguladora da xurisdición contencioso-administrativa, no prazo de dous meses contado a partir do día seguinte a aquel en que se produciu a notificación, segundo o disposto no artigo 46.1 da citada lei.</p>
    <p>Para que conste e lle sirva de notificación ao interesado, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 19 de decembro de 2014</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

