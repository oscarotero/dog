---
date: '2015-01-21'
id: L204-301214-0001
page: 3310
number: 13
agency: Concello de Bueu
section: VI. Anuncios. b) Administración local.
title: >-
  ANUNCIO da aprobación definitiva do estudo de detalle da rúa número 3 das
  Lagoas.
range: Anuncio
url: >-
  https://www.xunta.gal/dog/Publicados/2015/20150121/AnuncioL204-301214-0001_gl.html
---
<p>O Pleno da Corporación Municipal de Bueu, en sesión ordinaria que tivo lugar o día 15 de setembro de 2014, adoptou acordo de aprobación definitiva do estudo de detalle da rúa número 3 das Lagoas, redactado polo arquitecto municipal con data do 17 de agosto de 2013.</p>
    <p>En cumprimento do sinalado no artigo 92.2º e 92.3º da Lei 9/2002, do 30 de decembro, de ordenación urbanística e protección do medio rural de Galicia, publícanse o acordo de aprobación definitiva no Diario Oficial de Galicia e o documento que contén a normativa no Boletín Oficial da provincia e remítese á Consellería de Medio Ambiente, Territorio, e Infraestruturas, con data do 5 de novembro de 2014, copia autenticada de dous exemplares do instrumento aprobado.</p>
    <p>O que se fai público para o xeral coñecemento, de conformidade co sinalado no<br>artigo 92.2º da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Contra o acordo de aprobación definitiva pódese interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados desde o día seguinte ao da publicación deste anuncio, de conformidade cos artigos 10 e 46 da Lei 29/1998, do 13 de xullo, da xurisdición contencioso-administrativa, sen prexuízo de calquera outro que se considere pertinente.</p>
    <p>Bueu, 5 de novembro de 2014</p>
    <footer><p>Félix Juncal Novas<br>Alcalde</p></footer>

