---
date: '2021-11-03'
id: G1441-271021-0004
page: 53895
number: 211
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO relativo á convocatoria de procesos selectivos para a cobertura de
  prazas de persoal funcionario e postos de traballo de persoal laboral fixo
  incluídos nas ofertas de emprego público dos anos 2020 e 2021, reservadas á
  quenda de promoción interna (CPI2021J).
range: Anuncio
url: >-
  https://www.xunta.gal/dog/Publicados/2021/20211103/AnuncioG1441-271021-0004_gl.html
---
<p>No Boletín Oficial da provincia núm. 199, do 15 de outubro de 2021, publicáronse as bases xerais e específicas de varios procesos selectivos convocados para cubrir varias prazas de persoal funcionario e postos de traballo de persoal laboral fixo da Deputación Provincial de Pontevedra, incluídos nas ofertas de emprego público dos anos 2020 e 2021, reservadas á quenda de promoción interna.</p>
    <p>1. Dúas prazas de vixilante/a de infraestruturas, encadradas na escala de Administración especial, subescala servizos especiais, clase persoal de oficios, integradas no grupo C1, polo sistema de concurso-oposición promoción interna horizontal (ofertadas no ano 2020).</p>
    <p>2. Tres prazas de encargado/a legoeiro/a, encadradas na escala de Administración especial, subescala servizos especiais, clase persoal de oficios, integradas no grupo C1, polo sistema de concurso-oposición promoción interna (ofertadas no ano 2018).</p>
    <p>3. Unha praza de recepcionista de mostras, encadrada na escala de Administración especial, subescala servizos especiais, clase persoal de oficios, integrada no grupo C2, polo sistema de concurso-oposición promoción interna horizontal (ofertada no ano 2020).</p>
    <p>4. Unha praza de oficial/a de servizos xerais, encadrada na escala de Administración especial, subescala servizos especiais, clase persoal de oficios, integrada no grupo C2, polo sistema de concurso-oposición promoción interna horizontal (ofertada no ano 2020).</p>
    <p>5. Catro postos de traballo de axudantes/as de gabinete didáctico, clasificados no grupo A2, polo sistema de concurso-oposición promoción interna (ofertadas no ano 2021).</p>
    <p>6. Dous postos de traballo de técnicos/as auxiliares de biblioteca, clasificados no grupo C1, polo sistema de concurso-oposición promoción interna (ofertadas no ano 2021).</p>
    <p>O prazo de presentación de solicitudes será de 20 días naturais contado desde o día seguinte ao da publicación deste anuncio no Boletín Oficial del Estado.</p>
    <p>Os sucesivos anuncios referentes a esta convocatoria, cando procedan de conformidade coas bases, faranse públicos no Boletín Oficial da provincia.</p>
    <p>Pontevedra, 27 de outubro de 2021 </p>
    <footer><p>A presidenta da Deputación Provincial de Pontevedra<br>P.D. (Resolución 2019012988, do 15.7.2019)<br>Carlos López Font<br>Deputado delegado de Réxime Interior, Economía,<br>Facenda e ORAL</p></footer>

