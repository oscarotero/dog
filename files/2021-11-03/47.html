---
date: '2021-11-03'
id: G1441-271021-0001
page: 53898
number: 211
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO relativo á convocatoria de procesos selectivos para a cobertura de
  prazas de persoal funcionario e postos de traballo de persoal laboral fixo
  incluídos nas ofertas de emprego público dos anos 2018, 2020 e 2021 (CL2021J).
range: Anuncio
url: >-
  https://www.xunta.gal/dog/Publicados/2021/20211103/AnuncioG1441-271021-0001_gl.html
---
<p>No <em>Boletín Oficial</em> da provincia nº 207, do 27 de outubro de 2021, publicáronse as bases xerais e específicas de varios procesos selectivos convocados para cubrir varias prazas de persoal funcionario e postos de traballo de persoal laboral fixo da Deputación Provincial de Pontevedra, incluídos nas ofertas de emprego público dos anos 2018, 2020 e 2021.</p>
    <p>1. Unha praza de arquitecto/a, encadrada na escala de Administración especial, subescala técnica, clase superior, integrada no grupo A1, polo sistema de oposición libre (ofertada no ano 2018).</p>
    <p>2. Unha praza de técnico/a de deportes, encadrada na escala de Administración especial, subescala técnica, clase técnico/a medio/a, integrada no grupo A2, polo sistema de oposición libre (ofertada no ano 2020).</p>
    <p>3. Unha praza de técnico/a auxiliar documentalista audiovisual, encadrada na escala de Administración especial, subescala técnica, clase auxiliar, integrada no grupo C1, polo sistema de oposición libre (ofertada no ano 2020). </p>
    <p>4. Dúas prazas de delineante, encadradas na escala de Administración especial, subescala técnica, clase auxiliar, integradas no grupo C1, polo sistema de oposición libre (ofertadas no ano 2019).</p>
    <p>5. Unha praza de condutor/a operador/a de maquinaria agrícola, encadrada na escala de Administración especial, subescala servizos especiais, clase persoal de oficios, integrada no grupo C2, polo sistema de oposición libre (ofertada no ano 2020).</p>
    <p>6. Dous postos de traballo de auxiliar de atención ao público do Museo, clasificados no grupo C2, por oposición libre (ofertadas no ano 2021). </p>
    <p>7. Un posto de traballo de auxiliar de atención ao público do Museo, clasificados no grupo C2, por oposición libre, reservada a persoas con discapacidade (ofertada no ano 2021).</p>
    <p>O prazo de presentación de solicitudes será de 20 días naturais contado desde o día seguinte ao da publicación deste anuncio no <em>Boletín Oficial del Estado</em>.</p>
    <p>Os sucesivos anuncios referentes a esta convocatoria, cando procedan de conformidade coas bases, faranse públicos no <em>Boletín Oficial</em> da provincia.</p>
    <p>Pontevedra, 27 de outubro de 2021</p>
    <footer><p>A presidenta da Deputación Provincial de Pontevedra<br>P.D. (Resolución 2019012988, do 15.7.2019)<br>Carlos López Font<br>Deputado delegado de Réxime Interior, Economía, Facenda e ORAL</p></footer>

