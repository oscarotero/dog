---
date: '2020-10-23'
id: G0596-011020-0004
page: 42377
number: 214
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 29 de setembro de 2020, da Xefatura Territorial de Pontevedra,
  de autorización administrativa previa e autorización administrativa de
  construción dunha instalación eléctrica no concello de Vigo (expediente IN407A
  2020/103-4).
range: Resolución
url: >-
  https://www.xunta.gal/dog/Publicados/2020/20201023/AnuncioG0596-011020-0004_gl.html
---
<p>Visto o expediente para outorgamento de autorización administrativa previa e autorización administrativa de construción da instalación eléctrica que a seguir se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: San Luis, 77, 28033 Madrid.</p>
    <p>Denominación: recuamento LMT DC BAL706-708 e desmontaxe CT Tanagasa.</p>
    <p>Situación: Vigo.</p>
    <p>Características técnicas: instalación de dous apoios, un C-7000/22 e un C-7000/18, baixo a traza do dobre circuíto BAL706-708, que terán función de fin de liña e nos cales se realizarán dous pasos aéreos subterráneos en cada un deles. Desmontaxe da LMTA existente entre os apoios proxectados e retensado dos vans contiguos a estes. Desmontaxe do centro de transformación intemperie Tanagasa 36A688 e da LMTA derivacion a este. Desmontaxe do tramo aéreo de derivación ao CT Ibercisa. A instalación está situada en Vigo.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG nº 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG nº 203, do 25 de outubro), esta xefatura territorial resolve:</p>
    <p>Conceder autorización administrativa previa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e as condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 29 de setembro de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>

