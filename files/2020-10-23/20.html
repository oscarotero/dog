---
date: '2020-10-23'
id: G0007-011020-0002
page: 42369
number: 214
agency: Xulgado do Social número 3 de Santiago de Compostela
section: V. Administración de xustiza.
title: EDICTO (DSP 63/2020).
range: Edicto
url: >-
  https://www.xunta.gal/dog/Publicados/2020/20201023/AnuncioG0007-011020-0002_gl.html
---
<p>Eu, María Iria Román Vidarte, letrada da Administración de xustiza do Xulgado do Social número 3 de Santiago de Compostela, fago saber que no procedemento de despedimento número 63/2020 deste xulgado do social, se ditou a seguinte resolución:</p>
    <p>Sentenza.</p>
    <p>Santiago de Compostela, 29 de setembro de 2020.</p>
    <p>Sandra María Iglesias Barral, maxistrada do Xulgado do Social número 3 de Santiago de Compostela, despois de ver os presentes autos seguidos neste xulgado co nº 63/2020, sendo parte neste, como demandante/s, José Antonio Durán Carracedo, asistido pola letrada Sra. Verde Crespo, e, como demandado/s, Colaper Personal, S.L. e Fermín Group Ibérica, S.L., que non comparecen malia a súa citación en legal forma, ao igual que o Fondo de Garantía Salarial, sobre despedimento, pronunciou esta sentenza, en nome do rei con base nos seguintes</p>
    <p>Resolvo:</p>
    <p>Que estimando a demanda formulada por José Antonio Durán Carracedo fronte a Fermín Group Ibérica, S.L. e Colaper Personal, S.L. e Fogasa:</p>
    <p>1. Debo declarar e declaro a improcedencia do despedimento do demandante efectuado polas mercantís demandadas con data de efectos o día 20.12.2019 e, debo condenar e condeno as demandadas a aterse á devandita declaración, e a optar entre readmitir inmediatamente o traballador demandante nas mesmas condicións que rexían antes de producirse o despedimento, con aboamento dos salarios deixados de percibir dende a data de efectividade do despedimento ata a readmisión a razón de 51,20 euros diarios, ou ben, a elección das demandadas, á extinción da relación laboral con aboamento ao demandante dunha indemnización de 2.534,31 euros por despedimento improcedente.</p>
    <p>A opción entre a readmisión do traballador e a indemnización por despedimento improcedente deberá exercerse no prazo de 5 días contados a partir da notificación da presente sentenza, mediante escrito ou comparecencia ante este xulgado. Transcorrido o devandito termo sen que o empresario tivese optado entenderase que procede a readmisión.</p>
    <p>Todo iso sen prexuízo da responsabilidade do Fondo de Garantía Salarial.</p>
    <p>Notifíquese a presente resolución ás partes.</p>
    <p>Modo de impugnación: advírtese á partes que contra esta sentenza pode interpoñerse recurso de suplicación ante a Sala do Social do Tribunal Superior de Xustiza de Galicia, anunciándoo por comparecencia ou por escrito neste xulgado no prazo dos cinco días seguintes á súa notificación e designando letrado ou graduado social colexiado para a súa tramitación.</p>
    <p>Así o acorda, manda e asina Sandra María Iglesias Barral, maxistrada do Xulgado do Social número 3 de Santiago de Compostela.</p>
    <p>E para que sirva de notificación en legal forma a Fermín Group Ibérica, S.L. e Colaper Personal, S.L., en ignorado paradoiro, expido o presente edicto para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 1 de outubro de 2020</p>
    <footer><p>A letrada da Administración de xustiza</p></footer>

