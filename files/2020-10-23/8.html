---
date: '2020-10-23'
id: G0198-151020-0003
page: 42304
number: 214
agency: Axencia Galega de Innovación
section: III. Outras disposicións.
title: >-
  RESOLUCIÓN do 18 de agosto de 2020 pola que se dá publicidade ao encargo á
  empresa pública Empresa de Transformación Agraria, S.A., SME, MP (Tragsa),
  como medio propio personificado, a realización de obras complementarias ás
  encargadas pola Resolución do 14 de decembro de 2018 da Axencia Galega de
  Innovación respecto das obras de acondicionamento e urbanización da ampliación
  do Centro de Investigación Aerotransportada de Rozas (CIAR) en Lugo.
range: Resolución
url: >-
  https://www.xunta.gal/dog/Publicados/2020/20201023/AnuncioG0198-151020-0003_gl.html
---
<p>De conformidade co previsto no artigo 8 da Lei 19/2013, do 9 de decembro, de transparencia, acceso á información pública e bo goberno e no artigo 8 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade do seguinte encargo coas seguintes características:</p>
    <p>• Resolución do 18 de agosto de 2020, da Axencia Galega de Innovación (Gain) pola que se encarga a Tragsa (Empresa de Transformación Agraria, S.A., SME, MP) a realización das obras complementarias ás encargadas pola Resolución do 14.12.2018 da Axencia Galega de Innovación respecto das obras de acondicionamento e urbanización da ampliación do Centro de Investigación Aerotransportada de Rozas (CIAR) en Lugo.</p>
    <p>• Actividade: Tragsa asumirá a realización das obras complementarias ás previstas na Resolución do 14.12.2018 con suxeición aos termos e condicións que se derivan da Resolución do 18.8.2020.</p>
    <p>• Natureza e alcance da xestión encomendada: o encargo ten natureza de encargo a medio propio, de acordo co disposto nos artigos 47 e seguintes da Lei 16/2010, do 17 de decembro, e no artigo 13 da Lei 14/2013, do 26 de decembro, de racionalización do sector público autonómico.</p>
    <p>Tal condición de medio propio está recollida na disposición adicional vixésimo cuarta da Lei 9/2017, do 8 de novembro, de contratos do sector público, a cal establece que Tragsa e a súa filial Tragsatec terán a consideración de medios propios personificados e servizos técnicos da Administración sempre que se cumpran os requisitos establecidos no punto 2º da letra d) do número 2 do artigo 32, e nas letras a) e b) do número 4 do mesmo artigo, e virán obrigadas a realizar, con carácter exclusivo, os traballos que estes lles encomenden nas materias sinaladas nos números 4 e 5, dando unha especial prioridade a aqueles que sexan urxentes ou que se ordenen como consecuencia das situacións de emerxencia que se declaren.</p>
    <p>A empresa pública Tragsa encargarase de realizar as seguintes tarefas:</p>
    <p>1. Executar os traballos derivados desta encarga a medio propio previstos na Resolución do 18.8.2020 cos medios persoais e materiais que considere necesarios, sen prexuízo das funcións que corresponden ao director facultativo da encarga para o bo fin desta.</p>
    <p>O eventual recurso á subcontratación non poderá supor a execución dunha parte relevante do obxecto que se encarga.</p>
    <p>2. Executar os traballos derivados desta encarga con suxeición ás condicións técnicas indicadas e ás tarefas descritas achegando os medios que resulten necesarios.</p>
    <p>O persoal necesario para a execución da encarga dependerá exclusivamente de Tragsa, o cal terá todos os dereitos e deberes inherentes á súa condición de empregador respecto deste.</p>
    <p>• Financiamento: o orzamento de execución é de 226.146,61 € (non aplica IVE), con cargo á aplicación orzamentaria 09.A3.561A.622.0 dos orzamentos xerais da Comunidade Autónoma de Galicia para o ano 2020.</p>
    <p>Para todos os efectos, entenderase que o orzamento aprobado por Gain en canto Administración pública poder adxudicador, comprende todos os gastos directos e indirectos que a empresa deba realizar para a normal execución dos traballos encargados.</p>
    <p>• Prazo de vixencia: seis meses, contado desde o día de sinatura da acta de replanteo.</p>
    <p>A empresa Tragsa está obrigada ao cumprimento do prazo fixado para a encarga. Poderán ser acordadas prórrogas do prazo de execución que sexan necesarias sempre e cando estean xustificadas as causas do atraso e sen que supoñan en ningún caso incremento do importe total da encarga.</p>
    <p>Santiago de Compostela, 18 de agosto de 2020</p>
    <footer><p>Patricia Argerey Vilar<br>Directora da Axencia Galega de Innovación</p></footer>

