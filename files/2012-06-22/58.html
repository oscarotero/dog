---
date: '2012-06-22'
id: L126-190612-0004
page: 25110
number: 119
agency: Concello de Cesuras
section: VI. Anuncios. b) Administración local.
title: >-
  ANUNCIO de información pública e participación cidadá sobre a documentación da
  unión voluntaria mediante fusión dos concellos de Cesuras e Oza dos Ríos.
range: Anuncio
url: >-
  https://www.xunta.gal/dog/Publicados/2012/20120622/AnuncioL126-190612-0004_gl.html
---
<p>O Pleno da Corporación, en sesión extraordinaria do 15 de xuño de 2012, acordou someter o documento contido no proxecto de unión voluntaria mediante fusión dos concellos de Cesuras e Oza dos Ríos (A Coruña). Oza-Cesuras. Documentación para información pública e participación cidadá (V.1.0). Xuño de 2012, con carácter previo e independente do procedemento de fusión, a información pública e á participación cidadá por prazo de vinte (20) días, contados desde a última publicación deste anuncio no DOG e BOP da Coruña, co fin de que os veciños e os interesados poidan examinalo e presentar, se é o caso, as suxestións e alegacións que consideren convenientes.</p>
    <p>Co obxecto de facilitar a información pública e a participación cidadá inserirase nas páxinas web oficiais dos dous concellos toda a documentación en formato dixital, que poderá ser descargada por calquera persoa. Igualmente, na Secretaría Xeral do Concello haberá un exemplar con toda a documentación ao dispor de calquera cidadán que queira informarse.</p>
    <p>Terminado o período de información pública e participación cidadá, resolverase sobre as suxestións e alegacións presentadas, así como o que proceda sobre o proxecto de unión voluntaria mediante fusión dos concellos.</p>
    <p>O que se publica, para os efectos oportunos.</p>
    <p>Cesuras, 19 de xuño de 2012</p>
    <footer><p>Julián Lucas Ramírez<br>Alcalde</p></footer>

