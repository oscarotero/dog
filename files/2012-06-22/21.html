---
date: '2012-06-22'
id: G2347-040612-0002
page: 24999
number: 119
agency: Xulgado do Social número 4 da Coruña
section: V. Administración de xustiza.
title: EDICTO (366/2012).
range: Edicto
url: >-
  https://www.xunta.gal/dog/Publicados/2012/20120622/AnuncioG2347-040612-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 366/2012 por instancia de Félix Barreiro Gesto contra a empresa Pavimentos Compavi, S.L., sobre despedimento, nos cales se ditou sentenza con data do 30.5.2012, que copiada nos particulares necesarios di así:</p>
    <p>«Resolución.</p>
    <p>Acéptase parcialmente a demanda formulada por Félix Barreiro Gesto fronte a Pavimentos Compavi, S.L. e, en consecuencia:</p>
    <p>– Declárase improcedente o despedimento efectuado pola demandada, Pavimentos Compavi, S.L., ao demandante, Félix Barreiro Gesto.</p>
    <p>– Condénase a Pavimentos Compavi, S.L. a que no prazo de cinco días desde a notificación da sentenza opte entre a readmisión do demandante ou o aboamento dunha indemnización de 4.127,28 euros, determinando o aboamento da dita indemnización a extinción do contrato de traballo; no caso de optar pola readmisión, deberá aboar os salarios de tramitación que desde a data do despedimento ata a presente importan 4.776,11 euros, aos cales haberán de engadirse os que se perciban ata a súa notificación a razón de 46,37 euros diarios.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución, abonda a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao mesmo tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Pavimentos Compavi, S.L., expido e asino este edicto.</p>
    <p>A Coruña, 4 de xuño de 2012</p>
    <footer><p>A secretaria xudicial</p></footer>

