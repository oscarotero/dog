---
date: '2012-06-22'
id: C3K1-110612-0007
page: 25090
number: 119
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 30 de maio de 2012, da Xefatura Territorial de Lugo, pola que se
  notifica o acordo de inicio do expediente sancionador  2012059TA-LU por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2012/20120622/AnuncioC3K1-110612-0007_gl.html
---
<p>Con data do 10 de maio de 2012, a xefa territorial da Consellería de Sanidade de Lugo ditou acordo de inicio do expediente sancionador 2012059TA-LU, incoado na Xefatura Territorial da Consellería de Sanidade de Lugo a María Dignoni Castañeda Zapata.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio da presente cédula, e ao abeiro do disposto número 5 do referido artigo, notifícaselle a María Dignoni Castañeda Zapata o contido do referido acordo que figura como anexo para que poida ter coñecemento del.</p>
    <p>Así mesmo, fáiselle saber o dereito que a asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante esta xefatura territorial, no prazo de quince (15) días hábiles contados desde o seguinte ao da publicación da presente cédula, lembrándolle o seu dereito a consultar o expediente, depositado nas dependencias desta xefatura territorial, sita na rúa Montevideo 9, Lugo, e a obter, de ser o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Apercíbeselle tamén de que, de non efectuar alegacións sobre o contido do dito acordo no citado prazo, o acordo de inicio poderá ser considerada proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da citada Lei 30/1992, do 26 de novembro. </p>
    <p>Lugo, 30 de maio de 2012</p>
    <footer><p>Purificación Rivas Varela<br>Xefa territorial de Lugo</p></footer>
    <h2>ANEXO</h2>
    <p>Nº de expediente: 2012059TA-LU.</p>
    <p>Denunciada: María Dignoni Castañeda Zapata.</p>
    <p>NIE: X5561757N. </p>
    <p>Último enderezo coñecido: r/ Río Lor, nº 23-3º dta., 27004 Lugo (Lugo).</p>
    <p>Feito imputado: infracción da lexislación aplicable en materia sanitaria. </p>
    <p>Preceptos presuntamente infrinxidos: artigos 7.u) e 19.2.a) da Lei 28/2005, do 26 de decembro, modificada pola Lei 42/2010, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco.</p>
    <p>Tipificación provisional: leve.</p>
    <p>Sanción proposta: trinta euros (30 €).</p>

