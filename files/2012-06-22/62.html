---
date: '2012-06-22'
id: L354-120612-0005
page: 25116
number: 119
agency: Concello de Ourense
section: VI. Anuncios. b) Administración local.
title: >-
  ANUNCIO de corrección de erros e contradicións nos pregos de prescricións
  técnicas e económico-administrativas aprobados para a redacción do proxecto de
  urbanización das obras de remodelación do ramal sur da estrada N-120, rolda
  termal.
range: Anuncio
url: >-
  https://www.xunta.gal/dog/Publicados/2012/20120622/AnuncioL354-120612-0005_gl.html
---
<p>Advertidos erros e contradicións nos pregos de prescricións técnicas e económico-administrativas aprobados para a redacción do proxecto de urbanización das obras de remodelación do ramal sur da estrada N-120, rolda termal, a Xunta de Goberno local, na sesión extraordinaria do 11 de xuño de 2012, acordou:</p>
    <p>Corrixir os pregos de prescricións técnicas e económico-administrativas aprobados para a redacción do proxecto de urbanización das obras de remodelación do ramal sur da estrada N-120, rolda termal, no seguinte sentido:</p>
    <p>1. O prazo máximo para executar este contrato é de tres meses contados desde a notificación da súa adxudicación (artigos 5 e 12 do prego de cláusulas económico-administrativas e 5 do de prescricións técnicas e demais que poidan resultar afectados).</p>
    <p>2. A extensión máxima da memoria técnica non poderá exceder as 30 páxinas, A4, a espazo sinxelo, <em>times new roman</em> 12, excluídas portadas, índices e outros (artigos 12 e 16 do prego de cláusulas económico administrativas e demais que poidan resultar afectados).</p>
    <p>3. Os traballos aboaranse á súa finalización, despois da súa recepción polo órgano de contratación: 80%. O 20% restante no momento da súa aprobación, sen prexuízo de ser remitidos ás diferentes administracións e de que os licitadores teñan que corrixir as deficiencias sinaladas por esas outras administracións (artigo 7 do prego de cláusulas económico-administrativas e 12 do de prescricións técnicas e demais que poidan resultar afectados).</p>
    <p>Ao abeiro do TRLCSP, o prazo de presentación de ofertas comezará a computar desde o día seguinte ao da última publicación deste anuncio de corrección de erros no BOP, no perfil de contratante ou no DOG.</p>
    <p>Ourense, 11 de xuño de 2012</p>
    <footer><p>Francisco Rodríguez Fernández<br>Alcalde</p></footer>

