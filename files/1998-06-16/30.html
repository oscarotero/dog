---
date: '1998-06-16'
id: D89A
page: 6
number: 114
agency: CONCELLO DE FERROL
section: VI. ANUNCIOS
title: >-
  Bases específicas reguladoras da convocatoria para a provisión, en propiedade
  e pola quenda de promoción interna, dunha praza de cabo do servicio de
  extinción de incendios.
range: Bases
url: 'https://www.xunta.gal/dog/Publicados/1998/19980616/AnuncioD89A_gl.html'
---
<p>Primeira.-Número de prazas. Unha praza de cabo do servicio de bombeiros, encadrada na escala de Administración especial, subescala de servicios especiais, clasificada no grupo D.</p>
<p>Segunda.-Sistema de provisión. Promoción interna, por concurso-oposición.</p>
<p>Terceira.-Requisitos dos aspirantes. Pertencer ó corpo de bombeiros deste concello na categoría de bombeiro cunha antigüidade mínima de dous anos.</p>
<p>Cuarta.-Prazo de presentación de instancias.</p>
<p>Previsto na norma 3.1 das bases xerais para a provisión de prazas da oferta de emprego público correspondente ó ano 1997. Coa instancia deben achegar os interesados, inescusablemente, un currículum dos méritos profesionais e de formación a que se fai referencia no baremo de méritos da convocatoria, e así como os documentos acreditativos (orixinais ou fotocopias compulsadas) de reuni-los requsitos establecidos na base 3ª.</p>
<p>Quinta.-Tribunal cualificador.</p>
<p>Estará constituído por:</p>
<p>Presidente: o alcalde ou concelleiro en quen delegue.</p>
<p>Secretario/a: o do concello ou oficial maior por suplencia de aquel.</p>
<p>Vocais: un ou unha representante da Xunta de Galicia.</p>
<p>Un ou unha representante da Academia Galega de Seguridade.</p>
<p>Dous ou dúas represenantes da Xunta de Persoal.</p>
<p>Un funcionario ó servicio doutra Administración local.</p>
<p>Sexta.-Probas selectivas.</p>
<p>Fase de concurso.</p>
<p>A puntuación obtida nesta fase non poderá supera-lo 30 % da puntuación total.</p>
<p>Valorarase:</p>
<p>1. 0,2 puntos por cada ano de servicios prestados na Administración ata un máximo de 2 puntos no posto de bombeiro.</p>
<p>2. Curso de inicación á lingua galega: 0,25 puntos.</p>
<p>Curso de perfeccionamento da lingua galega: 0,50 puntos. (Non poderán ser acumulados).</p>
<p>3. Cursos que teñan relación coas tarefas a desenvolver como bombeiro:</p>
<p>Estes cursos terán que estar avalados por un organismo público e puntuaranse da seguinte maneira:</p>
<p>* 0,10 puntos por cursos de duración de 0 a 15 horas.</p>
<p>* 0,20 puntos por cursos de duración de 16 a 25 horas.</p>
<p>* 0,30 puntos por cursos de duración de 26 a 35 horas.</p>
<p>* 0,40 puntos por cursos de duración de máis de 35 horas.</p>
<p>A puntuación máxima neste apartado será de 1 punto.</p>
<p>Fase de oposición.</p>
<p>A puntuación obtida nesta fase non poderá super-lo 70% da puntuación total.</p>
<p>Consta de 3 partes, de carácter eliminatorio, tendo que obter os aspirantes un mínimo de 5 puntos (na escala de 1 a 10) en cada unha delas. O tribunal fará a proposta de cada unha das probas inmediatamente antes de celebrárense:</p>
<p>1. Contestación a unha batería de 75 preguntas en relación co temario que se xunta nesta convocatoria nun tempo máximo dunha hora.</p>
<p>2. Consistirá na resolución dun suposto práctico relacionado coas tarefas a desenvolver por un cabo de bombeiros nun tempo máximo dunha hora.</p>
<p>3. Consistirá en realizar unha traducción ó galego dun texto en castelán facilitado polo tribunal, nun tempo máximo dunha hora.</p>
<p>Ferrol, 1 de abril de 1998.</p>
<p>O alcalde accidental</p>
<p>Rubricado</p>
<p>ANEXO</p>
<p>TEMARIO</p>
<p>Tema 1. Regulamento orgánico do Concello de Ferrol.</p>
<p>Tema 2. Ordenanza de normalización lingüística do Concello de Ferrol.</p>
<p>Tema 3. A Función pública local: ideas xerais. Concepto de funcionario. Clases. Organización da función pública local: órganos e grupos que a integran. Funcionarios con habilitación de carácter nacional. Funcionarios propios das corporacións. Adqusición e perda da condición de funcionario. Situacións na que poden atoparse. A oferta de emprego público e as relacións de postos de traballo.</p>
<p>Tema 4. Dereitos e deberes dos funcionarios públicos locais. Dereitos. Deberes. Réxime disciplinario. Dereitos de sindicación.</p>
<p>Tema 5. Transporte de mercadorías perigosas. Actuación inmediata en caso de sinistro.</p>
<p>Tema 6. Natureza do lume: combustión. Tipos da combustión. Resultados da combustión. Triángulo e tetraedro do lume. Mecanismos de extinción. Clasificación dos lumes. Características dos combustibles líquidos. Causas máis frecuentes dos incendios.</p>
<p>Tema 7. Axentes extintores gasosos: nitróxeno; anhídrido carbónico; hidrocarburos aloxenados.</p>
<p>Tema 8. Axentes extintores líquidos: hidrocarburos aloxenados; auga; espumas.</p>
<p>Tema 9. Axentes extintores sólidos: producto químico seco a base de bicarbonado sódico. Productos químicos secos a base de bicarbonato potásico. Producto químico seco a base de carbonato potásico e urea. Producto químico seco a base de cloruro potásico. Producto químico seco a base de fosfato amónico. Sal ou grafito granulado.</p>
<p>Tema 10. Auga: redes, equipos e técnicas. Redes de auga. Lanzas, tipos de boquillas. Monitores; mangueiras; racores e adaptadores. Métodos de aplicación da auga. Técnicas de extinción. Xeneralidades sobre o proceso na arte de matar unha lumeira.</p>
<p>Tema 11. Espumas: concepto. Espumas de baixa expansión; espumas de media e alta expansión. Como se obteñen. Densidade de aplicación da espuma. Técnicas de aplicación; equipos; concentración da espuma a utilizar; almacenamento.</p>
<p>Tema 12. Sistemas portátiles de extincion: extintores. Defincións. Clasificacións. Criterios de calidade. Perigos de emprego. Presentación dos extintores. Clasificación das áreas a protexer. Elección de axente extintor. Emprazamentos dos extintores móbiles. Distribución dos extintores móbiles. Verificación e mantemento. Adestramento do persoal. Clasificación dos extintores segundo o axente extintor. Técnicas de extinción.</p>
<p>Tema 13. Equipos especiais: equipos de axente dobre. Lanza de penetración. Conexión universal. Válvula portátil. Formador de cortina. Motobombas portátiles. Turbobomba. Equipos autónomos.</p>
<p>Tema 14. Instalacións fixas: sistemas de detección e alarma. Sistema de extinción por CO2. Sistemas de extinción por Halón 1301. Sistemas de extinción por po. Sistemas de extinción por espumas.</p>
<p>Tema 15. Protección pasiva: concepto. Descrición dos sistemas de protección pasiva. Casos especiais en aplicacións industriais.</p>
<p>Tema 16. Equipos de respiración. Equipos dependentes do medio ambiente e equipos autónomos.</p>
<p>Tema 17. Equipos de protección persoal. Elementos imprescindibles do bombeiro.</p>
<p>Tema 18. Rede de auga do Concello de Ferrol. Localización das bocas de riego. Válvulas de peche xerais.</p>
<p>5100</p>

