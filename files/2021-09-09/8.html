---
date: '2021-09-09'
id: G0595-250821-0002
page: 44529
number: 174
agency: 'Vicepresidencia primeira e Consellería de Presidencia, Xustiza e Turismo'
section: VI. Anuncios. a) Administración autonómica.
title: >-
  RESOLUCIÓN do 25 de agosto de 2021, da Secretaría Xeral Técnica da Consellería
  de Presidencia, Xustiza e Turismo, pola que se emprazan os interesados no
  recurso contencioso-administrativo PO 4086/2021, interposto contra a Orde do
  25 de marzo de 2021, da Vicepresidencia Primeira e Consellería de Presidencia,
  Xustiza e Turismo da Xunta de Galicia, pola que se aproban os estatutos do
  Colexio de Procuradores de Pontevedra.
range: Resolución
url: >-
  https://www.xunta.gal/dog/Publicados/2021/20210909/AnuncioG0595-250821-0002_gl.html
---
<p>A Secretaría Xeral Técnica da Consellería de Presidencia, Xustiza e Turismo recibiu oficio do Tribunal Superior de Xustiza de Galicia, Contencioso-Administrativo Sección 2, no que se require a remisión do expediente administrativo e se ordena o emprazamento aos interesados en relación co recurso contencioso-administrativo, procedemento ordinario 4086/2021, interposto contra a Orde do 25 de marzo de 2021 da Vicepresidencia Primeira e Consellería de Presidencia, Xustiza e Turismo da Xunta de Galicia pola que se aproban os estatutos do Colexio de Procuradores de Pontevedra.</p>
    <p>En consecuencia, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a Secretaría Xeral Técnica remitiu o correspondente expediente administrativo, o que se notifica para xeral coñecemento de todas as persoas interesadas para que poidan comparecer como parte nos autos ante a referida sala no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 25 de agosto de 2021</p>
    <footer><p>Beatriz Cuiña Barja<br>Secretaria xeral técnica da Consellería de Presidencia, Xustiza e Turismo</p></footer>

