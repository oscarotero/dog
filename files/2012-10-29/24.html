---
date: '2012-10-29'
id: CA04-081012-0001
page: 40616
number: 206
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 25 de setembro de 2012, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello de Ferrol (expediente IN407A
  129/2012).
range: Resolución
url: >-
  https://www.xunta.gal/dog/Publicados/2012/20121029/AnuncioCA04-081012-0001_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTS subestación Santa Mariña, CT Cardosas, Penetración, Muralla.</p>
    <p>Situación: concello de Ferrol.</p>
    <p>Características técnicas: </p>
    <p>Liña eléctrica de media tensión subterránea subestación Santa Mariña-CT Cardosas, a 15/20 kV, cunha lonxitude de 0,414 km, coa orixe en cela de liña existente na subestación Santa Mariña (expediente 18.352), condutor tipo RHZ1 e final en cela de liña existente en CT Cardosas (expediente 30.326).</p>
    <p>Liña eléctrica de media tensión subterránea CT Cardosas-CT Penetración, a 15/20 kV, cunha lonxitude de 1,095 km, coa orixe en cela de liña existente en CT Cardosas (expediente 30.326), condutor tipo RHZ1, e final en cela de liña existente en CT Penetración (expediente 30.326).</p>
    <p>Liña eléctrica de media tensión subterránea CT Penetración-CT Muralla, a 15/20 kV, cunha lonxitude de 0,190 km, coa orixe en cela de liña existente en CT Penetración (expediente 30.326), condutor tipo RHZ1, e final en cela de liña existente en CT Muralla (expediente 7.306).</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días a partir da última publicación.</p>
    <p>A Coruña, 25 de setembro de 2012</p>
    <footer><p>Susana Vázquez Romero<br>Xefa territorial da Coruña</p></footer>

