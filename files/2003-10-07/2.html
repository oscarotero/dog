---
date: '2003-10-07'
id: 1C376
page: 12
number: 194
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 12 de setembro de 2003 pola que se ordena a publicación do
  acordo do Consello da Xunta de Galicia do 11 de setembro de 2003, polo que se
  aproba a modificación da relación de postos de traballo do organismo autónomo
  Augas de Galicia da Consellería de Medio Ambiente.
range: Resolución
url: 'https://www.xunta.gal/dog/Publicados/2003/20031007/Anuncio1C376_gl.html'
---
<p>Polo Decreto 146/2003, do 6 de febreiro, que modifica o Decreto 108/1996, do 29 de febreiro, polo que se aproba o Regulamento do organismo autónomo Augas de Galicia (DOG número 29, do 11-2-2003), créase o órgano de goberno denominado Director</p>
<p>Xeral, órgano que para o desenvolvemento das súas funcións precisa a creación dun posto de secretario/a do director xeral.</p>
<p>Por outra banda e co fin de permitir unha ampliación do ámbito persoal de cobertura do posto de subdirector/a xeral de Réxime Económico-Financeiro, proponse a apertura do devandito posto á escala de finanzas.</p>
<p>Tendo en conta o exposto, faise necesario a modificación da actual relación de postos de traballo do dito organismo autónomo.</p>
<p>En consecuencia, por proposta da devandita consellería, consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia na súa reunión do día once de setembro de dous mil tres, adoptou o seguinte</p>
<p>ACORDO:</p>
<p>Primeiro.-Modifica-la vixente relación de postos de traballo do organismo autónomo Augas de Galicia da Consellería de Medio Ambiente, nos termos que se sinalan no anexo ó presente acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Terceiro.-Clasificar como posto de libre designación, de acordo coa motivación que se especifica, o seguinte:</p>
<p>Código: MA.A01.00.000.15770.005.</p>
<p>Denominación: secretario/a director xeral.</p>
<p>Motivación: artigo 6 da orde da Consellería da Presidencia e Administración Pública do 21 de novembro do 1989 (DOG nº 232, do 4 de decembro). Posto de confianza.</p>
<p>Visto o acordo adoptado polo Consello da Xunta de Galicia na súa reunión do once de setembro de dous mil tres, relativo á modificación da relación de postos de traballo do organismo autónomo Augas de Galicia da Consellería de Medio Ambiente, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 12 de setembro de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

