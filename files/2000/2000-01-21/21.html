---
date: '2000-01-21'
id: 2C76
page: 872
number: 14
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 7 de decembro de 1999 pola que se lle outorga a Hotel Palacio de
  Cristal, S.L. permiso de actividade para a posta en funcionamento e
  explotación dun centro regulador de crustáceos como anexo ó establecemento
  Hotel-Restaurante Palacio de Cristal en Burela (Lugo).
range: Orde
url: 'https://www.xunta.gal/dog/Publicados/2000/20000121/Anuncio2C76_gl.html'
---
<p>Visto o expediente iniciado por instancia de David Rivas Díaz, en representación de Hotel Palacio de Cristal, S.L., con CIF B-27.111.905, no que solicita permiso de actividade para a posta en funcionamento e explotación dun centro regulador de crustáceos como anexo ó establecemento Hotel-Restaurante Palacio de Cristal en Burela (Lugo).</p>
<p>Consideracións legais e técnicas:</p>
<p>-Lei 6/1993, do 11 de maio, de pesca de Galicia.</p>
<p>-Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre.</p>
<p>-Decreto 286/1996, do 4 de xullo, polo que se crea a figura do centro regulador de crustáceos como novo tipo de establecemento auxiliar de acuicultura.</p>
<p>-Orde do 16 de outubro de 1996 sobre centros reguladores de crustáceos (DOG nº 216, do 5 de novembro).</p>
<p>-Tendo en conta que o expediente se tramitou conforme a dereito e conta con informe favorable do Servicio Técnico-Xurídico.</p>
<p>-Vista a proposta favorable da Delegación Territorial de Lugo do 31-3-1999.</p>
<p>Por todo o anteriormente exposto, esta consellería</p>
<p>RESOLVE:</p>
<p>Outorgarlle a Hotel Palacio de Cristal, S.L. (CIF B-27.111.905) permiso de actividade para a posta en funcionamento e explotación do seguinte establecemento:</p>
<p>-Establecemento auxiliar de acuicultura: centro regulador de crustáceos.</p>
<p>-Situación: Hotel-Restaurante Palacio de Cristal, Avda. Arcadio Pardiñas, 154, Burela (Lugo).</p>
<p>-Superficies:</p>
<p>Dominio público: non ocupa.</p>
<p>Dominio privado: 8,25 m.</p>
<p>Superficie de estabulación: 2,91 m.</p>
<p>Volume máximo de estabulación: 2.910 litros.</p>
<p>Número de piscinas: 3.</p>
<p>Primeira piscina: 1,20 mx0,80 mx1 m.</p>
<p>Segunda piscina: 1,30 mx0,85 mx1 m.</p>
<p>Terceira piscina: 1,30 mx0,65 mx1 m.</p>
<p>O permiso de actividade outórgase baixo as seguintes condicións:</p>
<p>Primeira.-Terá unha vixencia de dez anos que se contarán a partir do día seguinte ó da publicación desta orde no Diario Oficial de Galicia; poderá ser prorrogado discrecionalmente por petición do interesado por prazos iguais doutros dez anos. Esta petición presentarase nos sesenta (60) días anteriores ó remate da vixencia.</p>
<p>Segunda.-O lugar e as obras da instalación do establecemento axustaranse ós planos e proxectos presentados. O titular do permiso de actividade deberá dar comezo ás obras nun prazo de seis (6) meses, que se contarán a partir do día seguinte ó da publicación no DOG desta orde e quedarán rematadas no prazo dun (1) ano. Rematadas as obras, o titular comunicaralle tal feito á Delegación Territorial da Consellería de Pesca, Marisqueo e Acuicultura en Lugo para os efectos de practica-la inspección destas, das que se emitirá o correspondente informe.</p>
<p>Terceira.-O establecemento cumprirá o disposto na Lei 6/1993, do 11 de maio, no Decreto 286/1996, do 4 de xullo, e na Orde do 16 de outubro de 1996 sobre centros reguladores de crustáceos, así como a demais normativa vixente aplicable a este tipo de establecementos.</p>
<p>Cuarta.-O titular contrae a obriga de manter en bo estado as instalacións; estas non poderán alugarse nin ser destinadas a usos distintos dos propios deste tipo de establecementos. Baixo ningún concepto se poderán modifica-las instalacións sen permiso expreso desta consellería.</p>
<p>Quinta.-O permiso de actividade ó que se refire esta orde extinguirase nos casos previstos no artigo 72 da Lei 6/1993, do 11 de maio, e no artigo 6 do Decreto 193/1997, do 5 de xuño.</p>
<p>Sexta.-O outorgamento do permiso de actividade non exime o seu titular da obtención das licencias, permisos e autorizacións que de acordo coa lexislación vixente sexan procedentes.</p>
<p>Sétima.-O interesado xustificará o aboamento á Facenda pública do imposto que grava as concesións e autorizacións administrativas (transmisións patrimoniais e actos xurídicos documentados) ou acreditará a declaración de non estar suxeito a tal imposto, feita pola delegación de Facenda ou pola oficina liquidadora correspondente.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo que se interporá no prazo de dous meses; ámbolos prazos contaranse a partir do día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas, e o</p>
<p>artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 7 de decembro de 1999.</p>
<p>P.D. (Orde 17-12-1997,</p>
<p>DOG nº 246, do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

