---
date: '2000-08-31'
id: 10A56
page: 12
number: 169
agency: CONCELLO DE LOUSAME
section: VI. ANUNCIOS
title: Anuncio da aprobación inicial do Plan Xeral de Ordenación Urbana de Lousame.
range: Anuncio
url: 'https://www.xunta.gal/dog/Publicados/2000/20000831/Anuncio10A56_gl.html'
---
<p>O Pleno da Corporación Municipal, en sesión ordinaria celebrada o día 30 de xuño deste ano, aprobou inicialmente, por unanimidade, o Plan xeral de ordenación urbana de Lousame, sendo este o texto do acordo:</p>
<p>Primeiro.-Concluída a fase de elaboración do PXOM; tendo en conta que o avance foi exposto ó público por un período de tempo suficiente; que o expediente foi remitido para informe á CPTOPV, Consellería de Cultura e Consellería de Medio Ambiente; tendo transcorrido o prazo dun mes que determina o artigo 41.3º LSG; o Pleno da Corporación Municipal aproba inicialmente o Plan Zeral de ordenación municipal que consta dos seguintes documentos:</p>
<p>-Memoria de información, de 160 páxinas a unha cara de 95 cadros estatísticos.</p>
<p>-Catálogo de elementos que se van protexer, de 136 páxinas a unha cara.</p>
<p>-Memoria de ordenación, de 47 páxinas a unha cara.</p>
<p>-Orde de prioridades e estudio económico financeiro, de 15 páxinas a unha cara.</p>
<p>-Normativa urbanística, de 164 páxinas a unha cara.</p>
<p>Planos.</p>
<p>Escala 1:20003</p>
<p>Escala 1:500019</p>
<p>22</p>
<p>Segundo.-Habilitar período dun mes contado a partir do seguinte de publicación no DOG do anuncio que se publicará tamén no xornal de maior circulación da provincia.</p>
<p>Terceiro.-a) Suspender todo procedemento de concesión de licencias nas áras de Portobravo-Cruído; San Roquiño-Sanguiñal-Tállara-Cernande; e Merelle-Meixonfrío, na extensión que figura na planimetría dos indicados núcleos, planos 2.1, 2.2, 2.3, agás obras de mera conservación e similares.</p>
<p>b) Ratifica-la suspensión, tal e como foi acordada en sesión do 16 de maio do presente ano; beiras dos ríos Vilacova e San Xusto e zona Pétrea de San Lourenzo ata Moimenta.</p>
<p>c) A duración da suspensión será dun (1) ano, salvo que o PXOM se aprobe definitivamente en período inferior.</p>
<p>O que se fai público, en cumprimento do disposto no artigo 42.1º da LSG para que tódolos interesados, -entidades ou particulares-, poidan examina-lo documento, que estará ó seu dispor na oficina de urbanismo, durante trinta (309 días hábiles, presenta-las alegacións que teñan por conveniente.</p>
<p>Lousame, 12 de xullo de 2000.</p>
<p>José R. Vidal Castelo</p>
<p>Alcalde</p>

