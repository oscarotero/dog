---
date: '2000-09-01'
id: 10B5E
page: 12
number: 170
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 17 de agosto de 2000, da Dirección Xeral de Centros e Inspección
  Educativa, pola que se resolve provisionalmente a convocatoria de axudas
  económicas para o curso 2000-2001 a unidades que escolaricen alumnos de
  educación infantil de 4 ou 5 anos en centros docentes privados.
range: Resolución
url: 'https://www.xunta.gal/dog/Publicados/2000/20000901/Anuncio10B5E_gl.html'
---
<p>A Orde do 23 de xuño de 2000 (Diario Oficial de Galicia do 29 de xuño) establece o procedemento para a concesión de axudas económicas para o curso 2000-2001 a unidades que escolaricen alumnos de educación infantil de 4 ou 5 anos en centros docentes privados.</p>
<p>Vistos os informes emitidos polas correspondentes comisións provinciais e tendo en conta o punto décimo primeiro da referida Orde do 23 de xuño de 2000, esta dirección xeral,</p>
<p>DISPÓN:</p>
<p>Primeiro.-Resolver provisionalmente a convocatoria de axudas económicas para o curso 2000-2001, concedendo as que se indican no anexo da presente resolución.</p>
<p>Segundo.-Os titulares dos centros que figuran no anexo desta resolución remitirán ó Servicio de Inspección da delegación provincial correspondente, entre o 15 e o 30 de setembro de 2000, certificación do número de alumnos definitivamente escolarizados en cada unha das unidades subvencionadas. O Servicio de Inspección, feitas as oportunas comprobacións, remitirá, antes do 10 de outubro de 2000 e xunto co seu informe, á Dirección de Centros e Inspección Educativa a devandita certificación.</p>
<p>Os anteditos centros deberán acreditar, ante a Dirección Xeral de Centros e Inspección Educativa, antes do 1 de novembro de 2000 que se atopan ó día das súas obrigas tributarias estatais e autonómicas e da Seguridade Social.</p>
<p>Terceiro.-Á vista das certificacións e dos informes sinalados no punto anterior, esta dirección xeral formularalle ó conselleiro de Educación e Ordenación Universitaria a proposta de resolución definitiva que, unha vez aprobada, se publicará no Diario Oficial de Galicia.</p>
<p>Cuarto.-Contra esta resolución cabe interpoñer recurso de alzada, ante o conselleiro de Educación e Ordenación Universitaria, no prazo dun mes contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 17 de agosto de 2000.</p>
<p>Severino Somoza Gómez</p>
<p>Director xeral de Centros e Inspección Educativa</p>

