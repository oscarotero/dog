---
date: '2000-09-01'
id: 10BAA
page: 12
number: 170
agency: XULGADO DO CONTENCIOSO-ADMINISTRATIVO NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (150/2000-3).
range: Edicto
url: 'https://www.xunta.gal/dog/Publicados/2000/20000901/Anuncio10BAA_gl.html'
---
<p>Eu, Ángel Javier Martín Sánchez, secretario xudicial do Xulgado do Contencioso-Administrativo número un da Coruña, fago saber que en virtude do acordado por providencia desta data, recaída nos autos de procedemento abreviado número 150/2000-3, notifícaselle a Juan Jesús Couselo Cortes o auto de caducidade dictado neles, co encabezamento e parte dispositiva seguintes:</p>
<p>A Coruña, 5 de xullo de 2000.</p>
<p>Antecedentes de feito.</p>
<p>1. Foron promovidas estas actuacións, por demais constitutivas de autos número 150/2000-3, do Xulgado do Contencioso-Administrativo número un desta capital, por Juan Jesús Couselo Cortes, como parte recorrente contra aquela precedente Resolución con data do 23 de marzo de 2000, dictada polo Ministerio do Interior, e que agora consta desde logo referenciada en autos.</p>
<p>2. En calquera caso, a referida parte recorrente omitiu realizar ó promove-las presentes actuacións a correspondente comparecencia, de forma que se dictou aquel precedente provido que agora consta nelas, outorgándoselle aquel ulterior e correspondente prazo para emendas por termo de dez (10) días, para o efecto legalmente establecido e baixo expresa advertencia, en caso de persistir aquela referida omisión unha vez excedido aquel, de arquivo por caducidade desta vía xurisdiccional contencioso-administrativa outrora para o efecto promovida.</p>
<p>3. Consta pois agora en autos oportuna dilixencia expedida polo titular da secretaría deste xulgado pola que se acredita o transcurso daquel referido prazo anteriormente aludido, sen que desde logo fose emendada por aquela parte promovente a omisión antes referida.</p>
<p>Acórdase declara-la caducidade daquel referido recurso xurisdiccional contencioso-administrativo outrora promovido por aquela parte recorrente antes aludida.</p>
<p>Notifíqueselle-la presente resolución ás correspondentes partes consitituídas e signifíqueselle-lo dereito que as asiste de interpoñeren eventual recurso de apelación no prazo de quince (15) días, contados a partir do día seguinte ó da súa correspondente notificación, perante este mesmo órgano xurisdiccional unipersoal contencioso-administrativo aquí radicado para ante a Sala do Contencioso-Administrativo do Tribunal Superior de Xustiza de Galicia igualmente residenciado nesta capital.</p>
<p>Mándao e asínao o maxistrado-xuíz titular do Xulgado do Contencioso-Administrativo número un da Coruña, José Manuel Ramírez Sineiro.</p>
<p>Dilixencia. Seguidamente cúmprese o acordado do que, como titular da súa secretaría, dou fe.</p>
<p>E para que lle sirva de notificación ó recorrente Juan Jesús Couselo Cortes, en paradoiro descoñecido, expido este edicto para a súa inserción no Diario Oficial de Galicia, na Coruña o 5 de xullo de 2000.</p>
<p>Ángel Javier Martín Sánchez</p>
<p>Secretario</p>

