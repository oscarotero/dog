---
date: '2000-09-01'
id: 10B86
page: 12
number: 170
agency: AUDIENCIA PROVINCIAL DA CORUÑA (SECCIÓN PRIMEIRA)
section: V. ADMINISTRACIÓN DE XUSTIZA
title: Edicto (2173/1997).
range: Edicto
url: 'https://www.xunta.gal/dog/Publicados/2000/20000901/Anuncio10B86_gl.html'
---
<p>Eu, Cándido Curiel Fernández, secretario da Sección Primeira da Audiencia Provincial da Coruña, certifico que na peza de que se fará mención se dictou sentencia con encabezamento e parte dispositiva do teor literal seguinte:</p>
<p>«Na Coruña, o dezaoito de novembro de mil novecentos noventa e sete.</p>
<p>A Sección Primeira da Audiencia Provincial da Coruña, constituída polos señores Ángel María Judel</p>
<p>Prieto, presidente, Ángeles Paredes Prieto, María del Carmen Vilariño López, maxistrados, pronunciaron no nome de El-Rei a seguinte sentencia:</p>
<p>No recurso de apelación civil 2173 de 1997, procedente do Xulgado de Primeira Instancia número un de Padrón, co número 398/1995, verbal, sobre reclamación de cantidade en accidente de tráfico, sendo a cuantía do procedemento cento cincuenta e seis mil duascentas corenta (156.240) pesetas, entre partes, dunha e como demandante a apelada Assicurazioni Generali, S.A., representada polo procurador Calvino Gómez; e doutra como demandados, a apelante Sun Alliance, S.A., representada polo procurador señor García Piccoli, a demanda Allianz-Ras, S.A., representada polo procurador señor Regueiro Muñoz, e os apelados José Maldonado, Don Rent e José Ángel Pampín Otero, en situación procesual de rebeldía. Sendo relatora a maxistrada María del Carmen Vilariño López.</p>
<p>Resolvemos que, con estimación parcial, o recurso de apelación interposto pola representación de Sun Alliance, S.A., contra a sentencia dictada polo Xulgado de Primeira Instancia e Instrucción número un de Padrón, con data do cinco de novembro de mil novecentos noventa e seis, debemos revogar e revogamos en parte a dita sentencia unicamente no sentido de que a condena á entidade aseguradora apelante ó pagamento dos xuros se fixa conforme o establecido no fundamento xurídico cuarto desta resolución, ratificándose a apelada no resto dos seus pronunciamentos; sen facer especial imposición das custas desta alzada.</p>
<p>Fágase saber ás partes que contra esta sentencia non cabe ningún recurso.</p>
<p>Con testemuño desta resolución devólvanse as actuacións ó xulgado de procedencia, quen notificará a recepción.</p>
<p>Así, pola nosa sentencia, da que se levará certificación a peza de apelación civil, pronunciámolo, mandámolo e asinámolo.»</p>
<p>E para que lles sirva de notificación ós rebeldes José Maldonado, Don Rent e José Ángel Pampín Otero, expido e asino a presente na Coruña, vinteoito de marzo de dous mil.</p>
<p>O secretario</p>
<p>Rubricado</p>

