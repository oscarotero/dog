---
date: '2000-02-23'
id: 4A96
page: 2
number: 37
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Orde do 27 de decembro de 1999 pola que se recoñece a Cooperativa Provincial
  de Productores de Ovos de Ourense, S.C.L. como Agrupación de Productores
  Agrarios (APA), para a comercialización de ovos.
range: Orde
url: 'https://www.xunta.gal/dog/Publicados/2000/20000223/Anuncio4A96_gl.html'
---
<p>A entidade Cooperativa Provincial de Productores de Ovos de Ourense, S.C.L., con domicilio social na rúa Xoán XXIII, nº 37-baixo, 32003-Ourense, solicitou o recoñecemento como Agrupación de Productores Agrarios (APA) para a comercialización de ovos, conforme o Real decreto 280/1988, do Ministerio de Agricultura, Pesca e Alimentación, do 18 de marzo, e a normativa comunitaria ó respecto, relativa ás agrupacións de productores e ás súas unións.</p>
<p>Considerando que a citada cooperativa cumpre as condicións esixidas, e en consonancia co establecido no artigo 30.I.1 e 3 do Estatuto de autonomía de Galicia, en uso das facultades que me confire a Lei 1/1983, do 23 de febreiro, reguladora da Xunta e do seu presidente,</p>
<p>ACORDO:</p>
<p>Primeiro.-Recoñecer como Agrupación de Productores Agrarios para a comercialización de ovos a Cooperativa Provincial de Productores de Ovos de Ourense, S.C.L., con ámbito territorial na provincia de Ourense.</p>
<p>Segundo.-Comunicar ó Ministerio de Agricultura, Pesca e Alimentación o seu recoñecemento para que proceda á súa inscrición no rexistro xeral de Agrupacións de Productores e as súas Unións.</p>
<p>Santiago de Compostela, 27 de decembro de 1999.</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>

