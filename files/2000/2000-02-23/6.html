---
date: '2000-02-23'
id: 4A1A
page: 2
number: 37
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Decreto 31/2000, do 11 de febreiro, polo que se declara ben de interese
  cultural, con categoría de monumento, a favor do cemiterio de San Francisco,
  localizado no concello de Ourense.
range: Decreto
url: 'https://www.xunta.gal/dog/Publicados/2000/20000223/Anuncio4A1A_gl.html'
---
<p>Con data do 9 de decembro de l998 publicouse unha Resolución do 12 de novembro, da Dirección Xeral de Patrimonio Cultural, pola que se incoaba expediente para a declaración de ben de interese cultural con categoría de monumento, a favor do cemiterio de San Francisco, localizado no concello de Ourense.</p>
<p>A tramitación do expediente levouse a cabo de acordo coa Lei 8/1995, do 30 de outubro, do patrimonio cultural de Galicia e demais desposicións concordantes.</p>
<p>Por proposta do conselleiro de Cultura, Comunicación Social e Turismo e logo de deliberación do Consello da Xunta de Galicia do día once de febreiro de dous mil,</p>
<p>DISPOÑO:</p>
<p>Primeiro.-Declarar ben de interese cultural, con categoría de monumento, a favor do cemiterio de San Francisco, localizado no concello de Ourense.</p>
<p>Segundo.-A zona da delimitación é a comprendida no anexo I e no plano do anexo II.</p>
<p>Terceiro.-Este decreto será notificado ó Rexistro Xeral de Bens de Interese Cultural do Estado, ó Rexistro de Bens de Interese Cultural de Galicia, ó concello e os interesados.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, once de febreiro de dous mil.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>ANEXO I</p>
<p>O punto l sitúase na rúa Emilia Pardo Bazán, á altura das escaleiras que conducen á antiga capela da Orde Terceira.</p>
<p>Tramo l-2. Liña coincidente co eixe da rúa Emilia Pardo Bazán e a rúa da Granxa ata o cruzamento coa rúa Juan de la Coba Gómez.</p>
<p>Tramo 2-3. Liña coincidente coa aliñación da beirarrúa para as edificacións da rúa Juan de la Coba Gómez, fronte ó cemiterio, ata o seu encontro coa rúa da Canle.</p>
<p>Tramo 3-4. Liña coincidente co eixe da rúa da Canle ata ó vértice NE do cemiterio.</p>
<p>Tramo 4-1. Liña coincidente co muro que separa o cemiterio do antigo cuartel de San Francisco e sae á rúa Emilia Pardo Bazán, incluíndo na delimitación a antiga capela da Orde Terceira.</p>

