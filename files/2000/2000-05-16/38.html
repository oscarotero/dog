---
date: '2000-05-16'
id: A202
page: 7757
number: 93
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Anuncio de poxa, por procedemento aberto, da concesión de bens de uso público
  municipal na Alameda de Santiago de Compostela.
range: Anuncio
url: 'https://www.xunta.gal/dog/Publicados/2000/20000516/AnuncioA202_gl.html'
---
<p>Obxecto do contrato: é a utilización de bens de uso público do Concello de Santiago de Compostela, que comprenden única e exclusivamente a zona de parque e paseos da Alameda, que se describen no plano que se achega ó prego de condicións como anexo nº 1, para a localización de barracas, carruseis e demais postos, elementos e xogos exclusivos e típicos de festa, durante as festas da Ascención e do Apóstolo.</p>
<p>Tipo de licitación: a cantidade que o concesionario deberá aboarlle ó Concello de Santiago de Compostela será a de 17.000.000 de ptas., IVE incluído, como mínimo (102.172 euros); as ofertas realizaranse á alza.</p>
<p>Duración do contrato: desde o 20 de maio ó 4 de xuño, durante as festas da Ascensión, e do 15 de xullo ó 31 de xullo durante as do Apóstolo.</p>
<p>Garantías:</p>
<p>Fianza provisional: 500.000 ptas. Fianza definitiva: 4.000.000 de ptas.</p>
<p>Prazo e lugar de presentación das proposicións: poderanse presentar no rexistro xeral do concello, das 9 ás 14 horas, en sobres pechados, coa documentación e requisitos esixidos no prego de condicións, no prazo de oito días naturais contados a partir do día seguinte ó da data da derradeira das publicacións que corresponde facer no DOG e no BOP da Coruña.</p>
<p>Apertura de plicas: terá lugar na Casa do Concello de Santiago de Compostela (secretaría) ás 12 horas do día hábil seguinte ó do remate do prazo de presentación de proposicións.</p>
<p>Prego de condicións e documentación: poderase consultar no Departamento de Contratación e Servicios Comunitarios do Concello de Santiago de Compostela.</p>
<p>Reclamacións: simultaneamente ó de licitación, exponse ó público o prego de condicións, contra o que se poderán presentar reclamacións no rexistro</p>
<p>xeral do Concello de Santiago de Compostela, durante o prazo de oito días hábiles, contados a partir da publicación deste anuncio no BOP.</p>
<p>Santiago de Compostela, 26 de abril de 2000.</p>
<p>O alcalde</p>
<p>Rubricado</p>

