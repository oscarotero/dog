---
date: '2000-05-16'
id: A162
page: 7669
number: 93
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de abril de 2000 pola que se autoriza a posta en funcionamento do
  Conservatorio Profesional de Música dependente do Concello de Arzúa (A
  Coruña), para impartir ensinanzas correspondentes ós graos elemental e medio.
range: Orde
url: 'https://www.xunta.gal/dog/Publicados/2000/20000516/AnuncioA162_gl.html'
---
<p>Polo Decreto 36/2000, do 18 de febreiro (DOG do 29) créase o Conservatorio de Música de graos elemental e profesional dependente do Concello de Arzúa.</p>
<p>Vistos os informes da Delegación Provincial da Consellería de Educación e Ordenación Universitaria da Coruña e tendo en conta a disposición derradeira primeira do mencionado Decreto 36/2000, esta consellería,</p>
<p>DISPÓN:</p>
<p>Primeiro.-Autoriza-la posta en funcionamento do Conservatorio de Música do Concello de Arzúa (A Coruña), para impartir ensinanzas correspondentes ós graos elemental e profesional, segundo os datos que figuran no anexo.</p>
<p>Segundo.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Disposición derradeira</p>
<p>A posta en funcionamento producirá efectos a partir do curso escolar 2000-2001.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 14 de abril de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: Arzúa.</p>
<p>Enderezo: r/Santiago, nº 160.</p>
<p>Código: 15032078.</p>
<p>Titular: Concello de Arzúa.</p>
<p>Denominación: Conservatorio Profesional de Música de Arzúa.</p>
<p>Postos escolares:-Grao elemental: 80.-Grao medio: 180.</p>

