---
date: '2000-05-22'
id: A6BE
page: 7
number: 98
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2000/20000522/AnuncioA6BE_gl.html'
---
<p>A Comisión de Goberno, na sesión do día 27 de marzo de 2000, aprobou inicialmente o proxecto de urbanización da unidade de execución número 17B (U-17B) As Hortas-O Pombal do Plan especial de protección e rehabilitación da cidade histórica (PE-1), promovido por Alfredo Soto Casal.</p>
<p>Así mesmo, na sesión do día 24 de abril de 2000, a Comisión de Goberno aprobou inicialmente o proxecto de compensación da citada unidade de execución, promovido polo mesmo promotor.</p>
<p>O ámbito obxecto de actuación ocupa 875,64 m e abrangue os seguintes lindes:</p>
<p>Norte: rúa das Hortas no seu encontro coa rúa de Galeras (campo das Hortas).</p>
<p>Sur: edificación número 9 da rúa do Pombal.</p>
<p>Oeste: campo das Hortas e rúa do Pombal.</p>
<p>Leste: rúa das Hortas e edificación número 59-B desta rúa.</p>
<p>De conformidade co disposto nos artigos 44.3º e 102.4º da Lei 1/1997, do solo de Galicia, os expedientes sométense a información pública durante o prazo dun mes, contado desde o día seguinte ó da publicación deste anuncio no Diario Oficial de Galicia. Durante este prazo, os interesados poderán consulta-los expedientes na Sección de Planeamento e Xestión e formular por escrito as alegacións que xulguen oportunas.</p>
<p>Santiago de Compostela, 10 de maio de 2000.</p>
<p>Xosé A. Sánchez Bugallo</p>
<p>Alcalde</p>

