---
date: '2000-05-22'
id: A69A
page: 7
number: 98
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 10 de abril de 2000 pola que se lle notifica a Manuel Precedo Medín
  a resolución acordada no expediente de desafiuzamento administrativo por non
  ocupación 14/1999 da vivenda do expediente C 136CD63, conta 1173.
range: Cédula
url: 'https://www.xunta.gal/dog/Publicados/2000/20000522/AnuncioA69A_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, intentada a notificación no domicilio do interesado (rúa Tulipáns, bloque 38, portal 19, 3º Esq., no Barrio das Flores na Coruña), sen que esta se puidese practicar, notifícaselle a Manuel Precedo Medín, beneficiario da vivenda de protección oficial identificada como expediente C 136CD63, conta 1173, a resolución do director xeral do Instituto Galego da Vivenda e Solo do 24</p>
<p>de xaneiro de 2000, pola que se acorda a resolución de pleno dereito do contrato de acceso diferido da vivenda que lle foi adxudicada e o lanzamento dela por non destinala a domicilio habitual e permanente.</p>
<p>Contra a citada resolución, que non é definitiva en vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes contado a partir do día seguinte ó da publicación desta cédula, conforme o que establecen os artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992, modificada pola Lei 4/1999, transcríbese o texto íntegro da dita resolución:</p>
<p>«Expediente de desafiuzamento administrativo non ocupación 14/1999. Resolución.</p>
<p>Vistas as actuacións practicadas no expediente de desafiuzamento 14/1999, con base nos seguintes antecedentes de feito:</p>
<p>1. En data 25 de febreiro de 1999, como consecuencia da solicitude de regularización presentada ó abeiro do Decreto 123/1998, do 16 de abril, por Alfonso Bello Prieto, dictouse acordo de iniciación de expediente de desafiuzamento contra Manuel Precedo Medín por non destinar a domicilio habitual e permanente a vivenda de protección oficial da que é titular, identificada como expediente C136CD/63, conta número 1173.</p>
<p>2. Por resultar descoñecido o domicilio do agora expedientado, en data 5 de abril de 1999 foi publicado o dito acordo no DOG e no taboleiro de edictos do correspondente concello, conforme o establecido polo artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>3. En data do 9 de xullo de 1999, a instructora do expediente emitiu proposta de resolución do contrato. A notificación foi devolta polo servicio de correos foi publicada no DOG, do 17 de novembro de 1999 e no taboleiro de edictos do concello.</p>
<p>Feitos probados.</p>
<p>Do exame do expediente dedúcense como feitos probados que Manuel Precedo Medín non destina a vivenda a domicilio habitual e permanente e que a mesma está ocupada efectivamente por persoa distinta do seu titular.</p>
<p>Fundamentos de dereito.</p>
<p>1. É competente para resolve-lo expediente o director xeral do Instituto Galego da Vivenda e Solo, en virtude das facultades previstas na Lei 3/1988, do 27 de abril, de creación do instituto, e no Decreto 70/1997, de estructura orgánica do organismo antedito.</p>
<p>2. Os feitos probados constitúen causa suficiente de desafiuzamento conforme o disposto no artigo</p>
<p>30.6º do Real decreto 2960/1976, do 12 de novembro, texto refundido da lexislación de VPO, e no artigo 138.6º do regulamento, aprobado polo Decreto 2114/1968, do 24 de xullo.</p>
<p>3. Na tramitación do expediente observáronse as normas vixentes contidas nos artigos 138 a 144 do Regulamento de VPO aprobado polo Decreto 2114/1968, do 24 de xullo, no artigo 30 do texto refundido de VPO, Real decreto 2960/1976, do 12 de novembro, na Lei 30/1992, do 26 de novembro, e 4/1999, do 13 de xaneiro, de réxime xurídico das administracións públicas e do procedemento administrativo común, e no Real decreto 1398/1993, do 4 de agosto.</p>
<p>Vistos os preceptos legais invocados e demais normas de aplicación xeral,</p>
<p>Resolvo:</p>
<p>1. Acorda-la resolución de pleno dereito do contrato de acceso diferido da vivenda identificada como expediente C136CD/63, conta número 1173, da que é titular Manuel Precedo Medín, por non destinala a domicilio habitual e permanente.</p>
<p>Contra a presente resolución, que non esgota a vía administrativa, poderá interpoñerse recurso de alzada conforme os artigos 107.1º e 114 a 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ante o conselleiro de Política Territorial, Obras Públicas e Vivenda, no prazo dun mes contado desde o día seguinte ó da súa recepción.</p>
<p>Notifíqueselle-la presente resolución ós interesados con expresión dos requisitos esixidos polo artigo 48.2º da Lei 30/1992, modificada pola Lei 4/1999, do 13 de xaneiro.</p>
<p>En Santiago de Compostela o 24 de xaneiro de 2000. José Antonio Redondo López, director xeral do Instituto Galego da Vivenda e Solo.».</p>
<p>Santiago de Compostela, 10 de abril de 2000.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>

