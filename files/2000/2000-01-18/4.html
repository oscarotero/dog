---
date: '2000-01-18'
id: '2962'
page: 662
number: 11
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 13 de decembro de 1999 pola que se modifica a autorización ó centro
  privado de educación especial Agarimo de Laxobre-A Baiuca do concello de
  Arteixo (A Coruña).
range: Orde
url: 'https://www.xunta.gal/dog/Publicados/2000/20000118/Anuncio2962_gl.html'
---
<p>Examinado o expediente incoado pola dirección do centro privado Agarimo de Laxobre-A Baiuca do concello de Arteixo (A Coruña), en solicitude de autorización para unha unidade de educación especial.</p>
<p>Resultando que a petición recibiu informe favorable da Delegación Provincial de Educación e Ordenación Universitaria da Coruña.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo, o Real decreto 334/1985, do 6 de marzo, de ordenación da educación especial (BOE do 16), a orde minis</p>
<p>terial do 30 de xaneiro de 1986 (BOE do 4 de febreiro), o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 320/1996, do 26 de xullo (DOG do 6 de agosto), de ordenación da educación de alumnos e alumnas con necesidades educativas especiais, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Concederlle a autorización definitiva para 1 unidade de psíquicos ó centro privado de educación especial Agarimo de Laxobre-A Baiuca do concello de Arteixo (A Coruña), segundo os datos que se relacionan no anexo.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Univesitaria, logo de informe da Inspección Educativa, aprobará expresamente a relación persoal que impartirá docencia no dito centro.</p>
<p>Terceiro.-O centro deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada polo Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Quinto.-Contra esta disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 13 de decembro de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: Arteixo.</p>
<p>Localidade: A Baiuca.</p>
<p>Enderezo: Laxobre-A Baiuca.</p>
<p>Denominación: Agarimo.</p>
<p>Código do centro: 15020431.</p>
<p>Titular: Asociación Agarimo.</p>
<p>Unidades que se autorización: 1 unidade de psíquicos.</p>
<p>Composición resultante: total de número de unidades autorizadas: 2 unidades de psíquicos de educación especial.</p>

