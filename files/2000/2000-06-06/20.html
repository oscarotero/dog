---
date: '2000-06-06'
id: B3AA
page: 8697
number: 109
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 12 de maio de 2000 pola que se aproba a relación provisional de
  aspirantes admitidos e excluídos ás probas selectivas para a provisión de
  prazas de auxiliares de servicios, vacantes no cadro de persoal laboral desta
  universidade, convocadas por Resolución do 25 de febreiro de 2000.
range: Resolución
url: 'https://www.xunta.gal/dog/Publicados/2000/20000606/AnuncioB3AA_gl.html'
---
<p>Por resolución do rectorado desta universidade do 25 de febreiro de 2000 (DOG do 23 de marzo), convocáronse probas selectivas para a provisión de prazas de auxiliares de servicios, vacantes no cadro de persoal laboral desta universidade.</p>
<p>Rematado o prazo de presentación de solicitudes e de conformidade co establecido no artigo 12 do Decreto 95/1991, do 20 de marzo (DOG do 25 de marzo), polo que se aproba o Regulamento de selec</p>
<p>ción de persoal da Administración da Comunidade Autónoma de Galicia, e no artigo 20 do Real decreto 364/1995, do 10 de marzo (BOE do 10 de abril), este rectorado</p>
<p>RESOLVE:</p>
<p>Primeiro.-Declarar aprobada e facer pública a relación provisional de aspirantes admitidos e excluídos, con expresión da causa de exclusión, ás citadas probas. A lista completa de aspirantes figurará exposta no taboleiro de anuncios do rectorado (rúa Oporto, nº 1, Vigo) e nos rexistros dos campus de Ourense (unidade administrativa, Campus As Lagoas s/n, Ourense), Pontevedra (EUET Forestal, Campus A Xunqueira s/n, Pontevedra) e Lagoas Marcosende (CACTI, Campus As Lagoas-Marcosende, Vigo).</p>
<p>Segundo.-De conformidade coa base 4.1º da Resolución do 25 de febreiro de 2000, os aspirantes excluídos e os omitidos, por non figurar na lista de admitidos nin na de excluídos, disporán dun prazo de dez días hábiles, contados a partir do día seguinte ó da publicación desta resolución no Diario Oficial de Galicia, para emenda-los defectos que motivasen a súa exclusión ou omisión.</p>
<p>Os aspirantes que, dentro do prazo sinalado, non emenden a exclusión ou aleguen a omisión, xustificando o seu dereito a seren incluídos na relación de admitidos, quedarán definitivamente excluídos da realización das probas.</p>
<p>Vigo, 12 de maio de 2000.</p>
<p>Domingo Docampo Amoedo</p>
<p>Rector da Universidade de Vigo</p>

