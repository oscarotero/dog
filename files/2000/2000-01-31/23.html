---
date: '2000-01-31'
id: 33D2
page: 1
number: 20
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 19 de xaneiro de 2000, da Dirección Xeral de Industria, pola que
  se ordena a publicación, no Diario Oficial de Galicia, do acordo do Consello
  da Xunta de Galicia do 7 de xaneiro de 2000, polo que se aproba
  definitivamente o proxecto sectorial de incidencia supramunicipal do parque
  eólico denominado Muras II.
range: Resolución
url: 'https://www.xunta.gal/dog/Publicados/2000/20000131/Anuncio33D2_gl.html'
---
<p>En cumprimento do disposto no artigo 25.4º da Lei 10/1995, do 23 de novembro, de ordenación do territorio de Galicia, esta dirección xeral dispón que se publique no Diario Oficial de Galicia o acordo adoptado polo Consello da Xunta de Galicia na súa reunión do 7 de xaneiro de 2000, da que a súa parte dispositiva é o seguinte texto literal:</p>
<p>«1. Aprobar definitivamente o proxecto sectorial de incidencia supramunicipal nomeado parque eólico Muras II.</p>
<p>2. De conformidade co contido do acordo do Consello da Xunta de Galicia do 1 de outubro de 1997, polo que se aproba o Plan Eólico de Galicia como proxecto sectorial de incidencia supramunicipal, o planeamento dos concellos de Muras e Ourol queda vinculado ás determinacións contidas no proxecto sectorial que se aproba.</p>
<p>Consecuentemente, non se requirirá autorización urbanística previa para as instalacións incluídas no citado proxecto».</p>
<p>Santiago de Compostela, 19 de xaneiro de 2000.</p>
<p>Ramón Ordás Badía</p>
<p>Director xeral de Industria</p>

