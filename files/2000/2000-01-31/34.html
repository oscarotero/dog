---
date: '2000-01-31'
id: 33FE
page: 1
number: 20
agency: 'CENTRO EUROPEO DE EMPRESAS E INNOVACIÓN DE GALICIA, S.A. (BIC GALICIA)'
section: VI. ANUNCIOS
title: Anuncio público de convocatoria de praza.
range: Anuncio
url: 'https://www.xunta.gal/dog/Publicados/2000/20000131/Anuncio33FE_gl.html'
---
<p>En cumprimento do establecido na Lei de Galicia 10/1996, do 5 de novembro, convócase un proceso de selección de persoal para cubrir, baixo a modalidade de contratación laboral ordinaria por tempo indefinido, de acordo coa lexislación vixente, unha praza de técnico/a de proxectos. O lugar de traballo será Santiago de Compostela, con posibilidade de desprazamentos a outros puntos da xeografía galega.</p>
<p>I. Titulación e requisitos.</p>
<p>Os/as aspirantes que desexen participar no proceso selectivo, ademais de te-la nacionalidade dun país membro da Unión Europea, deberán reuni-lo seguinte perfil: licenciado en Ciencias Empresariais; capacitado/a como formador/a de formadores; formación específica sobre aspectos como: sistema financeiro español, planificación estratéxica, contabilidade fiscal, informática administrativa; experiencia en postos similares; máis de 30 anos; carné de conducir e dispoñibilidade de vehículo.</p>
<p>II. Documentación necesaria, lugar e prazo de presentación de solicitudes.</p>
<p>Os/as candidatos/as presentarán fotocopia DNI, currículum vitae, xunto coa documentación orixinal ou fotocopia compulsada que acredite a titulación requirida e unha solicitude dirixida ó presidente e director xeral de BIC Galicia das 9 ás 14 horas, de luns a venres, nas dependencias da empresa, Avda. Citroën, s/n, Edif. Zona Franca, 2º, Aptdo. de correos nº 6048, 36210 Vigo, teléfono: 986 20 98 49, fax: 986 20 78 82. O prazo de presentación de solicitudes será de 30 días naturais contados a partir do día seguinte ó da publicación deste anuncio no Diario Oficial de Galicia.</p>
<p>III. Proceso de selección.</p>
<p>Expirado o prazo de presentación de solicitudes, unha comisión de selección designada para tal efecto realizará unha avaliación dos méritos dos/as candidatos/as segundo un baremo obxectivo. Aqueles/as candidatos/as que non superen un 50% do valor máximo alcanzable por méritos quedarán excluídos do proceso de selección, que rematará cunha entrevista persoal ós/ás candidatos/as que superen a fase de avaliación de méritos, para o que lles será notificado o lugar e a data por teléfono ou por correo. No enderezo de presentación de solicitudes os/as candidatos/as poderán consulta-las puntuacións obtidas na avaliación de méritos e, se é o caso, trala entrevista persoal.</p>
<p>Vigo, 24 de xaneiro de 2000.</p>
<p>Santiago González-Babé Ozores</p>
<p>Presidente e director xeral do Centro Europeo de Empresas e Innovación de Galicia, S.A. (BIC Galicia)</p>

