---
date: '2000-08-09'
id: '10066'
page: 11
number: 154
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 29 de xuño de 2000, da Dirección Xeral de Urbanismo, sobre
  aprobación definitiva dun proxecto de expropiación forzosa polo procedemento
  de taxación conxunta dos bens e dereitos necesarios para a execución do
  proxecto de acondicionamento da marxe dereita do río Miño entre as pontes Nova
  e Romana, segunda fase, de Ourense.
range: Resolución
url: 'https://www.xunta.gal/dog/Publicados/2000/20000809/Anuncio10066_gl.html'
---
<p>I. Antecedentes:</p>
<p>1º O Concello de Ourense, en data 4 de febreiro de 2000, acordou inicia-lo expediente de expropiación forzosa, dos bens e dereitos afectados polo texto refundido da modificación puntual do Plan Xeral de Ordenación Urbana de Ourense, na marxe dereita do río Miño entre as pontes Nova e Romana, para a execución do proxecto de acondicionamento da marxe dereita do río Miño entre as pontes Nova e Romana 2ª fase polo procedemento de taxación conxunta.</p>
<p>2º O citado expediente foi sometido a información pública mediante anuncios publicados no DOG de data 25 de febreiro do 2000, e no xornal La Región o 17 de febreiro de 2000.</p>
<p>3º As taxacións foron notificadas individualmente ós que aparecen como titulares de bens e dereitos no expediente, presentándose alegacións que recibiren o informe da Administración expropiante.</p>
<p>4º O Concello de Ourense emitiu informe individualizado sobre cada unha das alegacións presentadas polos interesados, de conformidade co artigo 145.6º da Lei do solo de Galicia, e remite o expediente de expropiación forzosa a esta consellería para a súa aprobación definitiva.</p>
<p>II. Fundamentos xurídicos:</p>
<p>1º O expediente de expropiación forzosa tramitouse polo procedemento de taxación conxunta ó abeiro do disposto polo artigo 145 da Lei 1/1997, do 24 de marzo, do solo de Galicia.</p>
<p>2º O proxecto de expropiación abarca a superficie correspondente á modificación puntual do Plan Xeral de Ordenación Urbana de Ourense na marxe dereita</p>
<p>do río Miño entre as pontes Nova e Romana, para a execución do proxecto de acondicionamento da marxe dereita do río Miño entre as pontes Nova e Romana 2ª fase aprobada definitivamente polo pleno de corporación en sesión celebrada o 4 de febreiro de 2000, no que se determina como sistema de actuación o de expropiación.</p>
<p>En virtude do disposto polos artigos 28 e 31 da Lei 6/1998, do 13 de abril, sobre réxime do solo e valoracións, e os artigos 54 , en relación co 124 e 145, da Lei 1/1997, do 24 de marzo, do solo de Galicia, a dita aprobación implica a declaración de utilidade pública das obras e a necesidade da ocupación dos terreos incluídos no ámbito dos polígonos, resultando lexitimada a expropiación proposta.</p>
<p>3º O expediente tramitado conta coa documentación preceptiva esixida polo artigo 145.1º da Lei 1/1997, do solo de galicia:</p>
<p>-Determinación do seu ámbito territorial, cos documentos que o identifican en canto a situación, superficie e lindeiros.</p>
<p>-Fixación de prezos coa valoración razoada do solo, segundo a súa calificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemnizacións, se é o caso.</p>
<p>4º Os criterios de valoración fixados no proxecto de valoración axústanse ós establecidos polos artigos 28 e 31 da Lei 6/1998, sobre rexime do solo e valoracións, correspondentes ó solo urbano.</p>
<p>5º A orde da Consellería de Política Territorial, Obras Públicas e Vivenda, do 30 de decembro de 1999 (DOG do 10 de xaneiro de 2000), pola que se delegan atribucións en materia de urbanismo, delega no director xeral de Urbanismo a aprobación definitiva do expediente de expropiación forzosa polo procedemento de taxación conxunta previsto polo artigo 145 da Lei do solo de Galicia.</p>
<p>Na súa virtude, vista a Lei 1/1997, do solo de Galicia, a Lei 6/1998, sobre réxime do solo e valoracións e as demais disposicións de pertinente e xeral aplicación, en exercicio das funcións atribuídas á Dirección Xeral de Urbanismo, procede adopta-la seguinte resolución:</p>
<p>Primeiro.-Aprobar definitivamente o expediente de expropiación forzosa polo procedemento de taxación conxunta dos bens e dereitos afectados polo texto refundido da modificación puntual do Plan Xeral de Ordenación Urbana de Ourense na marxe dereita do río Miño entre as pontes Nova e Romana, para a execución do proxecto de acondicionamento da marxe dereita do río Miño entre as pontes Nova e Romana 2ª fase, para os efectos previstos polos artigos 145 e 146 da Lei 1/1997, do 24 de marzo, do solo de Galicia, con estimación ou desestimación das alegacións nos termos que aparecen nos informes de contestación ás que constan no expediente.</p>
<p>Este acordo de aprobación definitiva do expediente de taxación conxunta implicará a declaración de</p>
<p>urxencia da ocupación dos bens e dereitos afectados, de conformidade co disposto polo art. 146.1 da citada Lei do Solo de Galicia.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6, 7 e 8 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto (artigo 146.2º da Lei do solo de Galicia).</p>
<p>Segundo.-Notifica-la resolución aprobatoria do expediente ós interesados titulares dos bens e dereitos que figuran nel, conferíndolles un prazo de vinte días durante o que poderán manifestar por escrito ante a Dirección Xeral de Urbanismo a súa desconformidade coa valoración establecida no expediente aprobado, de conformidade co disposto polo artigo 145.7º da Lei do solo de Galicia, advertíndolles que transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da Lei do solo de Galicia).</p>
<p>Terceiro.-Publica-la presente resolución así como a relación dos bens e dereitos afectados pola expropiación aprobada, no Diario Oficial de Galicia e no taboleiro de edictos do concello:</p>
<p>Relación de bens e dereitos afectados.</p>
<p>Nº de predio/propietario/natureza/situación/superficie que se expropia/construccións e outros elementos/plantacións e cultivos/prezo xusto para o propietario/outro dereito que se expropia/titular do dereito/prezo xusto do dereito.</p>
<p>20/Aurita Prada Temes/urbana/nº 5 da Travesía baixada o río Miño/143,00 m/si/si/1.330.676 ptas.</p>
<p>20/Isaac Pérez Álvarez/urbana/nº 4 da Travesía baixada o río Miño/179,20 m/si/si/2.488.725 ptas.</p>
<p>21/Herdeiros de Argentina Blanco Blanco/urbana/nº 3 da Travesía baixada ó río Miño/204,88 m/si/si/3.827.808 ptas.</p>
<p>22/Manuel Justo Gómez/urbana/nº 2, esquerda da Travesía baixada ó río Miño/212,45 m/si/si/8.982.017 ptas./aluger do primeiro esquerda/Mª Esther Iglesias Touceiro/1.417.500 ptas.</p>
<p>23/Celia Crespo Vázquez/urbana/nº 2, dereita da Travesía baixada ó río Miño/233,71 m/si/si/8.677.159 ptas.</p>
<p>24/Hilario Crespo Álvarez, Luis López Alonso e María Quintela Quintillán/urbana/nº 1, baixo da Travesía baixada ó río Miño/173,00 m/si/si/8.469.205.</p>
<p>24A/Elvira Cordeiro Pérez/urbana/nº 1, primeiro da Travesía baixada ó río Miño/42,00 m/si/non/3.713.734.</p>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, a aqueles dos que se ignore o lugar de notificación, ou ben tramitada a notificación, non se puidese practicar. Todo isto, de con</p>
<p>formidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución á Fiscalía da Audiencia Provincial, para os efectos establecidos no artigo 5 da Lei de expropiación forzosa, en relación cos propietarios descoñecidos e os non comparecentes no procedemento expropiatorio.</p>
<p>Contra esta resolución, que pon fin á vía administrativa, poderase interpoñer recurso potestativo de reposición perante o conselleiro de Política Territorial Obras Públicas e Vivenda, no plazo dun mes contado a partir do día seguinte ó da notificación desta resolución (artigo 116, da Lei 30/1992, do 26 de novembro) ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte ó da notificación (artigo 46.1º da Lei 29/1998, do 13 de xullo, reguladora da xurisdicción contencioso-administrativa).</p>
<p>Para o caso de que se interpoña o recurso potestativo de reposición, ata que sexa resolto expresamente ou se producira a desestimación presunta, non se poderá interpoñe-lo recurso contencioso-administrativo.</p>
<p>Todo isto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifesta-la súa desconformidade, como se indicou no punto 2 desta resolución, nos termos establecidos polo artigo 145.8º da Lei do solo de Galicia.</p>
<p>Santiago de Compostela, 29 de xuño de 2000.</p>
<p>José Cudeiro Mazaira</p>
<p>Director xeral de Urbanismo</p>

