---
date: '2000-12-07'
id: 1504E
page: 16
number: 237
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 17 de novembro de 2000 pola que se ordena publica-la decisión do
  xurado do premio Elías Valiña ó esforzo revitalizador e promocional do Camiño
  de Santiago.
range: Resolución
url: 'https://www.xunta.gal/dog/Publicados/2000/20001207/Anuncio1504E_gl.html'
---
<p>Por Orde do 28 de xuño de 2000 (DOG nº 128, do 3 de xullo) convocouse o premio Elías Valiña</p>
<p>ó esforzo revitalizador e promocional do Camiño de Santiago, co fin de recoñecer e recompensa-los méritos de todas aquelas institucións, asociacións ou entidades culturais que dediquen unha parte significativa da súa actividade á revitalización e promoción do Camiño de Santiago, contribuíndo así ó coñecemento e divulgación do significado histórico, relixioso e cultural da Ruta Xacobea.</p>
<p>O artigo 4 da citada orde establece que o premio será outorgado por un xurado presidido polo conselleiro de Cultura, Comunicación Social e Turismo ou persoa en quen delegue, e estará por integrado polos seguintes membros: o presidente do Comité Internacional de Expertos do Camiño de Santiago, dous membros nomeados polo citado comité, as institucións culturais, padroados ou fundacións que resultasen gañadores nas anteriores convocatorias e os presidentes das entidades inscritas no Rexistro de Entidades de Promoción do Camiño de Santiago cos números 13, 14, 15 e 16.</p>
<p>De acordo co citado artigo 4, as decisións do xurado serán inapelables e daranse a coñecer mediante publicación no DOG e por comunicación directa ó galardoado.</p>
<p>Por todo isto,</p>
<p>RESOLVO:</p>
<p>Artigo único.-Ordeno publica-la decisión do xurado do premio Elías Valiña ó esforzo revitalizador e promocional do Camiño de Santiago.</p>
<p>O citado xurado, reunido en Santiago de Compostela o día 16 de novembro de 2000, acordou concede-lo premio Elías Valiña ó esforzo revitalizador e promocional do Camiño de Santiago, ó proxecto presentado pola asociación Société Française des Amis de Saint Jacques de Compostelle, de París.</p>
<p>Santiago de Compostela, 17 de novembro de 2000.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

