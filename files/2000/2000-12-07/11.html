---
date: '2000-12-07'
id: 1506A
page: 16
number: 237
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 28 de novembro de 2000, dos tribunais números 1 e 2 designados
  para xulga-lo proceso selectivo para o acceso ó corpo superior de
  Administración da Xunta de Galicia (grupo A), convocado pola orde da
  Consellería da Presidencia e Administración Pública do 5 de xuño de 2000
  (Diario Oficial de Galicia número 114, do 13 de xuño) pola que se fixa a data,
  a hora e o lugar da realización do primeiro exercicio do devandito proceso.
range: Resolución
url: 'https://www.xunta.gal/dog/Publicados/2000/20001207/Anuncio1506A_gl.html'
---
<p>Convocado proceso selectivo para o ingreso no corpo superior de Administración da Xunta de Galicia (grupo A), mediante orde da Consellería da Presidencia e Administración Pública do 5 de xuño de 2000 (DOG nº 114, do 13 de xuño), de conformidade coa base IV.10 da convocatoria, correspóndelle ó tribunal nº 1 fixa-los lugares, a data e a hora da realización do primeiro exercicio da fase de oposición.</p>
<p>Unha vez constituídos os tribunais do grupo A en sesión conxunta celebrada o día 28 de novembro de 2000, acordaron:</p>
<p>1. A distribución dos opositores, que será a seguinte:</p>
<p>Tribunal nº 1: xulgará os exercicios de tódolos aspirantes correspondentes ó sistema de promoción interna, así como os de acceso libre con apelidos desde Abal Casas, Mª Dolores a Hortas Fernández, Margarita.</p>
<p>Tribunal nº 2: xulgará os exercicios dos aspirantes correspondentes ó sistema de acceso libre desde Iglesias Gómez, Marta a Vispo Conde, Daniel Antonio.</p>
<p>2. Realiza-lo primeiro exercicio da fase de oposición o día 16 de decembro de 2000 ás 10 horas nas aulas A, B e C da Facultade de Económicas da Universidade de Santiago de Compostela sita na avenida Xoán XXIII, s/n, en Santiago de Compostela.</p>
<p>Tódolos aspirantes deberán comparecer no lugar indicado ás 9.15 horas, provistos de DNI ou doutro documento que acredite fidedignamente a identidade, lapis do nº 2 e goma de borrar, de conformidade co establecido na base II.2 da convocatoria.</p>
<p>As listas dos opositores correspondentes a cada tribunal estarán expostas nos taboleiros de anuncios da Consellería da Presidencia e Administración Pública, nos das súas delegacións provinciais, na delegación territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Para efectos de información o teléfono de contacto é o 902 12 00 12, en horario de 9 a 19 horas de luns a venres, e das 9 ás 14 horas os sábados.</p>
<p>Santiago de Compostela, 28 de novembro de 2000.</p>
<p>Joaquín López-Rúa SolerJavier Suárez García</p>
<p>Presidente do tribunal nº 1Presidente do tribunal nº 2</p>

