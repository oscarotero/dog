---
date: '2000-05-17'
id: A33E
page: 7765
number: 94
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 18 de abril de 2000 pola que se lle autoriza a ampliación de seis
  unidades de educación primaria ó centro privado María Auxiliadora de Ourense.
range: Orde
url: 'https://www.xunta.gal/dog/Publicados/2000/20000517/AnuncioA33E_gl.html'
---
<p>Examinado o expediente presentado polo centro privado María Auxiliadora de Ourense no que solicita a ampliación de seis unidades de educación primaria.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Ourense, que o envía cos correspondentes informes.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), o Decreto 133/1995, do 10 de maio (DOG do 22) e a Orde do 20 de setembro de 1995 (DOG do 15 de decembro), polo que se desenvolve o antedito decreto.</p>
<p>Considerando que o devandito centro privado ten autorización definitiva para impartir educación primaria.</p>
<p>Esta consellería, por proposta da Dirección Xeral de Centros e Inspección Educativa,</p>
<p>RESOLVE:</p>
<p>Autorizarlle a ampliación de seis unidades de educación primaria ó centro privado que se cita no anexo desta orde, facendo constar que, segundo a disposición adicional segunda do Decreto 133/1995, soamente poderá poñer en funcionamento o número de unidades concertadas.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación</p>
<p>e Ordenación Universitaria, no prazo dun mes a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 18 de abril de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia de Ourense</p>
<p>Concello: Ourense.</p>
<p>Localidade: Ourense.</p>
<p>Enderezo: praza de Don Bosco, nº 1.</p>
<p>Denominación: María Auxiliadora.</p>
<p>Titular: Religiosos Salesianos.</p>
<p>Nivel: educación primaria.</p>
<p>Unidades de que constaba: 12.</p>
<p>Unidades novas autorizadas: 6.</p>
<p>Composición resultante:</p>
<p>Centro de educación primaria: 18 unidades.</p>
<p>Centro de educación secundaria:-12 unidades de educación secundaria obrigatoria.-6 unidades de bacharelato das modalidades de ciencias da natureza e da saúde e humanidades e ciencias sociais.</p>

