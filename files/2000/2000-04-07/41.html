---
date: '2000-04-07'
id: 7BD2
page: 4
number: 69
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de marzo de 2000, da Dirección Xeral de Industria, pola que
  se somete a información pública o proxecto sectorial L.A.T. a 220 kV
  Mesón-Vimianzo, declarado como de incidencia supramunicipal por acordo do
  Consello da Xunta de Galicia do 23 de marzo de 2000.
range: Resolución
url: 'https://www.xunta.gal/dog/Publicados/2000/20000407/Anuncio7BD2_gl.html'
---
<p>O Consello da Xunta de Galicia acordou na súa reunión con data do 23 de marzo de 2000, declara-lo proxecto L.A.T. a 220 kV Mesón-Vimianzo, promovido pola empresa Unión Fenosa Distribución, S.A., como de incidencia supramunicipal, para os efectos previstos na Lei 10/1995 de ordenación do territorio de Galicia.</p>
<p>Polo tanto, en cumprimento do disposto no artigo 25.3º da citada lei, a teor do cal os plans ou proxectos que o Consello da Xunta de Galicia declare como de incidencia supramunicipal se someterán por un prazo mínimo dun mes ós trámites de información pública, mediante o correspondente anuncio no Diario Oficial de Galicia e de audiencia ás entidades locais sobre as que incida o plan ou proxecto.</p>
<p>RESOLVE:</p>
<p>Someter a información pública o proxecto L.A.T. a 220 kV Mesón-Vimianzo, declarado como de incidencia supramunicipal por acordo do Consello da</p>
<p>Xunta de Galicia con data do 23 de marzo de 2000, por un prazo dun mes contado a partir da publicación desta resolución no Diario Oficial de Galicia.</p>
<p>Os interesados dispoñerán do citado prazo dun mes para examina-lo proxecto sectorial na Dirección Xeral de Industria e na Delegación Provincial da Coruña, e presentar ante esta dirección xeral as alegacións que consideren pertinentes.</p>
<p>Santiago de Compostela, 28 de marzo de 2000.</p>
<p>Ramón Ordás Badía</p>
<p>Director xeral de Industria</p>

