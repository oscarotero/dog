---
date: '2000-06-23'
id: DD52
page: 9
number: 122
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 5 de xuño de 2000, da Secretaría Xeral de Investigación e
  Desenvolvemento, pola que se convoca concurso público aberto, de tramitación
  ordinaria, para a contratación dunha asistencia técnica para esta secretaría.
range: Resolución
url: 'https://www.xunta.gal/dog/Publicados/2000/20000623/AnuncioDD52_gl.html'
---
<p>En virtude das facultades conferidas na vixente normativa de contratación, anúnciase a licitación dun contrato, suxeito ás seguintes bases:</p>
<p>1. Entidade adxudicadora.</p>
<p>a) Organismo: Secretaría Xeral de Investigación e Desenvolvemento, adscrita á Consellería de Presidencia e Administración Pública.</p>
<p>b) Dependencia que tramita o expediente: Servicio de Xestión.</p>
<p>c) Nº de expediente: 00-04-1249.</p>
<p>2. Obxecto do contrato.</p>
<p>a) Descrición do obxecto: realización da análise e selección dos sectores económicos e sociais, tradicionais e emerxentes máis relevantes para Galicia, e as súas principais necesidades científico-tecnolóxicas.</p>
<p>b) Prazo de execución: o traballo realizarase en dúas fases, sendo o prazo de execución da cada unha delas o seguinte:</p>
<p>1ª Fase: descrición e análise xeral dos principais sectores económicos e sociais de Galicia, así como unha referencia xenérica das súas principais necesidades científico-tecnolóxicas. Deberá realizarse unha clasificación dos sectores en función das súas necesidades tecnolóxicas e científicas, para o cal se recomenda a clasificación de Pavitt, aínda que poderán propoñerse outras. Esta fase remata o 15 de setembro do ano 2000.</p>
<p>2ª Fase: selección fundamentada dos sectores que presentan un maior potencial de desenvolvemento a través da ciencia e a tecnoloxía (mínimo oito), indicando os criterios da selección. Para cada un dos sectores seleccionados realizarase unha identificación máis detallada das súas necesidades científico-tecnolóxicas. Esta fase remata o 29 de novembro do ano 2000.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento base de licitación.</p>
<p>Importe total: o orzamento máximo autorizado ascende a oito millóns de pesetas (8.000.000 de ptas.).</p>
<p>5. Garantía provisional.</p>
<p>2% do orzamento de licitación (160.000 ptas.).</p>
<p>Obtención de documentación e información: poderán retirala no rexistro da Secretaría Xeral de Investigación e Desenvolvemento, rúa dos Feáns, nº 7 15706 Santiago de Compostela, teléfonos 981 54 10 87/54 10 88.</p>
<p>7. Requisitos específicos do contratista.</p>
<p>a) Clasificación: non se esixe.</p>
<p>b) Outros requisitos: as empresas licitadoras deberán acredita-la súa solvencia económico-financeira e técnica ou profesional, de conformidade co esixido no prego de cláusulas administrativas particulares.</p>
<p>8. Presentación de ofertas.</p>
<p>Presentaranse, de conformidade co previsto no prego de cláusulas administrativas particulares, no prazo de 15 días contados a partir do seguinte ó da publicación do presente anuncio no DOG, no rexistro da Secretaría Xeral de Investigación e Desenvolvemento en horario de 9 a 14 h, ou ben na forma prevista no artigo 100 do Regulamento de contratos do Estado.</p>
<p>9. Apertura de ofertas.</p>
<p>Realizarase o décimo primeiro día seguinte ó de remate de presentación de proposicións, ás 12 horas nas dependencias da Secretaría Xeral de Investigación e Desenvolvemento; no caso de cadrar en sábado, a apertura terá lugar o día hábil seguinte.</p>
<p>O importe do presente anuncio será por conta da empresa adxudicataria.</p>
<p>Santiago de Compostela, 5 de xuño de 2000.</p>
<p>Miguel A. Ríos Fernández</p>
<p>Secretario xeral de Investigación e Desenvolvemento</p>

