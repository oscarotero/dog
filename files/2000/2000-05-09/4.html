---
date: '2000-05-09'
id: 999E
page: 7
number: 88
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 31 de marzo de 2000, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da acta da comisión paritaria de aplicación, arbitraxe e
  interpretación, prevista no artigo 5 do convenio colectivo da empresa Crown
  Cork de España, S.A.
range: Resolución
url: 'https://www.xunta.gal/dog/Publicados/2000/20000509/Anuncio999E_gl.html'
---
<p>Vista a acta da comisión paritaria de aplicación, arbitraxe e interpretación, prevista no artigo 5 do convenio colectivo da empresa Crown Cork de España, S.A., fábrica de Vigo (antes Envases Carnaud Metalbox, S.A.), nº de código 3600582, con data do 24 de febreiro de 2000, e que tivo entrada nesta delegación provincial o día 24 de marzo de 2000, sobre interpretación dos artigos 13 e 28 do devandito convenio, esta autoridade laboral, ó abeiro do disposto nos artigos 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 31 de marzo de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta de reunión 1/2000 da comisión paritaria. Fábrica de Vigo</p>
<p>Asistentes:</p>
<p>Representación dos traballadores:</p>
<p>Emilio Pérez Pérez.</p>
<p>José Ramón González Bosco.</p>
<p>José Luis Pousa Prado.</p>
<p>Ángel Rodríguez Viéitez.</p>
<p>Juan Iglesias Carreira.</p>
<p>Representación da dirección da empresa:</p>
<p>Camilo Gómez Macías.</p>
<p>Luis Estévez Fontenla.</p>
<p>Ignacio Alfageme Pernas.</p>
<p>Antonio Vidal Pérez.</p>
<p>Ángel Pérez Cebrián.</p>
<p>En Vigo, ás doce horas do día 24 de febreiro de 2000, coa asistencia das persoas arriba indicadas, reúnese a comisión paritaria prevista no artigo 5 do convenio colectivo de Crown Cork de España, S.A. da fábrica de Vigo.</p>
<p>Actúan como secretarios de cada parte, na representación dos traballadores, José Ramón González Bosco e, por parte da representación da dirección, Ángel Pérez Cebrián.</p>
<p>A reunión axustouse á orde do día prevista e incluíu os seguintes puntos:</p>
<p>1. Portería (artigo 28. Vacantes e revisión de categorías).</p>
<p>A representación dos traballadores considera que, tralo traslado de Manuel Ares do posto de portería á quenda de fin de semana do departamento de calidade, se produciu unha vacante que, de conformidade co previsto no punto 2 a) do artigo do convenio arriba indicado, debe ser ocupada por persoal interno e non mediante a contratación dun servicio externo especializado.</p>
<p>A representación da dirección considera que este traslado non implica a existencia dunha vacante e, en calquera caso, fai referencia ó acordo das partes subscrito o 21 de decembro de 1998 que, no seu punto 4, indica que «as actividades non directamente productivas tales como o servicio de vixilancia e a limpeza, poderán ser atendidas, coma na actualidade, durante todo o ano por empresas externas especializadas e sempre que estes servicios non xeren novos excedentes nestas áreas».</p>
<p>Considera que neste caso se dan totalmente as circunstancias que sinala o parágrafo anterior.</p>
<p>A representación dos traballadores intervén para sinalar que non procede que se mencione a citada acta, xa que esta reunión se axusta única e exclusivamente á interpretación do convenio colectivo.</p>
<p>Tras deliberar, as partes manteñen as súas posicións iniciais polo que non se consegue acordo do 80 % dos membros que a compoñen.</p>
<p>2. Horas extras (artigo 13).</p>
<p>A interpretación dos puntos 1 e 2 do artigo non está sometida a litixio e é coincidente por ámbalas partes.</p>
<p>A representación da dirección considera que o total cumprimento destes puntos vai ser durante este ano moi complexo, xa que durante o mes de xaneiro e debido ó programa de mantemento, o número de horas extras realizadas foi elevado. Pero manifesta a súa vontade de reduci-lo número de horas extraor</p>
<p>dinarias ó estrictamente imprescindible e, neste sentido, valora o cambio introducido no procedemento interno de autorización de horas extras. Indica tamén que o calendario de mantemento axudará ó obxectivo común de reducir notablemente o número total das horas extras anuais durante o ano 2000.</p>
<p>No punto 3 do artigo xorde a diferencia interpretativa en relación cos prezos de horas extras que recollen os anexos 5 e 6 do convenio.</p>
<p>A representación dos traballadores manifesta que o prezo sinalado nos anexos de referencia non se axusta ó cálculo da fórmula recollida neste punto.</p>
<p>A representación da dirección indica que a fórmula non é de aplicación debido a que queda anulada pola existencia do último parágrafo do epígrafe que textualmente sinala: «Non obstante o expresado nos parágrafos anteriores, os valores das horas extras por categoría para 1999 será o que aparece no anexo 5 e para o 2000, os que figuran no anexo 6».</p>
<p>Tras deliberar, as partes non chegan a acordar unha postura común.</p>
<p>3. Interpretación do punto 3.1. do preacordo do 20-10-1999.</p>
<p>A representación da dirección inclúe este punto, non tanto polos problemas interpretativos que, en opinión de ámbalas partes, non existen, senón para sinala-la actual situación de déficit dun mecánico de Minster durante as quendas de fin de semana.</p>
<p>De común acordo, as partes consideran que este non é o ámbito no que debe tratarse este asunto, que debe ser remitido á negociación do comité de empresa e a dirección.</p>
<p>Sen outros asuntos que tratar, levántase a reunión no lugar e data indicados.</p>

