---
date: '2000-05-09'
id: 99D6
page: 7
number: 88
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 13 de abril de 2000, da Dirección Xeral de Urbanismo, sobre
  expropiación forzosa, polo procedemento de taxación conxunta, no expediente
  36/2000.
range: Resolución
url: 'https://www.xunta.gal/dog/Publicados/2000/20000509/Anuncio99D6_gl.html'
---
<p>Vista a documentación que consta no expediente nº 36/2000, remitido polo Instituto Galego da Vivenda e Solo, con base nos seguintes:</p>
<p>Antecedentes.</p>
<p>Primeiro.-O Concello de Ribadavia, o día 14 de setembro de 1998, acordou aprobar definitivamente o Plan parcial do parque empresarial de Ribadavia, no que se delimitan dous polígonos e se establece como sistema de actuación o de expropiación.</p>
<p>Segundo.-O director xeral do Instituto Galego da Vivenda e Solo, mediante Resolución do 5 de outubro de 1999, acordou inicia-lo expediente de expropia</p>
<p>ción forzosa polo procedemento de taxación conxunta dos bens e dereitos necesarios para a execución do polígono nº 1 do parque empresarial de Ribadavia, e foi sometido a información pública mediante anuncios publicados no DOG de 10 de outubro de 1999, no xornal La Región e no taboleiro de anuncios do Concello de Ribadavia.</p>
<p>Terceiro.-As taxacións foron notificadas individualmente ós que aparecen como titulares de bens e dereitos no expediente, presentándose alegacións que recibiron o informe da Administración expropiante.</p>
<p>Fundamentos xurídicos.</p>
<p>Primeiro.-A aprobación definitiva do plan parcial e delimitación do polígono que desenvolverá o sistema de expropiación implica a declaración de utilidade pública das obras e a necesidade de ocupación dos terreos incluídos no polígono, en virtude do disposto polo artigo 54.1º da Lei 1/1997, do solo de Galicia, e o artigo 33 da Lei 6/1998, do 13 de abril, sobre réxime do solo e valoracións.</p>
<p>Segundo.-O expediente de expropiación forzosa tramitouse polo procedemento de taxación conxunta ó abeiro do disposto polo artigo 145 da Lei 1/1997, do 24 de marzo, do solo de Galicia.</p>
<p>Terceiro.-Os criterios de valoración dos terreos son os establecidos polos artigos 27 e 31 da Lei 6/1998, sobre réxime do solo e valoracións, correspondentes ó solo urbanizable con plan parcial aprobado definitivamente.</p>
<p>Carto.-A orde da Consellería de Política Territorial, Obras Públicas e Vivenda, do 30 de decembro de 1999 (DOG do 10 de xaneiro de 2000), pola que se delegan atribucións en materia de urbanismo, delega no director xeral de Urbanismo a aprobación definitiva do expediente de expropiación forzosa polo procedemento de taxación conxunta previsto polo artigo 145 da Lei do solo de Galicia.</p>
<p>Na súa virtude, vista a Lei 1/1997, do solo de Galicia, a Lei 6/1998, sobre réxime do solo e valoracións e as demais disposicións de pertinente e xeral aplicación, en exercicio das funcións atribuídas á Dirección Xeral de Urbanismo, procede adopta-la seguinte</p>
<p>resolución:</p>
<p>Primeiro.-Aprobar definitivamente o expediente de expropiación forzosa polo procedemento de taxación conxunta dos bens e dereitos necesarios para a execución do polígono nº 1 do parque empresarial de Ribadavia, para os efectos previstos polos artigos 145 e 146 da Lei 1/1997, do 24 de marzo, do solo de Galicia.</p>
<p>Este acordo de aprobación definitiva do expediente de taxación conxunta implicará a declaración de urxencia da ocupación dos bens e dereitos afectados, de conformidade co disposto polo artigo 146.1º da citada Lei do solo de Galicia.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6, 7 e 8 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto (artigo 146.2º da Lei do solo de Galicia).</p>
<p>Segundo.-Notifica-la resolución aprobatoria do expediente ós interesados titulares dos bens e dereitos que figuran nel, conferíndolles un prazo de vinte días durante os que poderán manifestar por escrito ante esta Dirección Xeral de Urbanismo a súa desconformidade coa valoración establecida no expediente aprobado, de conformidade co disposto polo art. 145.7º da Lei do solo de Galicia, advertíndolles que, transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da Lei do solo de Galicia).</p>
<p>Terceiro.-Publica-la presente resolución así como a relación dos bens e dereitos afectados pola expropiación aprobada, no Diario Oficial de Galicia e no taboleiro de edictos do concello:</p>
<table><tbody><tr><td></td></tr>
<tr><td>Parcela</td><td>Titulares</td><td>Superficie
m</td><td>Outros
bens</td><td>Valoración total
(pesetas)</td></tr>
<tr><td></td></tr>
</tbody></table>
<table><tbody><tr><td>28</td><td>Loeda Vázquez, Javier</td><td>595</td><td>Cerca
Viñedo</td><td>696.313</td></tr>
<tr><td></td></tr>
<tr><td>31</td><td>Herdeiros de Julia Gómez Gónzalez</td><td>226</td><td>-</td><td>177.738</td></tr>
<tr><td></td></tr>
<tr><td>121</td><td>Bernárdez Gómez, José</td><td>449</td><td>-</td><td>353.116</td></tr>
<tr><td></td></tr>
<tr><td>243</td><td>Domínguez Fernández, Leotina</td><td>749</td><td>-</td><td>589.051</td></tr>
<tr><td></td></tr>
<tr><td>253</td><td>Fernández Deaño, Manuel</td><td>1.274</td><td>-</td><td>1.001.937</td></tr>
<tr><td></td></tr>
<tr><td>304-A</td><td>Amil Fernández, Dolores</td><td>849</td><td>Cerca, 1
pozo
1 carballo</td><td>819.946</td></tr>
<tr><td></td></tr>
<tr><td>309</td><td>Fernández Deaño, Antonio
Fernández Deaño, Joaquín</td><td>2.652</td><td>2 pozos
1 caseta
1 depósito
cerca</td><td>2.996.540</td></tr>
<tr><td></td></tr>
<tr><td>312-A</td><td>Gómez Feijoo, Jorge</td><td>1.029</td><td>-</td><td>809.257</td></tr>
<tr><td></td></tr>
<tr><td>319</td><td>Cendón Amil, Sara</td><td>986</td><td>24
carballos</td><td>1.027.440</td></tr>
<tr><td></td></tr>
<tr><td>319-A</td><td>López Vázquez, Teresa</td><td>950</td><td>1 pozo</td><td>836.378</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, ós de lugar de notificación ignorado, ou ben cando, tramitada a notificación, non se puidese practicar. Todo isto de conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contra esta resolución, que pon fin á vía administrativa, poderase interpoñer recurso potestativo de reposición perante o conselleiro de Política Territorial, Obras Públicas e Vivenda, no prazo dun mes contado a partir do día seguinte ó da notificación desta resolución (artigo 116, da Lei 30/1992, do 26 de novembro) ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte ó da notificación (artigo 46.1º da Lei 29/1998, do 13 de xullo, reguladora da xurisdicción contencioso-administrativa).</p>
<p>Para o caso de que se interpoña o recurso potestativo de reposición, ata que sexa resolto expresamente ou se producira a desestimación presunta, non se poderá interpoñe-lo recurso contencioso-administrativo.</p>
<p>Santiago de Compostela, 13 de abril de 2000.</p>
<p>José Jesús Cudeiro Mazaira</p>
<p>Director xeral de Urbanismo</p>

