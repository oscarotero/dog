---
date: '2000-05-08'
id: 996A
page: 7
number: 87
agency: CONCELLO DE RIANXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000508/Anuncio996A_gl.html'
---
<p>O Pleno da Corporación, en sesión do día 28 de abril do ano que andamos, aprobou o expediente administrativo para a contratación de asistencia técnica para a redacción de proxecto básico e de execución para un centro sociocultural, xuvenil e da terceira idade do concello de Rianxo.</p>
<p>A través deste anuncio exponse ó público o prego de cláusulas administrativas particulares para que durante o prazo de oito días hábiles contados a partir do día seguinte ó da súa publicación, se poidan presenta-las reclamacións que se estimen oportunas contra el.</p>
<p>Ó mesmo tempo convócase a seguinte licitación. No caso de presentarse alegacións ó prego o prazo de presentación de ofertas quedará en suspenso.</p>
<p>1. Obxecto do contrato: redacción do proxecto básico e de execución para construcción do centro sociocultural, xuvenil e da terceira idade do concello de Rianxo.</p>
<p>2. Tramitación: urgente.</p>
<p>Procedemento: aberto.</p>
<p>Forma de adxudicación: concurso.</p>
<p>3. Orzamento base da licitación: 6.650.000 ptas. (IVE incluído), inclúe proxecto de seguridade e saúde no traballo.</p>
<p>4. Fianzas:</p>
<p>Provisional: 2% do prezo de licitación.</p>
<p>Definitiva: 4% do prezo de adxudicación.</p>
<p>5. Presentación de ofertas: oito días naturais desde o seguinte á última publicación que se produza de 9 a 14 horas no rexistro da corporación.</p>
<p>6. Prazo de execución: un mes.</p>
<p>7. Documentación e modelo de ofertas que hai que presentar: a contida no prego sinalado, que se poderá retirar na secretaría da corporación en horario de oficina.</p>
<p>8. Apertura de ofertas: a mesa reunirase o terceiro día hábil seguinte ó do remate do prazo de presentación das ofertas. Primeiramente procederá á apertura do sobre A en acto non público, e dilucidará a admisibilidade das ofertas. Despois e á hora que se notificará debidamente ós licitadores, en acto público, procederase á apertura do sobre B. Unha vez valoradas as ofertas e despois dos informes técnicos que estime oportunos elevará proposta de adxudicación perante o órgano competente.</p>
<p>9. Gastos dos anuncios: serán por conta do adxudicatario.</p>
<p>Rianxo, 28 de abril de 2000.</p>
<p>Pedro Piñeiro Hermida</p>
<p>Alcalde</p>

