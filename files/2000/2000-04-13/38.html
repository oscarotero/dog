---
date: '2000-04-13'
id: 80BE
page: 6
number: 73
agency: CONCELLO DE CARNOTA
section: VI. ANUNCIOS
title: >-
  Edicto polo que se anuncia o arrendamento mediante poxa de bens patrimoniais
  aprobado en sesión plenaria do 15 de febreiro do ano 2000.
range: Edicto
url: 'https://www.xunta.gal/dog/Publicados/2000/20000413/Anuncio80BE_gl.html'
---
<p>1. Obxecto do contrato:</p>
<p>Constitúe o obxecto do contrato o arrendamento mediante poxa dunha parcela de 80 (oitenta) metros cadrados, dentro do ben de propios seguinte: dunha porción de monte ermo, na parroquia de Lariño, do seguinte ben de propiedade municipal, de carácter patrimonial, inscrita no Rexistro da Propiedade de Muros, co número 3.856, o 15 de abril de 1958, ó tomo 227, libro 39, folio 69, inscrición 1ª.</p>
<p>2. Tipo de licitación:</p>
<p>O canon de arrendamiento fíxase en 500.000 (cincocentas mil) pesetas anuais, máis IVA, cunha actua</p>
<p>lización dun 5 (cinco) por cento sobre o canon do ano anterior.</p>
<p>O pagamento do canon realizarase nos primeiros vinte días de cada ano natural polo importe da anualidade.</p>
<p>O canon poderá ser mellorado á alza.</p>
<p>3. Duración do contrato:</p>
<p>A duración do contrato de arrendamento fíxase en quince anos improrrogables.</p>
<p>4. Fianza definitiva:</p>
<p>O licitador adxudicatario constituirá unha fianza definitiva por importe de cincocentas mil pesetas, en calquera das formas admitidas pola Lei de contratos das administracións públicas.</p>
<p>5. Gastos:</p>
<p>O adxudicatario queda obrigado ó pagamento dos anuncios e impostos que procedan.</p>
<p>6. Condicións especiais:</p>
<p>Será por conta do arrendatario o abonamento das subministracións de auga, gas, electricidade, e outros, que consuma con ocasión da utilización do ben inmoble arrendado.</p>
<p>7. Proposicións e documentación:</p>
<p>1. As proposicións para tomar parte ha poxa presentaranse en sobre pechado no cal figurará o seguinte lema:«Proposición para tomar parte no arrendo mediante poxa do ben inmoble patrimonial convocado polo Concello de Carnota».</p>
<p>Co seguinte modelo:</p>
<p>«Don/Dona....., maior de idade, con enderezo en..... DNI nº..... en nome propio (ou en presentación de..... ) como acredita por..... coñededor/a da convocatoria da poxa publicada no BOP nº..... de data....., toma parte nela e comprométese a arrendalo ben polo prezo de..... (letra e número), de acordo co prego de cláusulas económico-administrativas que acepta integramente».</p>
<p>Lugar, data e sinatura</p>
<p>2. Os licitadores presentarán simultaneamente o modelo de proposición e no mesmo sobre os seguintes documentos:</p>
<p>a) Documento nacional de identidade ou fotocopia auténtica.</p>
<p>b) Declaración xurada de non atoparse incurso nas causas de incapacidade e incompatibilidade previstas na Lei de contratos das administracións públicas.</p>
<p>c) Escritura de poder, se se actúa en representación doutra persoa, legalizado, se é o caso, e verificado na súa suficiencia polo secretario xeral da Deputación Provincial ou do Concello de Carnota.</p>
<p>d) Escritura de constitución da sociedade mercantil, inscrita no Rexistro Mercantil, cando concorra unha sociedade desta natureza.</p>
<p>e) Declaración expresa, baixo a súa responsabilidade de que se atopan ó corrente das súas obrigas</p>
<p>tributarias e coa Seguridade Social impostas polas disposicións vixentes, outorgada ante notario público ou certificado acreditativo de atoparse ó corrente das obrigas citadas.</p>
<p>8. Presentación de proposicións:</p>
<p>As proposicións presentaranse no rexistro xeral do Concello de Carnota durante o prazo de vinte días hábiles contados desde o seguinte ó da última publicación do anuncio de licitación no BOP ou DOG das 9 ás 14 horas.</p>
<p>9. Apertura de plicas:</p>
<p>Terá lugar no salón de actos do Concello de Carnota durante os dez días seguintes ó prazo de terminación de presentación de proposicións.</p>
<p>10. Adxudicación definitiva:</p>
<p>Declarada válida a forma de adxudicación do contrato o pleno da corporación realizará a adxudicación definitiva.</p>
<p>Carnota, 23 de febreiro de 2000.</p>
<p>Xosé Manuel García Martínez</p>
<p>O alcalde</p>

