---
date: '2000-04-13'
id: 803E
page: 6
number: 73
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Resolución do 30 de marzo de 2000, da Dirección Xeral de Recursos Mariños,
  pola que se fai público o acordo de reordenación do polígono de bateas
  Cambados G.
range: Resolución
url: 'https://www.xunta.gal/dog/Publicados/2000/20000413/Anuncio803E_gl.html'
---
<p>Ponse en coñecemento do tódolos interesados no procedemento de revisión e reordenación do polígono de bateas denominado Cambados G do distrito marítimo de Cambados, declarado de interese marisqueiro e urxente execución por orde da Consellería de Pesca, Marisqueo e Acuicultura do 4-5-1987 (DOG nº 96) segundo o regulado no Decreto 423/1993, do 17 de decembro (DOG nº 13), polo que se refunde a normativa vixente en materia de marisqueo, extracción de algas e cultivos mariños, que por proposta da Comisión de Revisión e Reordenación da Provincia de Pontevedra, na súa reunión do día 28-3-2000, se aproba o acordo de reordenación do citado polígono, que se exporá ó público mediante avisos inseridos por unha soa vez no Diario Oficial de Galicia e nun dos xornais de maior circulación da provincia, así como por tres días consecutivos nos taboleiros de anuncios da Consellería de Pesca, Marisqueo e Acuicultura, Delegación Territorial de Vigo, Delegación Comarcal de Carril e Confraría de Pescadores </p>
<p>de Cambados.</p>
<p>O acordo de reordenación estará á disposición de tódolos interesados nos seguintes locais:</p>
<p>-Consellería de Pesca, Marisqueo e Acuicultura.</p>
<p>Servicios Centrais, San Caetano s/n, Santiago de Compostela.</p>
<p>Delegacion Territorial de Vigo, Palma, 4 Edf. Cambón, Vigo.</p>
<p>Delegación Comarcal de Vilagarcía, Alto da Rosa, Carril.</p>
<p>-Confraría de Pescadores de Cambados.</p>
<p>Avda. do Peirao, 29, Cambados.</p>
<p>-Asociación de mexilloeiros San Saturniño.</p>
<p>R/ Ourense, 5-3º, Cambados.</p>
<p>O prazo de exposición será de trinta días, contados desde o seguinte ó da inserción do último aviso, de conformidade co establecido no artigo 48 do Decreto 423/1993; os interesados poderán interpoñer contra o acordo de reordenación, dentro do citado prazo, recurso ordinario perante o conselleiro de Pesca, Marisqueo e Acuicultura, de acordo co disposto no artigo 114 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 30 de marzo de 2000.</p>
<p>Javier Pereiro Muñoz</p>
<p>Director xeral de Recursos Mariños</p>

