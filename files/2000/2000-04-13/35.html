---
date: '2000-04-13'
id: 80B2
page: 6
number: 73
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 4 de abril de 2000, da Dirección Médica do Hospital de Monforte
  de Lemos, pola que se anuncia concurso público, polo procedemento aberto e
  polo trámite ordinario, para a contratación administrativa do servicio de
  caixeiro automático. (CP 4/2000).
range: Resolución
url: 'https://www.xunta.gal/dog/Publicados/2000/20000413/Anuncio80B2_gl.html'
---
<p>A Dirección Médica do Hospital Comarcal de Monforte de Lemos en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 21 de abril de 1998 (DOG nº 88, do 11 de maio), convoca expediente de contratación</p>
<p>polo procedemento aberto, mediante concurso e polo trámite ordinario, do servicio de caixeiro automático (CP 4/2000).</p>
<p>I. Obxecto e orzamento da contratación.</p>
<p>A contratación administrativa do servicio de caixeiro automático.</p>
<p>II. Forma de adxudicación.</p>
<p>Procedemento aberto mediante concurso público polo trámite ordinario.</p>
<p>III. Prazo de execución.</p>
<p>Inmediato a partir da data de notificación da adxudicación.</p>
<p>IV. Documentación de interese para os licitadores.</p>
<p>O prego de cláusulas administrativas técnicas e demais documentación complementaria poden ser solicitados na Secretaría da Dirección de Xestión do Hospital Comarcal, rúa Corredoira, s/n, 27400 Monforte de Lemos, teléfono 982 41 79 18, fax 982 40 40 06, en días laborables das 9 ás 14 horas.</p>
<p>V. Fianzas.</p>
<p>-A fianza provisional será de 15.000 ptas. constituída nalgunha das formas que establece o artigo 36 da Lei de contratos das administracións públicas.</p>
<p>-A fianza definitiva será de 30.000 ptas. constituída nalgunha das formas que establece o artigo 37 da Lei de contratos das administracións públicas.</p>
<p>VI. Solvencia económica e financeira.</p>
<p>Deberá acreditarse por algún dos medios previstos no artigo 16 da Lei de contratos das administracións públicas.</p>
<p>VII. Solvencia técnica.</p>
<p>Deberá acreditarse por algún dos medios previstos no artigo 19 da Lei de contratos das administracións públicas.</p>
<p>VIII. Criterios de adxudicación.</p>
<p>Segundo o punto 8 da folla de especificacións do concurso.</p>
<p>IX. Clasificación.</p>
<p>Non se precisa.</p>
<p>X. Presentación das proposicións.</p>
<p>As proposicións deberán presentarse en man, en sobres pechados e asinados polo licitador ou persoa que o represente, no rexistro xeral do hospital, antes das 14 horas do décimo terceiro día natural contado a partir do seguinte ó da publicación no DOG ou enviadas por correo. Cando a proposición se envío por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (982 40 40 06) ou telegrama no mesmo día, de conformidade coa lexislación vixente.</p>
<p>XI. Apertura das proposicións.</p>
<p>A apertura das proposicións admitidas será realizada pola mesa de contratación, reunida en acto</p>
<p>público na sala de xuntas anexa á Dirección Médica do Hospital, ás 13.30 horas do décimo primeiro día natural contado a partir do seguinte ó que remate o prazo de presentación das ofertas. No caso de que o devandito día coincida en sábado ou festivo, a apertura das proposicións terá lugar no seguinte día hábil.</p>
<p>XII. Documentación que deberán achega-los licitadores.</p>
<p>Deberán achega-los documentos sinalados no prego de cláusulas administrativas particulares.</p>
<p>XIII. Anuncios.</p>
<p>O pagamento dos anuncios do presente concurso público serán por conta do adxudicatario do concurso.</p>
<p>Monforte de Lemos, 4 de abril de 2000.</p>
<p>Eleuterio López Louzao</p>
<p>Director médico do Hospital de Monforte</p>

