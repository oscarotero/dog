---
date: '2000-04-19'
id: 85B6
page: 6528
number: 77
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 22 de marzo de 2000 pola que se lle notifica a Antonio Picos Barro a
  resolución pola que se acorda a rectificación do erro producido na resolución,
  desta dirección xeral, do 10 de setembro de 1999 (expediente C 2CD68, conta
  123).
range: Cédula
url: 'https://www.xunta.gal/dog/Publicados/2000/20000419/Anuncio85B6_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada por Lei 4/1999, do 13 de xaneiro, intentada a notificación no domicilio do interesado, sen que esta se puidese practicar, notifícaselle a Antonio Picos Barro, beneficiario da vivenda de protección oficial identificada como expediente C 2CD68, conta 123, a resolución do director xeral do Instituto Galego da Vivenda e Solo, do 8 de marzo de 2000, pola que se acorda a rectificación do erro producido na resolución desta dirección xeral do 10 de setembro de 1999, entendéndose que o enderezo ó que fai referencia a dita resolución será rúa Masalla, portal 5, 2º A-esquerda.</p>
<p>Contra a citada resolución, que non é definitiva en vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes contado desde o día seguinte ó da publicación da presente cédula, conforme o que establecen os artigos 107, 114 e 115 da Lei 30/1992, de 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992, modificada pola Lei 4/1999, transcríbese o texto íntegro de dita resolución:</p>
<p>«Expediente de desafiuzamento administrativo.</p>
<p>Resolución.</p>
<p>Visto o expediente de desafiuzamento administrativo seguido contra Antonio Picos Barro, beneficiario da vivenda de protección oficial identificada como expediente C 2CD68, conta 123.</p>
<p>Tendo en conta os seguintes:</p>
<p>Feitos.</p>
<p>1. Por resolución desta dirección xeral do 10 de setembro de 1999, dictada no procedemento de desafiuzamento administrativo tramitado contra Antonio Picos Barro, acordábase a resolución de pleno dereito do contrato por incumprimento en canto á falta de pagamento das cotas, con infracción do réxime que regula as vivendas de protección oficial de promoción pública, e o lanzamento da vivenda.</p>
<p>Por erro, na citada resolución situábase a vivenda na rúa Masalla, portal 5, 2º A-dereita de Ferrol, sendo o enderezo correcto o 2º A-esquerda do mesmo portal e rúa.</p>
<p>Fundamentos de dereito.</p>
<p>1. É competente para dicta-la presente resolución o director xeral do Instituto Galego da Vivenda e Solo.</p>
<p>2. O artigo 105.2º da Lei 30/1992, de réxime xurídico das administracións públicas e do procedemeno administrativo común, modificada por Lei 4/1999, do 13 de xaneiro, permite ás administracións públicas rectificar en calquera momento de oficio, ou por instancia dos interesados, os erros materiais, de feito ou aritméticos existentes nos seus actos.</p>
<p>Vistos.</p>
<p>Os preceptos legais invocados e demais normas de aplicación xeral,</p>
<p>RESOLVO:</p>
<p>Acorda-la rectificación do erro producido na resolución desta dirección xeral do 10 de setembro de 1999, entendéndose que o enderezo ó que fai referencia a dita resolución será rúa Masalla, portal 5, 2º A-esquerda.</p>
<p>Contra a presente resolución que non é definitiva na vía administrativa cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes contado desde o día seguinte ó da súa notificación, conforme o establecido nos artigos 107, 114 e 115 da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común, modificada por Lei 4/1999, do 13 de xaneiro.</p>
<p>Santiago de Compostela, 8 de marzo de 2000. José Antonio Redondo López, director xeral do Instituto Galego da Vivenda e Solo.».</p>
<p>Santiago de Compostela, 22 de marzo de 2000.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>

