---
date: '2000-01-19'
id: 2B2A
page: 774
number: 12
agency: CONCELLO DE VIGO
section: VI. ANUNCIOS
title: >-
  Anuncio relativo ó expediente de revisión de oficio do PEPRI III-02 Finca do
  Conde, número 5411/411/1999.
range: Anuncio
url: 'https://www.xunta.gal/dog/Publicados/2000/20000119/Anuncio2B2A_gl.html'
---
<p>O Pleno do Concello de Vigo, en sesión do día 3 de decembro de 1999, adoptou acordo sobre o procedemento de revisión de oficio do PEPRI III-02 Finca do Conde, que na súa parte dispositiva di o seguinte:</p>
<p>Primeiro.-De acordo co dictame do Consello Consultivo de Galicia, do 24 de novembro de 1999, non declara-la nulidade de pleno dereito do PEPRI III-02 Finca do Conde, aprobado definitivamente por acordo plenario do 16 de abril de 1998, e, en consecuencia, poñer fin deste xeito ó procedemento incoado por acordo plenario do 30 de agosto de 1999.</p>
<p>Segundo.-Levanta-la suspensión da execución do mencionado PEPRI, deixándoa sen efecto, que tamén fora adoptado no devandito acordo do 30 de agosto de 1999, e en consecuencia, continuar coa tramitación dos procedementos que se seguen na Xerencia de Urbanismo, en execución do devandito PEPRI.</p>
<p>Terceiro.-Notificarlles este acordo ós interesados, publicalo no Diario Oficial de Galicia, BOP e taboleiro de anuncios da Casa do Concello e comunicalo ó Consello Consultivo de Galicia.</p>
<p>O que se fai público para xeral coñecemento, significando que contra o presente acordo, que é definitivo en vía administrativa, se poderán interpoñe-los recursos que seguen:</p>
<p>a) Potestativo de reposición ante o Pleno do Concello, polo prazo dun mes a partir do día seguinte ó da publicación do presente anuncio, computado na forma prevista no artigo 48 da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999.</p>
<p>b) Contencioso-administrativo no prazo de dous meses contados desde o día seguinte á publicación do presente anuncio, ante o Tribunal Superior de Xustiza de Galicia ou o xulgado do contencioso-administrativo, nos casos sinalados no artigo 8 da Lei 29/1998, do 13 de xullo, reguladora da xurisdicción contencioso-administrativa.</p>
<p>Nembargantes, interposto o recurso de reposición, non poderá interpoñerse recurso contencioso-administrativo ata que sexa resolto expresamente o primeiro ou se produza a súa desestimación presunta por transcurso do prazo máximo dun mes para dictar e notifica-la resolución.</p>
<p>c) Calquera outro recurso que se considere oportuno e sexa procedente interpoñer.</p>
<p>Vigo, 14 de decembro de 1999.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

