---
date: '2000-05-05'
id: 97D6
page: 7
number: 86
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 5 de abril de 2000, da Dirección Xeral de Urbanismo, sobre
  aprobación definitiva do proxecto de expropiación forzosa, polo procedemento
  de taxación conxunta, dos bens e dereitos necesarios para a ampliación da
  estrada de Eirís no concello da Coruña.
range: Resolución
url: 'https://www.xunta.gal/dog/Publicados/2000/20000505/Anuncio97D6_gl.html'
---
<p>Antecedentes</p>
<p>O Concello da Coruña remitiulle á Delegación Provincial da Consellería de Política Territorial, Obras Públicas e Vivenda na Coruña expediente de expropiación forzosa, polo procedemento de taxación conxunta, dos bens e dereitos necesarios para a ampliación da estrada de Eirís, de conformidade co artigo 145 da Lei 1/1997, do 24 de marzo, do solo de Galicia (LSG).</p>
<p>Fundamentos xurídicos</p>
<p>Primeiro.-O proxecto de expropiación forzosa tramitouse polo procedemento de taxación conxunta, de conformidade co disposto no artigo 145 da LSG.</p>
<p>Segundo.-O proxecto de expropiación forzosa acordouse iniciar por resolución da Alcaldía Presidencia do 12 de xullo de 1996 do Concello da Coruña e foi sometido a información pública polo prazo dun mes, anunciándose nos diarios La Voz de Galicia e El Ideal Gallego do 12 de agosto e 13 de agosto de 1996 respectivamente, e no BOP e DOG do 13 de agosto e 31 de agosto de 1996 respectivamente.</p>
<p>Terceiro.-As taxacións foron notificadas individualmente ós que aparecían como titulares de bens e dereitos no expediente, mediante traslado literal da correspondente folla de valoración e da proposta de fixación dos criterios de valoración, para que formulasen alegacións no prazo dun mes, contado a partir da data de notificación, tal e como sinala o artigo 145.4º da LSG.</p>
<p>Cuarto.-A Corporación Municipal do Concello da Coruña, en sesión plenaria do 3 de maio de 1999, acordou aproba-los informes relativos ás alegacións presentadas polos interesados en relación co proxec</p>
<p>to de expropiación, e remiti-lo dito proxecto á Delegación Provincial da Consellería de Política Territorial, Obras Públicas e Vivenda na Coruña para a súa aprobación definitiva tal como sinala o artigo 145.6º da LSG.</p>
<p>Quinto.-No Concello da Coruña está vixente o Plan Xeral de Ordenación Municipal aprobado o 19 de outubro de 1998.</p>
<p>Os terreos que se pretende expropiar están clasificados como solo urbano e solo urbanizable coa cualificación de sistema local. Rede viaria.</p>
<p>En consecuencia, de acordo co artigo 54 da LSG en relación co artigo 33 da Lei 6/1998, do 13 de abril, sobre réxime do solo e valoracións (LRSV), resulta acreditada a declaración de utilidade pública e a necesidade de ocupación dos bens afectados.</p>
<p>Sexto.-No proxecto de expropiación remitido polo Concello da Coruña utilizáronse os criterios de valoración dos artigos 27 e 28.3º da LRSV.</p>
<p>Sétimo.-A Orde do 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000), pola que se delegan atribucións en materia de urbanismo, no seu artigo 1 delega no director xeral de Urbanismo a aprobación definitiva, do expediente de expropiación forzosa polo procedemento de taxación conxunta, previsto polo artigo 145 da LSG.</p>
<p>Á vista de canto antecede,</p>
<p>RESOLVO:</p>
<p>Primeiro.-Aprobar definitivamente o proxecto de expropiación forzosa, polo procedemento de taxación conxunta, dos bens e dereitos necesarios para a ampliación da estrada de Eirís no concello da Coruña, facendo constar que a aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación, de conformidade co establecido no artigo 146 punto 1º da LSG.</p>
<p>En consecuencia, o pagamento ou depósito do importe da valoración establecida producirá os efectos previstos nos núms. 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación de prezo xusto (artigo 146, punto 2º, da LSG).</p>
<p>Segundo.-Notificárlle-la resolución aprobatoria do expediente a tódolos interesados titulares dos bens e dereitos que figuran nel, conferíndolles un termo de vinte días durante o cal poderán manifestar por escrito ante esta delegación provincial a súa desconformidade coa valoración establecida no expediente aprobado, conforme dispón o artigo 145 punto 7º da LSG, advertíndoos de que, transcorrido o citado prazo de vinte días sen que se formule oposición á valoración, se entenderá aceptada a que se fixou no acto aprobatorio do expediente, entendéndose</p>
<p>determinado o prezo xusto definitivamente e de conformidade (artigo 145, punto 8º, da LSG).</p>
<p>Terceiro.-Publica-la presente resolución así como a relación dos seguintes bens e dereitos afectados polo proxecto de expropiación, no Diario Oficial de Galicia e no taboleiro de edictos do concello:</p>
<table><tbody><tr><td></td></tr>
<tr><td>Parcela</td><td>Propietarios</td><td>Superficie m</td><td>Valoración ptas.</td></tr>
<tr><td></td></tr>
</tbody></table>
<table><tbody><tr><td>1</td><td>Mª Josefa Blanco-Rajoy
Martínez Reboredo</td><td>97</td><td>2.585.870</td></tr>
<tr><td></td></tr>
<tr><td>2</td><td>Fomento de La Coruña, S.A.</td><td>8</td><td>35.280</td></tr>
<tr><td></td></tr>
<tr><td>3</td><td>José Suárez González</td><td>2</td><td>53.317</td></tr>
<tr><td></td></tr>
<tr><td>4</td><td>Manuel e José López Díaz</td><td>4</td><td>106.634</td></tr>
<tr><td></td></tr>
<tr><td>5</td><td>Descoñecido</td><td>24</td><td>105.840</td></tr>
<tr><td></td></tr>
<tr><td>6</td><td>Carmen Castro Freire</td><td>1</td><td>26.658</td></tr>
<tr><td></td></tr>
<tr><td>7</td><td>Carmen Castro Freire</td><td>59</td><td>1.572.849</td></tr>
<tr><td></td></tr>
<tr><td>8</td><td>Manuel Blanco Lorenzo e outros C.B.</td><td>31</td><td>826.412</td></tr>
<tr><td></td></tr>
<tr><td>9</td><td>Manuel Blanco Lorenzo e outros C.B.</td><td>28</td><td>746.437</td></tr>
<tr><td></td></tr>
<tr><td>10</td><td>Manuel Vieites López</td><td>13</td><td>346.560</td></tr>
<tr><td></td></tr>
<tr><td>11</td><td>José Suárez Pedreira e Obdulia García Rodríguez</td><td>9</td><td>239.926</td></tr>
<tr><td></td></tr>
<tr><td>12</td><td>María López Ríos</td><td>9</td><td>239.926</td></tr>
<tr><td></td></tr>
<tr><td>13</td><td>Viviendas Coruñesas, S.A.</td><td>8</td><td>213.268</td></tr>
<tr><td></td></tr>
<tr><td>14</td><td>Descoñecido</td><td>2</td><td>8.820</td></tr>
<tr><td></td></tr>
<tr><td>15</td><td>Fomento de La Coruña, S.A.</td><td>37</td><td>163.170</td></tr>
<tr><td></td></tr>
<tr><td>16</td><td>Fomento de La Coruña, S.A.</td><td>179</td><td>789.390</td></tr>
<tr><td></td></tr>
<tr><td>17</td><td>Fomento de La Coruña, S.A.</td><td>157</td><td>692.370</td></tr>
<tr><td></td></tr>
<tr><td>18</td><td>Amelia García López</td><td>11</td><td>293.243</td></tr>
<tr><td></td></tr>
<tr><td>19</td><td>Urbanización Noroeste, S.L.</td><td>70</td><td>1.866.092</td></tr>
<tr><td></td></tr>
<tr><td>21</td><td>José Emilio Codina Boigues</td><td>36</td><td>959.704</td></tr>
<tr><td></td></tr>
<tr><td>22</td><td>José Emilio Codina Boigues</td><td>23</td><td>613.144</td></tr>
<tr><td></td></tr>
<tr><td>23</td><td>Feliciano Budiño Vázquez</td><td>9</td><td>239.926</td></tr>
<tr><td></td></tr>
<tr><td>24</td><td>Jesús Rivera Formoso</td><td>12</td><td>52.920</td></tr>
<tr><td></td></tr>
<tr><td>25</td><td>Descoñecido</td><td>14</td><td>61.740</td></tr>
<tr><td></td></tr>
<tr><td>26</td><td>Descoñecido</td><td>73</td><td>1.946.067</td></tr>
<tr><td></td></tr>
<tr><td>27</td><td>Javier Sevilla García e Beatriz Fernández Gago</td><td>23</td><td>613.144</td></tr>
<tr><td></td></tr>
<tr><td>28</td><td>Ministerio Defensa (GINDEF Deleg. Galicia-Asturias)</td><td>103</td><td>2.745.820</td></tr>
<tr><td></td></tr>
<tr><td>29</td><td>Manuel Martínez Mosquera</td><td>10</td><td>266.585</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, dos que se ignore o lugar de notificación, ou ben, tramitada a notificación, non se puidese realizar. Todo isto de acordo co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro).</p>
<p>Contra esta resolución, que pon fin á vía administrativa, poderase interpoñer recurso potestativo de reposición ante o conselleiro de Política Territorial, Obras Públicas e Vivenda, no prazo dun mes contado a partir do día seguinte ó da notificación desta resolución (artigos 116, 117 e 48 da Lei 30/1992, do 26 de novembro, de réxime xurídico das administracións públicas e do procedemento administrativo común, (modificada pola Lei 4/1999, do 13 de xaneiro), ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da notificación (artigo 46.1º da Lei 29/1998, do 13 de xullo, da xurisdicción contencioso-administrativa).</p>
<p>Para o caso de que se interpoña o recurso potestativo de reposición, ata que sexa resolto expresamente ou se producise a desestimación presunta, non se poderá interpoñe-lo recurso contencioso-administrativo (artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro).</p>
<p>Santiago de Compostela, 5 de abril de 2000.</p>
<p>José Jesús Cudeiro Mazaira</p>
<p>Director xeral de Urbanismo</p>

