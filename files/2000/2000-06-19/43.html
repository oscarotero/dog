---
date: '2000-06-19'
id: BFE6
page: 9
number: 118
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 18 de maio de 2000, da Delegación Provincial de Lugo, de
  notificación de acordo de inicio de expediente sancionador 18/2000 a Luis
  Corujo Pombo de San Cosme de Barreiros (Lugo).
range: Cédula
url: 'https://www.xunta.gal/dog/Publicados/2000/20000619/AnuncioBFE6_gl.html'
---
<p>A Delegación Provincial do Instituto Galego da Vivenda e Solo de Lugo, tramitou expediente sancionador 18/2000, seguido en virtude de denuncia formulada por Mª Jesús Pulido García e Luis León Rumbo, contra Luis Corujo Pombo, finalizando este</p>
<p>trámite co acordo de inicio de expediente sancionador por non destina-la vivenda de promoción pública a domicilio habitual e permanente sen causa xustificada durante un prazo superior a tres meses.</p>
<p>O citado acordo é do seguinte teor: acordo de inicio de expediente sancionador 18/2000.</p>
<p>Vista a denuncia presentada por Luis León Rumbo e Mª Jesús Pulido García e logo das actuacións previas practicadas, de acordo cos seguintes feitos:</p>
<p>1. Con data 8 de novembro de 1999 recibíronse uns escritos, na Delegación Provincial do Instituto Galego da Vivenda e Solo en Lugo, denunciando posibles irregularidades na ocupación dalgunhas vivendas correspondentes ó grupo de vivendas de promoción pública de San Cosme de Barreiros (Lugo) acollidas ó expediente LU-83/030.</p>
<p>2. Que os días 10 e 16 de novembro e 13 de decembro de 1999 se levaron a cabo visitas de inspección a tódalas vivendas denunciadas, constatando, segundo se reflicte nas actas de inspección números 28, 46 e 61/1999, que a vivenda arriba sinalada está desocupada segundo manifestan os veciños.</p>
<p>3. O 23 de novembro de 1999 iniciáronse trámites de información reservada ó existir indicios do incumprimento por parte do titular da obriga de ocupa-la vivenda de forma permanente e habitual. Así, solicitáronse con data do 15 de decembro de 1999 informes socioeconómicos da asistencia social, certificados de convivencia e consumos de auga referidos ó ano 1999. Ó mesmo tempo con data do 15 de decembro de 1999 requiriuse de Barras Eléctricas Galaico-Asturianas, S.A. certificado de consumo de enerxía eléctrica.</p>
<p>4. Que o Concello de San Cosme de Barreiros non deu resposta á petición formulada, polo que se carece dos datos solicitados ó respecto. Si se proporcionaron os datos interesados pola entidade subministradora de enerxía eléctrica (BEGASA), os que se encontran incorporados ó expediente.</p>
<p>5. Que polo mesmo motivo de falta de ocupación habitual da vivenda da que é adxudicatario, seguiuse expediente sancionador 9/97, o que finalizou con resolución pola que se viña a impoñer a Luis Corujo Pombo unha sanción consistente en multa de 100.001 pesetas a cal adquiriu estado de firmeza.</p>
<p>6. Con data 5 de abril de 2000 e á vista da información reservada practicada proponse a incoación de expediente sancionador a Luis Corujo Pombo, titular da vivenda de promoción pública situada na rúa Vila , nº 84 baixo C, de San Cosme de Barreiros (Lugo), construída ó amparo do expediente LU-83/030.</p>
<p>Fundamentos de dereito.</p>
<p>1. É competente para a resolución do presente expediente o delegado provincial da Consellería de Política Territorial, Obras Públicas e Vivenda de acordo co disposto no artigo 1 do Decreto 134/1997, do 22 de maio (DOG número 109, do 9 de xuño de 1997).</p>
<p>2. Ó amparo do disposto no artigo 3.2º do regulamento do procedemento para o exercicio da potestade sancionadora Real decreto 1398/1993 do 4 de agosto, os interesados teñen dereito a formular alegacións e a achegar tódolos documentos que consideren convenientes en calquera momento do procedemento con anterioridade ó trámite de audiencia.</p>
<p>Poderán así mesmo, recoñecer voluntariamente a súa responsabilidade a súa responsabilidade conforme o establecido no artigo 8 do citado regulamento.</p>
<p>3. En particular, e de conformidade co artigo 16.1º do regulamento do procedemento, os interesados dispoñen dun prazo de 15 días contados a partir da notificación do presente acordo para achega-los documentos ou informacións que estimen convenientes e propoñer probas, concretando os medios dos que pretendan valerse.</p>
<p>4. Os feitos indicados poden ser constitutivos de infracción administrativa tipificada no artigo 5 c) da Lei 13/1996, do 30 de decembro, de infraccións en materia de vivenda que sinala que terán a cualificación de infraccións graves:...c) O non destino das vivendas de protección oficial ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitaadas sen causa xustificada durante o prazo superior a tres meses da que aparece como presunto responsable Luis Corujo Pombo, podéndolle sancionar con multa de 100.001 ata 500.000 pesetas, sen prexuízo do que resulte de tramitación do presente procedemento.</p>
<p>5. De acordo co artigo 153 da Lei de réxime xurídico das administracións públicas e do procedemento administrativo común, Lei 30/1992, do 26 de novembro, o presunto responsable ten dereito a coñecer, entre outros extremos, ó instructor do procedemento sancionador, dereito que o artigo 13.1º do regulamento do procedemento estende ó coñecemento do secretario, sendo o seu réxime de recusación recollido nos artigos 28 e 29 da mencionada lei.</p>
<p>Vistos os preceptos sinalados e os demais de aplicación xeral, esta delegación provincial da Consellería de Política Territorial, Obras Públicas e Vivenda,</p>
<p>ACORDA:</p>
<p>Primeiro.- Incoa-lo procedemento administrativo sancionador contra Luis Corujo Pombo, como presunto responsable dos feitos sinalados.</p>
<p>Segundo.-Nomear instructor do expediente a Francisco Centeno Márquez e como secretario Ángel Negrete Rico.</p>
<p>Terceiro.-Conceder un prazo de quince días para achegaren os interesados cantas alegacións, documentos e informacións estimen convenientes, e, de se-lo caso, propoñer proba concretando os medios dos que pretenden valerse.</p>
<p>Comuníquese o presente acordo ó órgano instructor con traslado de tódalas actuacións practicadas, e notifíqueselles ós interesados para os efectos oportunos.</p>
<p>Lugo, 18 de maio de 2000.</p>
<p>Antonio Boné Pina</p>
<p>Delegado povincial de Lugo</p>

