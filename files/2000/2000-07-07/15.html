---
date: '2000-07-07'
id: DA0E
page: 10
number: 132
agency: CONSELLERÍA DE MEDIO AMBIENTE
section: IV. OPOSICIÓNS E CONCURSOS
title: >-
  Orde do 30 de xuño de 2000 pola que se resolve a convocatoria para a
  provisión, polo sistema de libre designación, de postos de traballo vacantes
  na Consellería de Medio Ambiente, anunciados pola Orde do 6 de marzo de 2000.
range: Orde
url: 'https://www.xunta.gal/dog/Publicados/2000/20000707/AnuncioDA0E_gl.html'
---
<p>Convocada a provisión, polo sistema de libre designación, de varios postos de traballo vacantes na Consellería de Medio Ambiente, por Orde do 6 de marzo de 2000 (Diario Oficial de Galicia nº 58, do 23 de marzo), en uso das facultades e atribucións conferidas no artigo 15.4º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e de conformidade co</p>
<p>disposto no artigo 27.2º da referida lei, esta consellería</p>
<p>DISPÓN:</p>
<p>Primeiro.-Resolve-la convocatoria para a provisión, polo sistema de libre designación, de varios postos de traballo vacantes na Consellería de Medio Ambiente, anunciada pola Orde do 6 de marzo de 2000.</p>
<p>Segundo.-Adxudicarlles destino, nos postos de traballo que se indican, ós funcionarios que se relacionan no anexo da presente orde.</p>
<p>Terceiro.-O cesamento no actual destino dos funcionarios que obteñan praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>O prazo de toma de posesión das prazas adxudicadas será de tres días a partir do seguinte ó do cesamento, de tratarse da mesma localidade onde actualmente o funcionario preste servicios, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, tal como dispón a base sétima da convocatoria.</p>
<p>O cómputo de prazo de posesión iniciarase cando rematen os permisos ou licencias que, se é o caso, lles fosen concedidas ós interesados. Nos supostos de baixa temporal ou transitoria iniciarase a partir da correspondente alta.</p>
<p>Cuarto.-A xefatura do centro no que cause baixa o funcionario, así como a daquel no que obteña destino, consignarán no título administrativo, dentro do prazo señalado no punto anterior, as correspondentes dilixencias de cesamento e toma de posesión, das que se dará traslado á Dirección Xeral da Función Pública.</p>
<p>Quinto.-Contra a presente orde, que esgota a vía administrativa, os interesados poderán interpoñer potestativamente recurso de reposición ante este mesmo órgano no prazo dun mes, contado a partir do día seguinte ó da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderán interpoñer recurso contencioso-administrativo ante o xulgado do contencioso-administrativo competente no prazo de dous meses contados a partir do día seguinte ó da súa publicación.</p>
<p>Santiago de Compostela, 30 de xuño de 2000.</p>
<p>José Carlos del Álamo Jiménez</p>
<p>Conselleiro de Medio Ambiente</p>
<p>ANEXO</p>
<p>Apelidos e nome: Rodríguez Fernández, Jesús David.</p>
<p>DNI: 32.761.510.</p>
<p>Grupo: A.</p>
<p>Corpo/escala: escala da administración especial, subescala de servicios especiais, clase cometidos especiais.</p>
<p>Código do posto: MA.C04.00.000.15770.002.</p>
<p>Denominación do posto: xefe área apoio autoridade ambiental.</p>
<p>Centro do directivo: Dirección Xeral de Calidade e Avaliación Ambiental.</p>
<p>Localidade: Santiago de Compostela.</p>
<p>Nivel C. destino: 28.</p>
<p>Apelidos e nome: Rega Piñeiro, José Westorio.</p>
<p>DNI: 32.450.769.</p>
<p>Grupo: A.</p>
<p>Corpo/escala: facultativo superior Xunta de Galicia.</p>
<p>Código do posto: MA.C04.00.002.15770.005.</p>
<p>Denominación do posto: xefe do Servicio Fomento e Control de Calidade.</p>
<p>Centro do directivo: Dirección Xeral de Calidade e Avaliación Ambiental.</p>
<p>Localidade: Santiago de Compostela.</p>
<p>Nivel de C. destino: 28.</p>

