---
date: '2000-07-07'
id: D9CE
page: 10
number: 132
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 181/2000, do 22 de xuño, polo que se dispón a substitución de
  representantes da Xunta de Goberno da Universidade de Vigo no Consello Social
  da citada universidade.
range: Decreto
url: 'https://www.xunta.gal/dog/Publicados/2000/20000707/AnuncioD9CE_gl.html'
---
<p>Os artigos 3 e 5 da Lei 5/1987, do 27 de maio (DOG nº 103, do 2 de xuño), do Consello Social da Universidade e do Consello Universitario de Galicia, determinan, respectivamente, o número de membros que compoñen o Consello Social da Universidade e o número e a forma de elección dos representantes da Xunta de Goberno da Universidade nesa institución.</p>
<p>Na Universidade de Vigo producíronse as baixas como representantes da Xunta de Goberno desa universidade no Consello Social de Alejandro V. Gómez Soler e Víctor M. Martínez Cacharrón, e a súa substitución, respectivamente, por Juan Carlos Carpintero Sánchez e Gonzalo Marino González.</p>
<p>Así mesmo, recibíronse nesta consellería, en cumprimento do artigo 8 da citada Lei autonómica 5/1987, os documentos preceptivos por parte dos novos membros designados de non incorrer en incompatibilidade.</p>
<p>Por todo iso, dada a designación presentada polo organismo correspondente, e por proposta do conselleiro de Educación e Ordenación Universitaria, en cumprimento do artigo 7 da Lei 5/1987, e en uso das atribucións conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro e logo de deliberación do Consello da Xunta de Galicia na súa reunión do día vintedous de xuño de dous mil,</p>
<p>DISPOÑO:</p>
<p>Artigo único.-Nomear como membros do Consello Social da Universidade de Vigo a Juan Carlos Carpintero e a Gonzalo Marino González en representación da Xunta de Goberno da Universidade de Vigo.</p>
<p>Estas persoas substitúen, respectivamente, e polo mesmo concepto, a Alejandro V. Gómez Soler e a Víctor M. Martínez Cacharrón, que cesan como membros da Xunta de Goberno do Consello Social da Universidade de Vigo, agradecéndolle-los servicios prestados.</p>
<p>Disposición derradeira</p>
<p>Única.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintedous de xuño de dous mil.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>

