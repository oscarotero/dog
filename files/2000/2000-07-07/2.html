---
date: '2000-07-07'
id: D9D6
page: 10
number: 132
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 182/2000, do 22 de xuño, polo que se aproba a elaboración dunha
  estatística sobre as persoas maiores de 65 anos da Comunidade Autónoma de
  Galicia: perfís e necesidades.
range: Decreto
url: 'https://www.xunta.gal/dog/Publicados/2000/20000707/AnuncioD9D6_gl.html'
---
<p>O artigo 8 da Lei 9/1988, do 19 de xullo, de estatística de Galicia, modificada pola Lei 7/1993, do 24 de maio, establece que a Xunta de Galicia, con carácter excepcional, poderá dispoñer por decreto a elaboración de estatísticas non incluídas no Plan Galego de Estatística se apreciase a súa conveniencia e despois de transcorrido un ano desde a aprobación do Plan Galego de Estatística.</p>
<p>Para proceder á planificación de novos servicios sociais e darlles resposta ás novas demandas sociais que están producindo os cambios demográficos co progresivo avellentamento da poboación, considérase conveniente a elaboración dunha estatística sobre os perfís e as necesidades de servicios sociais dos maiores de 65 anos da Comunidade Autónoma de Galicia.</p>
<p>A información que se obterá desta estatística axudará a cumpri-lo obxectivo central do Plan Galego de Estatística 1998-2001, aprobado pola Lei 6/1997, do 31 de xullo, de conseguir un conxunto coherente, fiable e actualizado de datos estatísticos que permita o coñecemento da realidade económica, demográfica e social de Galicia. Así mesmo, axudará a cumpri-lo obxectivo operativo de información na área de estatísticas sociolaborais, culturais e ambientais do artigo 8 do citado plan, no punto de indicadores sociais e condicións de vida.</p>
<p>En virtude de todo o anterior, de acordo co disposto no artigo 8 da Lei 9/1988, do 19 de xullo, por iniciativa da Consellería de Sanidade e Servicios Sociais e por proposta do conselleiro de Economía e Facenda, de acordo co Consello Galego de Estatística e logo de deliberación do Consello da Xunta de Galicia na súa reunión do día vintedous de xuño de dous mil,</p>
<p>DISPOÑO:</p>
<p>Artigo 1º</p>
<p>Apróbase a elaboración dunha estatística sobre as persoas maiores en Galicia: perfís e necesidades coas características recollidas no anexo deste decreto.</p>
<p>Artigo 2º</p>
<p>A estatística que aproba este decreto estará sometida ás regras xerais e específicas establecidas no Decreto 319/1999, do 3 de decembro, polo que se aproba o Programa Estatístico Anual da Comunidade Autónoma de Galicia para 2000, e axustarase á legalidade e á normativa técnica vixente en materia estatística.</p>
<p>Disposicións derradeiras</p>
<p>Primeira.-Facúltase o conselleiro de Economía e Facenda para dictar cantas disposicións sexan nece</p>
<p>sarias para o desenvolvemento e a execución desta norma.</p>
<p>Segunda.-Esta disposición entrará en vigor o día da súa publicación no Diario Oficial de Galicia.</p>
<p>Santiago de Compostela, vintedous de xuño de dous mil.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>ANEXO</p>
<p>Obxectivo operativo de información.</p>
<p>Área de estatísticas sociolaborais, culturais e ambientais-indicadores sociais e condicións de vida.</p>
<p>Nome: estatística sobre as persoas maiores en Galicia: perfís e necesidades.</p>
<p>Organismo responsable: Consellería de Sanidade e Servicios Sociais, Consellería de Familia e Promoción do Emprego, Muller e Xuventude e a Universidade de Vigo.</p>
<p>Obxectivo: coñecemento da situación actual das persoas maiores no ámbito da Comunidade Autónoma de Galicia.</p>
<p>Grao de dificultade: complexo.</p>
<p>Custo estimado: moi baixo.</p>
<p>Dispoñibilidade: prazo curto.</p>

