---
date: '2000-09-29'
id: 11C8A
page: 13
number: 190
agency: ASOCIACIÓN DE MÉDICOS GALEGOS (ASOMEGA)
section: VI. ANUNCIOS
title: V Premio Nóvoa Santos.
range: V
url: 'https://www.xunta.gal/dog/Publicados/2000/20000929/Anuncio11C8A_gl.html'
---
<p>Presentación.</p>
<p>1. A Asociación de Médicos Galegos, Asomega, organiza o Premio Nóvoa Santos, convocando a V edición.</p>
<p>2. Colabora con Asomega, nesta convocatoria, Caixanova.</p>
<p>Bases do premio.</p>
<p>1. Poderán tomar parte neste premio persoas relevantes galegas, ou directamente vinculadas a Galicia, da medicina-sanidade, cun labor profesional ou científico de repercusión nacional ou internacional e especialmente de proxección cara a Galicia.</p>
<p>2. As propostas dos candidatos deberán ser realizadas por: universidades, reais academias ou colexios profesionais de medicina, farmacia ou veterinaria, sociedades científicas, hospitais, fundacións, etc. ou un grupo mínimo de oito profesionais médico-sanitarios.</p>
<p>3. As solicitudes irán xunto coa seguinte documentación:</p>
<p>a) Un resumo do currículum vitae do candidato, nun máximo de 10 follas (15 copias).</p>
<p>b) Unha memoria aducindo os méritos do candidato, nun máximo de 5 follas (15 copias).</p>
<p>4. O galardoado aceptará o compromiso de pronunciar unha conferencia do tema médico-sanitario</p>
<p>que considere que foi motivo do Premio Nóvoa Santos.</p>
<p>5. Non poderán concorre-los membros da xunta directiva de Asomega.</p>
<p>6. As solicitudes e a documentación teñen un prazo límite de presentación que rematará o día 15 de outubro de 2000 e serán dirixidas ó secretario de Asomega; r/ Santa Cruz de Marcenado, 10-1º D, 28015 Madrid. Tlfno. 91 445 28 81, fax 91 445 28 38.</p>
<p>Premio.</p>
<p>1. O Premio Nóvoa Santos outórgao un xurado constituído pola xunta directiva de Asomega. Para tal fin terá lugar unha reunión da xunta directiva e a súa decisión, ante a que non caberá reclamación nin recurso, darase a coñecer a continuación.</p>
<p>2. O galardón consistirá en 1.000.000 de ptas., diploma e medalla conmemorativa do Premio Nóvoa Santos. O premio é indivisible.</p>
<p>3. No mes de novembro do mesmo ano a xunta directiva de Asomega faralle entrega do Premio Nóvoa Santos ó galardoado.</p>
<p>Rubricado</p>

