---
date: '2000-09-29'
id: 11C62
page: 13
number: 190
agency: CONCELLO DE MARÍN
section: VI. ANUNCIOS
title: Anuncio (expediente 266/2000).
range: Anuncio
url: 'https://www.xunta.gal/dog/Publicados/2000/20000929/Anuncio11C62_gl.html'
---
<p>De conformidade co disposto no artigo 79 da Lei de contratos das administracións públicas anúnciase concurso, polo procedemento aberto, para a adxudicación polo Concello de Marín das obras de rede de sumidoiros en Casás, Bagüín, Moledo, Macenlle, conforme o seguinte contido:</p>
<p>1. Obxecto: a adxudicación das obras da rede de sumidoiros en Casás, Bagüín, Moledo, Macenlle.</p>
<p>2. Prezo do contrato: 9.790.746 ptas. (IVE incluído).</p>
<p>3. Garantía: definitiva polo 4% do importe da adxudicación.</p>
<p>4. Prazo e presentación de proposicións: as proposicións presentaranse no rexistro xeral do Concello de Marín, das 9 ás 14, agás o sábado, que será das 9 ás 13 horas, durante o prazo de vinteseis días naturais (26), contados desde o día da publicación deste anuncio no BOP e no DOG. (Terase en conta para estes efectos a derradeira publicación en calquera destes dous diarios oficiais).</p>
<p>5. Publicidade do expediente: a documentación necesaria e demais condicións deste concurso figuran no correspondente prego de condicións administrativas particulares que se atopan á disposición dos interesados na secretaría do concello para o seu exame.</p>
<p>6. Apertura de proposicións: o sobre B, que conterá proposición económica, abrirase na sala da Comisión de Goberno do Concello de Marín, ás 11 horas do quinto día hábil seguinte a aquel no que remate o prazo de presentación de proposicións. De coincidir en sábado, terá lugar o día seguinte hábil á mesma hora.</p>
<p>Marín, 19 de setembro de 2000.</p>
<p>Antonio Santiago Fernández</p>
<p>Alcalde</p>

