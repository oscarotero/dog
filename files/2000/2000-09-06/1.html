---
date: '2000-09-06'
id: 10DC2
page: 12
number: 173
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 31 de xullo de 2000 pola que se modifica a autorización do centro
  privado Miralba de Vigo e se integra neste o centro privado Hijas de
  Jesús-Barreiro de Vigo, que se suprime como tal centro.
range: Orde
url: 'https://www.xunta.gal/dog/Publicados/2000/20000906/Anuncio10DC2_gl.html'
---
<p>Examinado o expediente iniciado pola Congregación Hijas de Jesús, titular do centro privado Miralba de Vigo, polo que solicita a ampliación de 2 unidades de Educación infantil, 6 unidades de educación primaria e a reducción de 2 unidades de bacharelato; así mesmo, a dita congregación relixiosa pretende a integración do centro privado Hijas de Jesús-Barreiro de Vigo, do que tamén é titular, no centro privado Miralba de Vigo.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Tendo en conta que a documentación presentada e os correspondentes informes reúnen os requisitos esixidos pola lexislación vixente.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la modificación solicitada polo centro privado Miralba de Vigo, ampliando 2 unidades de educación infantil, 6 unidades de educación primaria e reducindo 2 unidades de bacharelato, segundo os datos que figuran no anexo da presente orde.</p>
<p>Segundo.-Autoriza-la integración do centro privado Hijas de Jesús-Barreiro de Vigo no centro privado Miralba de Vigo. Como consecuencia desta integración o mencionado centro privado Hijas de Jesús-Barreiro (código 36010411) queda suprimido.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do proce</p>
<p>demento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 31 de xullo de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Gran Vía, nº 164.</p>
<p>Código do centro: 36011178.</p>
<p>Denominación: Centro Privado Miralba.</p>
<p>Titular: Congregación Religiosa Hijas de Jesús.</p>
<p>Composición resultante:</p>
<p>a) Educación infantil: 8 unidades.</p>
<p>b) Educación primaria: 18 unidades.</p>
<p>c) Educación secundaria:</p>
<p>-12 unidades de educación secundaria obrigatoria.</p>
<p>-4 unidades de bacharelato das modalidades de ciencias da natureza e da saúde e humanidades e ciencias sociais.</p>

