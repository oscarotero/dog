---
date: '2000-04-11'
id: 7EBE
page: 5073
number: 71
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de marzo de 2000, da Xerencia de Atención Primaria de
  Ourense, pola que se anuncia concurso público aberto, por tramitación urxente,
  para a contratación dun servicio de mantemento para ascensores (CP-M-1/2000).
range: Resolución
url: 'https://www.xunta.gal/dog/Publicados/2000/20000411/Anuncio7EBE_gl.html'
---
<p>O director xerente de Atención Primaria de Ourense, en virtude das atribucións que lle forón delegadas conforme o establecido na Orde do 21 de abril de 1998 (Diario Oficial de Galicia nº 88, do 11 de maio) da Consellería de Sanidade e Servicios Sociais, e unha vez cumpridos os trámites administrativos correspondentes, resolve anuncia-lo concurso para o servicio que a continuación se cita:</p>
<p>Expediente: concurso público M-1/2000 (CP-M-1/2000).</p>
<p>Obxecto: servicio de mantemento de diversos ascensores.</p>
<p>Duración do contrato: dous anos.</p>
<p>Orzamento: 11.760.000 ptas. (IVE incluído), (70.679,02 euros).</p>
<p>Garantía provisional: 235.200 ptas. (1.411,04 euros).</p>
<p>Forma de adxudicación: concurso público por procedemento aberto e trámite urxente.</p>
<p>Admisión de variantes: admítense, sempre que supoñan mellora dos aspectos mínimos recollidos no prego de prescricións técnicas.</p>
<p>Solvencia económica e financeira: observarase o disposto no prego de cláusulas administrativas particulares.</p>
<p>Solvencia profesional e técnica: observarase o disposto no prego de cláusulas administrativas particulares.</p>
<p>Criterios de adxudicación: a adxudicación realizarase tendo en conta os criterios que a continuación se especifican.</p>
<p>* Persoal dispoñible para atender o servicio: 40%.</p>
<p>* Proximidade ós centros obxecto do servicio: 30%.</p>
<p>* Prezo do servicio: 15%.</p>
<p>* Avaliación memoria execución servicio: 10%.</p>
<p>* Revisión de prezos: 5%.</p>
<p>Documentación de interese para os licitadores: o prego de cláusulas administrativas particulares e demais documentación complementaria poden ser retirados no Departamento de Compras da Xerencia de Atención Primaria en Ourense, sita na Avenida</p>
<p>de Zamora, 13-3º, 32005 Ourense, teléfono: 988 38 64 36/fax: 988 38 64 50, de luns a venres das 9 ás 14 horas.</p>
<p>Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no rexistro da xerencia, antes das 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia, ou por correo, na forma indicada no punto 10.2 do prego de cláusulas administrativas particulares.</p>
<p>Apertura de proposicións: a apertura das proposicións admitidas será realizada pola mesa de contratación reunida para o efecto, en acto público, na sala de xuntas da Xerencia de Atención Primaria en Ourense, a partir das 8.30 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o seguinte día hábil.</p>
<p>Documentación que terán que presenta-los licitadores: os documentos sinalados no prego de cláusulas administrativas particulares.</p>
<p>Anuncios: o pagamento dos anuncios deste concurso será por conta do adxudicatario do contrato.</p>
<p>Ourense, 27 de marzo de 2000.</p>
<p>José Fermín Troncoso Casares</p>
<p>Director xerente de Atención Primaria de Ourense</p>

