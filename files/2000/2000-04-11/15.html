---
date: '2000-04-11'
id: '7E62'
page: 5058
number: 71
agency: XULGADO DE PRIMEIRA INSTANCIA NÚMERO OITO DE MADRID
section: V. ADMINISTRACIÓN DE XUSTIZA
title: Edicto de poxa (1062/1997).
range: Edicto
url: 'https://www.xunta.gal/dog/Publicados/2000/20000411/Anuncio7E62_gl.html'
---
<p>Eu, Pablo Ureña Guriérrez, maxistraxo-xuíz do Xulgado de Primeira Instancia número oito de Madrid, fago saber que no dito xulgado e co nº 1062/1997 se tramita procedemento de menor contía por instancia de Empresa de Colaboraciones Comerciales, S.A., contra Manuel Armada García, no que por resolución desta data se acordou sacar a poxa pública por primeira vez e polo termo de vinte días os bens que logo se dirán, sinalándose para que o acto do remate teña lugar na sala de audiencia deste xulgado, o día 29 de maio ás 10 horas, coas prevencións seguintes:</p>
<p>Primeiro.-Que non se admitirán licitacións que non cubran as dúas terceiras partes da taxación.</p>
<p>Segundo.-Que os licitadores, para tomaren parte na poxa, deberán consignar previamente na conta dese xulgado no Banco de Bilbao Vizcaya, S.A. nº 2436, unha cantidade igual, polo menos, ó vinte por cento do valor dos bens que sirvan de tipo, facéndose consta-lo número e o ano do procedemento; sen este requisito non serán admitidos e non se aceptará entrega de diñeiro en metálico nin cheques.</p>
<p>Terceiro.-Unicamente o executante poderá concorrer coa calidade de lles cede-lo remate a terceiros.</p>
<p>Cuarto.-En tódalas poxas, desde o anuncio ata a súa realización, se poderán facer licitacións por escrito en prego pechado, facendo o depósito o que se fixo referencia anteriormente.</p>
<p>Os autos e a certificación rexistral que suple os títulos de propiedade estarán de manifesto na secretaría do xulgado onde poderán ser examinados, entendéndose que todo licitador acepta como bastante a titulación existente e que as cargas anteriores e as preferentes, se as houber, quedarán subsistentes sen se destinar á súa extinción o prezo do remate, e entenderase que o rematante as acepta e queda subrogado na responsabilidade delas.</p>
<p>Para o suposto de non haber ofertantes na primeira poxa, sinálase para a realización dunha segunda o día 26 de xuño ás 10 horas; servirá de tipo o 75% do sinalado para a primeira poxa e serán de aplicación as demais prevencións da primeira.</p>
<p>Igualmente, e no caso de que tampouco houbese licitadores na segunda poxa, sinálase para a realización dunha terceira o día 4 de setembro ás 10 horas. Esta poxa terá lugar sen suxeición a tipo e quen desexe tomar parte nela deberá consigna-lo 20% do tipo que serviu de base para a segunda.</p>
<p>Se por forza maior ou causas alleas ó xulgado non puidese ter lugar a poxa no día e hora sinalados, entenderase que terá lugar o seguinte día hábil, á mesma hora, exceptuando os sábados.</p>
<p>Faise extensivo este edicto co fin de lle notifica-lo sinalamento das poxas ó demandado cos fins pre</p>
<p>vidos no artigo 1498 da Lei de axuizamento civil no caso de resultar negativa a notificación persoal.</p>
<p>Bens que se sacan a poxa e o seu valor.</p>
<p>Metade indivisa do predio rexistral número 52.277, inscrito no Rexistro de Propiedade número 3 de Vigo, no tomo 1.629, folio 694, folio 20.</p>
<p>Valor: trinta e tres millóns trescentas corenta e oito mil cincocentas sesenta e dúas pesetas (33.348.562).</p>
<p>Dado en Madrid o catro de marzo de dous mil.</p>
<p>Pablo Ureña Gutiérrez</p>
<p>Maxistrado-xuíz</p>
<p>O/A secretario/a</p>
<p>Rubricado</p>

