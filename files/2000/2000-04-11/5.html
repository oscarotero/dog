---
date: '2000-04-11'
id: '7E32'
page: 5018
number: 71
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de marzo de 2000 pola que se lle autoriza unha unidade de educación
  especial ó centro privado Santa María del Mar da Coruña.
range: Orde
url: 'https://www.xunta.gal/dog/Publicados/2000/20000411/Anuncio7E32_gl.html'
---
<p>Examinado o expediente presentado polo centro privado Santa María del Mar da Coruña, no que solicita autorización para unha unidade de educación especial.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que o envía cos informes correspondentes.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4); Real decreto 334/1985, do 6 de marzo, de ordenación da educación especial (BOE do 16); Real decreto 1004/1991, do 14 de xuño (BOE do 26); Decreto 320/1996, do 26 de xullo (DOG do 6 de agosto), de ordenación da educación de alumnos e</p>
<p>alumnas con necesidades educativas especiais; Decreto 133/1995, do 10 de maio (DOG do 22) e a Orde do 20 de setembro de 1995 (DOG do 15 de decembro), pola que se desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa.</p>
<p>RESOLVE:</p>
<p>Autorizarlle unha unidade de educación especial (psíquicos) ó centro privado que se relaciona no anexo desta orde, facendo constar que, para a posta en funcionamento dela, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación do persoal que imparta docencia na unidade de educación especial que se autoriza.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 21 de marzo de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: Avda. da Pasaxe, 69.</p>
<p>Denominación: Santa María del Mar.</p>
<p>Titular: Compañía de Jesús.</p>
<p>Unidades que se autorizan: 1 de educación especial (psíquicos).</p>
<p>Composición resultante:</p>
<p>Centro de educación infantil: 8 unidades.</p>
<p>Centro de educación primaria: 24 unidades.</p>
<p>Centro de educación secundaria:-16 unidades de educación secundaria obrigatoria.-8 unidades de bacharelato das modalidades de ciencias da natureza e da saúde e humanidades e ciencias sociais.-Educación especial: 1 unidade (psíquicos).</p>

