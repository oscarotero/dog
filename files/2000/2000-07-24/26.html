---
date: '2000-07-24'
id: F886
page: 11
number: 143
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 26 de xuño de 2000, da Delegación Provincial da Coruña, pola que
  se anuncia o levantamento das actas previas á ocupación de bens e dereitos
  afectados pola instalación eléctrica que se cita. (Expediente 186/1999).
range: Resolución
url: 'https://www.xunta.gal/dog/Publicados/2000/20000724/AnuncioF886_gl.html'
---
<p>Outorgada a declaración de utilidade pública que leva implícita a urxente ocupación dos bens e dereitos afectados polas instalacións da liña eléctrica aérea a 220 kV desde a subestación de Vimianzo ata a subestación de Mazaricos, nos termos municipais de Vimianzo, Dumbría e Mazaricos (expte. nº 186/1999) por resolución da Dirección Xeral de</p>
<p>Industria do 13 de xuño de 2000, a favor da entidade beneficiaria Unión Fenosa Distribución, S.A. con enderezo na avda. de Arteixo, nº 171, 15007 da Coruña.</p>
<p>Esta delegación acorda sinala-los días 26, 27 e 31 de xullo e 1, 2, 3 e 4 de agosto de 2000 para o levantamento das actas previas á ocupación, de conformidade cos artigos 52 da Lei de expropiación forzosa do 16 de decembro de 1954 e 56 do seu Regulamento do 26 de abril de 1957, nas que se describirán os bens ou dereitos expropiables e de imposición de servidume de paso de enerxía eléctrica, contidos na relación de predios que se expón xunto con esta resolución no taboleiro de edictos dos concellos de Vimianzo, Dumbría e Mazaricos, deducida da que se someteu a información pública no DOG, BOP e no xornal La Voz de Galicia de datas 30-8-1999, 6-9-1999 e 6-8-1999, respectivamente, acto ó que deberán concorre-los propietarios propostos dos predios afectados, ós que se lles practicará notificación individual sinalándoselle-los horarios de toma de datos sobre o terreo e do levantamento efectivo das actas nas oficinas das referidas casas do concello.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixir ó Ministerio Fiscal as dilixencias que se produzan destes, de conformidade con artigo 5 da citada Lei de expropiación forzosa.</p>
<p>A Coruña, 26 de xuño de 2000.</p>
<p>Jesús Espada Martínez</p>
<p>Delegado provincial da Coruña</p>

