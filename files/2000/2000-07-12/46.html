---
date: '2000-07-12'
id: EAB2
page: 10
number: 135
agency: 'INSTITUTO GALEGO DE MEDICINA TÉCNICA, S.A.'
section: VI. ANUNCIOS
title: Anuncio de convocatoria pública e bases dos postos vacantes que se citan.
range: Anuncio
url: 'https://www.xunta.gal/dog/Publicados/2000/20000712/AnuncioEAB2_gl.html'
---
<p>1. Director/a de consultoría. Ref.: DCO.</p>
<p>Será o/a responsable da planificación, coordinación e calidade dos proxectos eleborados, así como das relacións externas da Área de Consultoría Sanitaria.</p>
<p>Titulación universitaria superior, valorándose a formación posgrao, principalmente en administración de empresas.</p>
<p>Coñecementos de inglés, polo menos a nivel de traducción técnica. Coñecementos de informática, como mínimo a nivel usuario.</p>
<p>Capacidade de liderado e xestión de equipos, habilidade para a negociación, orientación ó cliente, perspectiva estratéxica.</p>
<p>Experiencia mínima de cinco anos en postos de responsabilidade dentro do sector sanitario ou empresas relacionadas.</p>
<p>Procedemento de selección: baremo do currículo (65%) e entrevista persoal (35%).</p>
<p>1. Consultor/a senior en electromedicina e diagnóstico por imaxe. Ref.: CSECO.</p>
<p>Será responsable do asesoramento na adquisición de equipamento electromédico, mobiliario clínico-asistencial e de oficina, así como na xestión do mantemento dos equipos.</p>
<p>Titulación universitaria superior, preferentemente en Enxeñería ou Ciencias.</p>
<p>Coñecemento de inglés, polo menos a nivel de traducción técnica. Coñecementos de informática, como mínimo a nivel usuario.</p>
<p>Experiencia mínima de máis de dous anos en mantemento de equipos electromédicos en institucións hospitalarias, xestión de compras de equipos electromédicos e/ou realización de pregos e informes técnicos.</p>
<p>Experiencia en empresas consultoras de xestión sanitaria públicas ou privadas.</p>
<p>Procedemento de selección: baremo do currículo (55%), probas psicotécnicas (25%) e entrevista persoal (20%).</p>
<p>1. Consultor/a senior en planificación, xestión e organización. Ref.: CSPLCO.</p>
<p>Será o/a responsable da elaboración dos plans funcionais e de empresa, dos estudios de viabilidade e de situación de servicios/unidades asistenciais.</p>
<p>Titulación universitaria superior, valorándose a formación posgrao.</p>
<p>Coñecementos de inglés, polo menos a nivel de traducción técnica. Coñecementos de informática, como mínimo a nivel usuario.</p>
<p>Experiencia mínima de máis de dous anos en empresas consultoras de xestión sanitaria públicas ou privadas.</p>
<p>Procedemento de selección: baremo do currículo (55%), probas psicotécnicas (25%) e entrevista persoal (20%).</p>
<p>1. Técnico en equipamento. Ref.: TEQ/0700.</p>
<p>Será o encargado/a do mantemento integral de instalacións e equipamento electromédico, con responsabilidade directa no mantemento preventivo e correctivo derivado dos equipos de alta tecnoloxía.</p>
<p>Titulación superior homologada, preferentemente en Ciencias ou Enxeñería, valorándose a formación relacionada ca área da Electromedicina (indicar data, duración, nome e entidade organizadora).</p>
<p>Terase en conta estar en posesión do título de técnico superior en Prevención de Riscos Laborais (especialidade de Seguridade no Traballo).</p>
<p>Experiencia mínima de dous anos no sector da Electromedicina como técnico de Mantemento/Equipamento en empresas do sector e/ou institucións públicas ou privadas, valorándose especialmente a experiencia nas áreas de Radioloxía (Diagnóstico por Imaxe), Radioterapia e Medicina Nuclear.</p>
<p>Procedemento de selección: baremo do currículo (55%), probas psicotécnicas (25%) e entrevista persoal (20%).</p>
<p>1. Médico especialista en cirurxía cardíaca. Ref.: MEC/0700.</p>
<p>Título homologado de licenciado en Medicina e Cirurxía, coa especialidade en Cirurxía Cardiovascular.</p>
<p>Experiencia en cirurxía de homoinxertos valvulares, asistencia circulatoria, cirurxía minimamente invasiva sin CEC e/ou Heart Port.</p>
<p>Procedemento de selección: baremo do currículo (55%), probas psicotécnicas (25%) e entrevista persoal (20%).</p>
<p>Presentación de solicitudes: os interesados que cumpran os requisitos esixidos deberán remiti-lo seu currículo, indicando a referencia que se indique segundo o posto dirixido ó Instituto Galego de Medicina Técnica, S.A., Praza de Europa 5A, 6º B (15703 Santiago de Compostela), no prazo improrrogable dun mes natural contado desde o día seguinte da publicación do presente anuncio. Deberá presentarse copia compulsada dos certificados de servicios prestados, dos diplomas acreditativos de cursos, e do título mínimo esixido para cada convocatoria.</p>
<p>Inicio das probas: as probas non se realizarán antes dun mes desde que se publique esta convocatoria, de acordo co disposto no artigo 4 da Lei 10/1996.</p>
<p>Íñigo Álvarez Canoa</p>
<p>Director xerente do Instituto Galego de Medicina Técnica, S.A.</p>

