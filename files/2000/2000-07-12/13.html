---
date: '2000-07-12'
id: EA2E
page: 10
number: 135
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 26 de xuño de 2000, da Secretaría Xeral para as Relacións cos
  Medios Informativos, pola que se fai pública a adxudicación definitiva, da
  contratación polo sistema de concurso público aberto, do lote número 1 e
  número 2 da subministración dun sistema informático de arquivo documental de
  prensa, fotografía e edición de vídeo.
range: Resolución
url: 'https://www.xunta.gal/dog/Publicados/2000/20000712/AnuncioEA2E_gl.html'
---
<p>En virtude do Decreto 350/1997, do 10 de decembro, polo que se determinan os centros directivos dependentes da Presidencia da Xunta de Galicia, créase a Secretaría Xeral para as Relacións cos Medios Informativos. O Decreto 13/1999, do 8 de xaneiro, polo que se establece a estructura orgánica da secretaría xeral. De acordo co artigo 72.4º da Lei 11/1992, do 7 de outubro, de réxime financeiro e orzamentario de Galicia, ad sensum do artigo 13 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, e a Orde do 22 de febreiro de 1999, sobre delegación de atribucións no secretario xeral para as Relacións cos Medios Informativos.</p>
<p>Por Resolución do 28 de abril de 2000, da Secretaría Xeral para as Relacións cos Medios Informativos, foi convocada a contratación polo sistema de concurso público aberto, de subministración dun sistema de arquivo documental de prensa, fotografía e edición de vídeo, publicada no Diario Oficial de Galicia nº 90, o día 11 de maio de 2000.</p>
<p>De conformidade cos artigos 82 e 89 da Lei 13/1995, do 18 de maio, de contratos das administracións públicas, e o punto 10 do prego de cláusulas administrativas particulares, a mesa de contratación, constituída para o efecto, despois de examinar e pondera-las proposicións presentadas, eleva proposta de adxudicación ó órgano de contratación. Unha vez vistas as actas da mencionada mesa de contratación, e tendo en conta os artigos 74, 75, e 209 da Lei 13/1995, do 18 de maio e os puntos 7 e 10 do prego de cláusulas administrativas particulares deste contrato, esta secretaría xeral, resolveu adxudica-la citada contratación do lote nº 1 á empresa Coremain, S.L. por un importe IVE incluído de 5.800.000 pesetas (34.858,70 euros) e do lote nº 2 á empresa Spica, S.L. por un importe IVE incluído de 3.255.240 ptas. (19.564,39 euros).</p>
<p>O que se fai público, en cumprimento do disposto no artigo 94 da Lei 13/1995, do 18 de maio, de contratos das administracións públicas, ad sensum dos artigos 58 e 59 da Lei 4/1999, de modificación da Lei 30/1992, do 26 de novembro, de réxime xurí</p>
<p>dico das administracións públicas e do procedemento administrativo común.</p>
<p>Contra a presente resolución, poderase interpoñer recurso potestativo de reposición perante o conselleiro da Presidencia e Administración Pública, no prazo dun mes, contado a partir do día seguinte ó da súa publicación no Diario Oficial de Galicia, segundo o disposto nos artigos 116 y 177 da Lei 4/1999, do 26 de novembro, de réxime xurídico das administracións públicas e do procedemento administrativo común, ou directamente, recurso contencioso-administrativo, no prazo de dous meses contados desde o día seguinte ó da notificación ou publicación do acto, que pon fin á vía administrativa, conforme o artigo 46 da Lei 29/1998, do 13 de xullo, reguladora da xurisdicción contencioso-administrativa, perante o Tribunal Superior de Xustiza de Galicia.</p>
<p>Santiago de Compostela, 26 de xuño de 2000.</p>
<p>P.D. (Orde 22-2-1999)</p>
<p>Jesús Parga López</p>
<p>Secretario xeral da Consellería da Presidencia</p>
<p>e Administración Pública</p>

