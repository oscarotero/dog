---
date: '2000-07-12'
id: EA06
page: 10
number: 135
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de xuño de 2000 pola que se autoriza a modificación dos estatutos
  da Fundación Florencio Álvarez-Mª Teresa Esteban.
range: Orde
url: 'https://www.xunta.gal/dog/Publicados/2000/20000712/AnuncioEA06_gl.html'
---
<p>Tramitado perante esta consellería o expediente da modificación dos estatutos da Fundación Florencio Álvarez-Mª Teresa Esteban.</p>
<p>Resultando que por orde da Consellería de Educación e Ordenación Universitaria do 15 de marzo de 1991 esta fundación foi clasificada e inscrita no Rexistro de fundacións desta consellería como benéfico-docente, e se lle aproban os estatutos que figuran na carta fundacional outorgada en escritura pública do 28 de xuño de 1990, protocolizada co nº 1.738 do notario de Ourense Antonio Pol González.</p>
<p>Resultando que a Fundación Florencio Álvarez-Mª Teresa Esteban instou perante esta consellería a modificación dos seus estatutos mediante a presentación de senllas escrituras públicas dos anos 1993 e 2000, do notario Antonio Pol González, de Ourense, cos números de protocolo 3.311 e 1.044, respectivamente.</p>
<p>Atendendo ó disposto na Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, de reforma da Lei 7/1983, e no Regulamento de organización e funcionamento do protectorado das fundacións de interese galego, aprobado por Decreto 248/1992, do 18 de xuño.</p>
<p>Téndose cumpridos os requisitos a que se refire o artigo 10 da Lei 7/1983, e mailos artigos 32.3º e 38 do citado Decreto 248/1992.</p>
<p>Considerando que esta modificación estatutaria é conforme coa vontade fundacional que se expresa na súa carta fundacional.</p>
<p>Esta consellería</p>
<p>RESOLVE:</p>
<p>Primeiro.-Autoriza-la modificación, e conseguinte refundición, dos estatutos da Fundación Florencio Álvarez-Mª Teresa Esteban nos termos que figuran nas escrituras públicas dos anos 1993 e 2000, do notario Antonio Pol González, de Ourense, cos números de protocolo 3.311 e 1.044, respectivamente.</p>
<p>Segundo.-Practica-la inscrición desta modificación estatutaria no Rexistro de fundacións deste protectorado, logo da publicación da presente orde no Diario Oficial de Galicia, data a partir da que entrará en vigor tal cambio estatutario.</p>
<p>Terceiro.-A presente disposición pon fin á vía administrativa, de acordo co establecido no artigo 109.c) da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 26 de xuño de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

