---
date: '2000-03-22'
id: 6DEA
page: 3
number: 57
agency: CONCELLO DE GUNTÍN DE PALLARES
section: VI. ANUNCIOS
title: Información pública.
range: Información
url: 'https://www.xunta.gal/dog/Publicados/2000/20000322/Anuncio6DEA_gl.html'
---
<p>Aprobado inicialmente o prego de cláusulas económico-administrativas, que rexerá na contratación que se menciona no presente edicto, en Pleno de data 30-12-1999, faise público que poderán ser obxecto de exame e reclamacións, na secretaría deste concello, durante o período de oito (8) días hábiles, contados a partir do seguinte ó da publicación do presente no BOP ou DOG de conformidade co establecido no artigo 122 do Real decreto lexislativo 781/1986, do 18 de abril.</p>
<p>Igualmente e, coa excepción do disposto no 122.2º do 781/1986, anúnciase a contratación dos traballos de consultoría e asistencia consistentes na redacción do plan xeral de ordenación municipal no Concello de Guntín de Pallares.</p>
<p>1. Entidade adxudicataria: Concello de Guntín, dependencia que tramita o expediente: Secretaría.</p>
<p>2. Obxecto: execución por contrata dos traballos de consultoría e asistencia consistentes na redacción do plan xeral ordenación municipal no Concello de Guntín de Pallares.</p>
<p>3. Prazo de execución final: 30 outubro de 2002.</p>
<p>4. Tramitación, procedemento e forma de adxudicación:</p>
<p>Tramitación: ordinaria.</p>
<p>Procedemento: aberto.</p>
<p>Forma: concurso.</p>
<p>5. Orzamento base de licitación: 9.801.000 pesetas.</p>
<p>6. Garantías:</p>
<p>Provisional: 2% (dous por cento do orzamento de licitación, que supón 196.120 pesetas).</p>
<p>Definitiva: 4% (catro por cento da adxudicación).</p>
<p>7. Obtención de documentación e información:</p>
<p>Entidade: Concello de Guntín. Rúa Estrada de Santiago, nº 12; C.P. 27.211. Teléfono: 982 32 00 01. Fax: 982 32 00 88.</p>
<p>Data límite de obtención de información: día hábil anterior ó de finalización do prazo de presentación de ofertas.</p>
<p>8. Requisitos específicos do contratista.</p>
<p>Clasificación: non se esixe.</p>
<p>8.1. Outros requisitos: os especificados no prego de cláusulas.</p>
<p>9. Presentación de ofertas:</p>
<p>Data límite: 26 (vinteseis) días naturais desde o seguinte ó da publicación do presente anuncio no BOP ou DOG. Se o último fose inhábil ou sábado, o prazo finalizará o primeiro día hábil seguinte.</p>
<p>9.1. Documentación que se presentará: a que sinala o prego de condicións.</p>
<p>9.2. Lugar de presentación: Concello de Guntín (rexistro xeral, de 10 a 14 horas). Admítense as propostas presentadas por correo, dentro do mesmo prazo, pero o empresario deberá xustifica-la data da imposición do envío na oficina de correos, anunciando o concello a remisión de oferta mediante fax, télex, ou telegrama, no mesmo prazo.</p>
<p>Igualmente serán admitidas aquelas que o efectúen nos organismos regulamentariamente establecidos para o efecto, debendo en todo caso, notificalo na forma sinalada anteriormente.</p>
<p>Datos do lugar de presentación: figuran no punto 7.</p>
<p>O prazo en que o licitador estará obrigado a mante-la oferta: un mes desde que remate o prazo de presentación.</p>
<p>9.3. Apertura de documentación: 3º día hábil (agás sábados) seguinte ó do remate do prazo de presentación ás 12 horas, pola mesa de contratación na sede do concello.</p>
<p>10. Outras informacións: Concello de Guntín: Secretaría.</p>
<p>11. Gastos de anuncios: adxudicatario.</p>
<p>Guntín de Pallares, 28 de febreiro de 2000.</p>
<p>Jesús Carreira Ferreiro</p>
<p>Alcalde</p>

