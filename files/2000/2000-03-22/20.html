---
date: '2000-03-22'
id: 6DB2
page: 3
number: 57
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 14 de febreiro de 2000 pola que se aproba o cambio de dominio da batea
  Muñiz I.
range: Orde
url: 'https://www.xunta.gal/dog/Publicados/2000/20000322/Anuncio6DB2_gl.html'
---
<p>Visto o expediente instruído para efectos de transmisión da batea Muñiz I e da concesión administrativa que a ampara, resulta:</p>
<p>a) Antecedentes de feito.</p>
<p>Primeiro.-Mediante escrito con data do 18-8-1999, Virginia Otero Piñeiro solicitou autorización para transmisión da concesión da batea Muñiz I.</p>
<p>Segundo.-Os informes do Servicio de Protección dos Recursos sobre as características da batea e do Servicio Técnico-Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da citada Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión inter vivos, a favor de Fernando González Oubiña (32.586.672) e Rosa Cores Caneda (35.409.562), da concesión administrativa da batea que se indica a continuación:</p>
<p>Identificación:</p>
<p>Tipo: batea.</p>
<p>Nome: Muñiz I.</p>
<p>Localización: 81, Cambados C.</p>
<p>Especies autorizadas: mexillón (M. Galloprovincialis).</p>
<p>Título habilitante:</p>
<p>Orde outorgamento: 24-2-1971.</p>
<p>Remate vixencia: 3-3-2001.</p>
<p>Actuais titulares: Virginia Otero Piñeiro (35.430.633), Benito-Santos Otero Piñeiro (35.426.329) e José Andrés González Pena (35.422.051).</p>
<p>Baixo as seguintes condicións:</p>
<p>Primeira.-Os actuais titulares deberán presentar, no prazo máximo dun mes, contado desde o día</p>
<p>seguinte ó da publicación desta orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen que se achegase a documentación requirida, a autorización quedará sen efecto, logo da comunicación por parte da consellería.</p>
<p>Terceira.-Os novos titulares da concesión quedan subrogados nos dereitos e obrigas do anterior, desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 14 de febreiro de 2000.</p>
<p>P.D. (Orde 14-6-1999, DOG 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Vigo</p>

