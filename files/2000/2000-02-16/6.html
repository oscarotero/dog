---
date: '2000-02-16'
id: '4052'
page: 1
number: 32
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 25 de xaneiro de 2000 pola que se convocan catro cursos de
  segundo nivel de protección civil sobre salvamento e socorrismo acuático.
range: Resolución
url: 'https://www.xunta.gal/dog/Publicados/2000/20000216/Anuncio4052_gl.html'
---
<p>Dentro do programa de actividades que a Academia Galega de Seguridade ten previsto realizar no ano 2000, conforme as funcións que ten encomendadas pola Orde do 22 de abril de 1994, pola que se regula a formación do persoal voluntario de protección civil, anúnciase a realización de 4 cursos de protección civil de 2º nivel sobre salvamento e socorrismo acuático, que deberán desenvolverse conforme as seguintes bases:</p>
<p>Obxectivos.</p>
<p>Dota-lo persoal voluntario de protección civil que asiste ós cursos dunha formación teórico-práctica que lle permita realizar satisfactoriamente as tarefas que ten encomendadas.</p>
<p>Destinatarios.</p>
<p>Os cursos van dirixidos ós membros das agrupacións de voluntarios de protección civil da Comunidade Autónoma de Galicia, que previamente superasen o curso básico e teñan dominio dos tres estilos de natación seguintes: crol, de bruzos e de costas.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. As persoas que desexen participar nestes cursos deberán presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 17 de marzo de 2000, ás 14 horas.</p>
<p>3. As instancias serán enviadas polo presidente da agrupación correspondente á sede da Academia Galega de Seguridade: Avenida da Cultura, 36680 A Estrada, ou ben poden entregarse en calquera dos lugares pre</p>
<p>vistos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido.</p>
<p>O contido dos cursos de 2º nivel sobre salvamento e socorrismo acuático divídese en tres partes:</p>
<p>a) Conceptos xerais.</p>
<p>b) Salvamento acuático.</p>
<p>c) Primeiros auxilios.</p>
<p>Duración e datas.</p>
<p>Os cursos terán lugar durante o ano 2000, e terán unha duración de 40 horas lectivas.</p>
<p>As datas de realización deles serán en función das solicitudes feitas para cada curso.</p>
<p>Relación de admitidos.</p>
<p>A relación de admitidos publicarase o día 7 de abril de 2000 no taboleiro de anuncios da Academia Galega de Seguridade e no da Dirección Xeral de Proteción Civil, ou ben poden confirma-la súa asistencia chamando ós teléfonos: 986 59 00 21 ou ben: 981 54 60 00.</p>
<p>Lugar.</p>
<p>Para determinar en función das solicitudes recibidas.</p>
<p>Certificado de aproveitamento.</p>
<p>Ó remate dos cursos entregaráselles un certificado de asistencia e aproveitamento a aquelas persoas que acrediten a súa asistencia continuada a eles, e que superen as correspondentes probas de coñecementos.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>A Estrada, 25 de xaneiro de 2000.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

