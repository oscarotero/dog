---
date: '2000-02-16'
id: 405E
page: 1
number: 32
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 9 de febreiro de 2000, da Dirección Xeral da Función Pública,
  pola que se fan públicas as listas definitivas para a cobertura con carácter
  temporal de postos de traballo reservados a persoal laboral, reguladas no
  Decreto 89/1997, do 10 de abril, correspondente á categoría 30 do grupo IV
  (auxiliar de formación ocupacional) (lista A), de conformidade co establecido
  na Resolución do 30 de xuño de 1999.
range: Resolución
url: 'https://www.xunta.gal/dog/Publicados/2000/20000216/Anuncio405E_gl.html'
---
<p>Publicado o acordo do 6 de outubro de 1999 (DOG nº 201, do 18 de outubro) relativo á publicación das listas para a cobertura con carácter temporal</p>
<p>de postos de traballo reservados a persoal laboral reguladas no Decreto 89/1997, do 10 de abril, e correspondente á categoría 30 (auxiliar de formación ocupacional) grupo IV (lista A) e unha vez finalizados os prazos previstos nos puntos terceiro e cuarto da citada resolución e elaboradas as listas definitivas pola comisión permanente de selección para a cobertura de postos de traballo reservados a persoal laboral na sesión celebrada o día 8 de febreiro de 2000, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura con carácter temporal de postos de traballo reservados a persoal laboral da categoría 30 (auxiliar de formación ocupacional) do grupo IV (lista A):</p>
<p>Anexo I. Figuran os solicitantes incluídos na lista.</p>
<p>Anexo II. Figuran os solicitantes excluídos coa expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-No anexo I, ó que se refire o punto segundo da presente resolución, figuran os solicitantes incluídos na lista da citada categoría.</p>
<p>Cuarto.-En todo caso, terán que acreditar no momento no que acepten o posto de traballo que se lles oferte, a documentación precisa, tal e como se dispón na base 4ª da resolución da Dirección Xeral da Función Pública do 30 de xuño de 1999.</p>
<p>Quinto.-A partir da data de publicación no Diario Oficial de Galicia desta resolución quedarán sen efecto as listas da dita categoría elaboradas anteriormente, tal e como se establece na base 6ª da resolución da Dirección Xeral da Función Pública do 30 de xuño de 1999 (DOG nº 129, do 7 de xullo).</p>
<p>Sexto.-Contra esta resolución os interesados poderán interpoñer recurso de alzada perante o conselleiro da Presidencia e Administración Pública no prazo dun mes contado desde o día seguinte ó da publicación da presente resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 9 de febreiro de 2000.</p>
<p>Joaquín López-Rúa Soler</p>
<p>Director xeral da Función Pública</p>

