---
date: '2000-12-01'
id: 14D86
page: 16
number: 233
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 26 de outubro de 2000, da Dirección Xeral de Industria, pola que
  se autoriza administrativamente e se aproba o proxecto de execución da
  ampliación da subestación da Grela 220/15 kV (A Coruña). (Expediente IN407A
  99/132-1).
range: Resolución
url: 'https://www.xunta.gal/dog/Publicados/2000/20001201/Anuncio14D86_gl.html'
---
<p>Examinado o expediente instruído a pedimento de Unión Fenosa Distribución S.A. con identificación fiscal A-82153834 e enderezo para efectos de notificación en Avda. de Arteixo, 15008 A Coruña, resultan os seguintes</p>
<p>Antecedentes de feito.</p>
<p>Primeiro.-O 22 de xuño de 1953 o Ministerio de Industria e Comercio por resolución da Dirección Xeral de Industria autorizou a subestación de transformación na Grela expediente nº 6802 á empresa Sociedad General Gallega de Electricidad.</p>
<p>Segundo.-O día 24 marzo de 1999 a empresa Unión Fenosa Distribución S.A solicita a autorización administrativa da ampliación da subestación A Grela 220/15-kV e a aprobación do seu proxecto de execución.</p>
<p>Terceiro.-O día 14 marzo de 2000, a empresa promotora presentou o modificado nº 1 do proxecto oficial subestación A Grela 220/15-kV, como consecuencia da variación na implantación debida á aparición de rocha compacta e un alto nivel freático na situación da subestación, e solicita a autorización administrativa do citado modificado e a aprobación do seu proxecto de execución.</p>
<p>Xuntar á dita solicitude o preceptivo proxecto a que fan referencia os artigos 8 e 10 do Decreto 2617/1966, do 20 de outubro, sobre autorización de instalacións eléctricas, de aplicación ó presente expediente segundo o disposto na disposición transitoria primeira da Lei 54/1997, do 28 de novembro, do sector eléctrico.</p>
<p>A subestación eléctrica blindada subterránea constrúese en terreos adxacentes á actual subestación da Grela, as características técnicas básicas da instalación son as seguintes:</p>
<p>Sistema de 220 kV.</p>
<p>-Dobre barra de 220 kV, en hexafluoruro, tres módulos de liña a 220 kV (Mesón, Cabana e Orzán); tres módulos de transformación con dous trafos de 50 MVA de potencia cada un e outro de 75 MVA todos de tensión 220/15 kV; un módulo de acoplamento e outro de medida.</p>
<p>Sistema de 15 kV.</p>
<p>-Dobre barra de 15 kV; tres celas de transformador.</p>
<p>-Dez celas con saída de liña e trece celas con dobre saída de liña, diversas celas de medida e acoplamento transversal e lonxitudinal de barras.</p>
<p>-Dous trafos auxiliares de 400 kVA de potencia e relación de transformación 15/0,4 kV, celas de batería e grupo electróxeno.</p>
<p>Terceiro.-O citado anteproxecto someteuse a información pública, por resolución da Delegación Provincial da Consellería de Industria e Comercio da Coruña de 7-4-2000, publicándose no DOG do 5 de maio e no BOP da Coruña de 6 de xuño.</p>
<p>Durante o período legalmente establecido non se recibiron alegacións.</p>
<p>Cuarto.-A solicitude obxecto deste expediente está informada favorablemente pola Delegación Provincial da Coruña.</p>
<p>Fundamentos de dereito.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 21 de xuño, en relación co Decreto 2617/1966, do 20 de outubro, sobre autorización de instalacións eléctricas e a Lei 54/1997, do 27 de novembro, do sector eléctrico.</p>
<p>Segundo.-No expediente instruído para o efecto cumpríronse os tramites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Autoriza-lo modificado nº 1 do proxecto oficial subestación A Grela 220/15-kV.</p>
<p>-Aproba-lo proxecto de execución da citada subestación.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que coiden pertinente.</p>
<p>Santiago de Compostela, 26 de outubro de 2000.</p>
<p>Ramón Ordás Badía</p>
<p>Director xeral de Industria</p>

