---
date: '2000-05-31'
id: AEB2
page: 8
number: 105
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 29 de marzo de 2000, da Dirección Xeral de Universidades, pola
  que se autoriza, con carácter provisional, a impartición das ensinanzas
  conducentes á obtención do certificado de aptitude pedagóxica na Universidade
  da Coruña.
range: Resolución
url: 'https://www.xunta.gal/dog/Publicados/2000/20000531/AnuncioAEB2_gl.html'
---
<p>A Universidade da Coruña presentou solicitude para a impartición do Curso de Adaptación Pedagóxica (CAP) no Centro Universitario de Formación e Innovación Educativa (CUFIE) para o curso 1999-2000.</p>
<p>A Dirección Xeral de Universidades da Consellería de Educación e Ordenación Universitaria solicitou informe sobre a legalidade da autorización á Asesoría Xurídica Xeral da Xunta de Galicia.</p>
<p>Tendo en conta que, segundo o disposto no R.D. 1692/1995, do 20 de outubro, que regula o título profesional de especialización didáctica, modificado polos reais decretos 173/1998, do 16 de febreiro, e 321/2000, do 3 de marzo, polo que se modifica o R.D. 1692/1995, do 20 de outubro, que regula o título profesional de especialización didáctica, o informe recolle que á vista da prórroga do período de transitoriedade, parece axeitado adoptar solucións, tamén transitorias, que permitan ás universidades galegas que o desexen, e teñan medios para isto, a organización dos cursos de aptitude pedagóxica, a través dos centros ou institutos que establezan, e cun deseño curricular homoxéneo cos xa existentes,</p>
<p>RESOLVO:</p>
<p>Autorizar con carácter provisional, en tanto non se implanten as ensinanzas conducentes á obtención do título profesional de especialización didáctica na Comunidade Autónoma, a impartición das ensinanzas conducentes á obtención do certificado de aptitude pedagóxica no Centro Universitario de Formación e Innovación Educativa (CUFIE) na Universidade da Coruña.</p>
<p>Contra a presente resolución poderán os interesados interpoñer recurso de alzada ante o conselleiro de Educación e Ordenación Universitaria no prazo dun mes contado a partir do día seguinte ó da súa publicación no Diario Oficial de Galicia, de acordo co previsto nos artigos 114 e 115 da Lei 4/1999,</p>
<p>pola que se modifica a Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 29 de marzo de 2000.</p>
<p>J. Eduardo López Pereira</p>
<p>Director xeral de Universidades</p>

