---
date: '2000-08-11'
id: 1020E
page: 11
number: 156
agency: CONCELLO DE VERÍN
section: VI. ANUNCIOS
title: Edicto sobre modificación do Plan Xeral de Ordenación Municipal.
range: Edicto
url: 'https://www.xunta.gal/dog/Publicados/2000/20000811/Anuncio1020E_gl.html'
---
<p>O Pleno deste concello mediante acordo do 27-7-2000 acordou a modificación do Plan Xeral de Ordenación Municipal de Verín, así como consonte co disposto no artigo 42.1º da Lei do solo de Galicia (LSG) sometelo a información pública durante o prazo do mes seguinte á publicación deste anuncio no DOG para que os interesados o examinen e formulen as alegacións en relacións coas previsións que contén, para o que teñen ó seu dispor o devandito documento nas oficinas municipais en horario normal de oficina.</p>
<p>A través do mesmo acordo, o Pleno, a teor do disposto no artigo 34 da LSG, aprobou a suspensión do procedemento de outorgamento de licencias nos seguintes termos:</p>
<p>Suspensión do outorgamento de licencias.</p>
<p>1. Ámbito: queda suspendida a concesión de licencias para obras incluídas nos seguintes supostos:</p>
<p>Solicitude de licencias para a construcción da pendellos en solo rústico e solo de núcleo rural.</p>
<p>Solicitude de licencias en terreo de solo urbano consolidado, cando a vía á que os ditos terreos dean fronte careza de encintado de beirarrúas.</p>
<p>Solicitude de licencias para construccións de masardas e bufardas no tellado, así como para proxectos de edificación que prevexan as ditas construccións por enriba da altura reguladora máxima.</p>
<p>Solicitude de licencias de obra (ou de apertura previa ou simultánea á licencia de obras) para adaptación de locais en edificios fóra de ordenación, cando as ditas obras non estean permitidas na reducción orixinal do PXOM (artigos 49 e 50).</p>
<p>Solicitude de licencias de edificación en supostos en que se xustifique a imposibilidade de dotar ó futuro edificio dunha praza de garaxe por vivenda, construídas no mesmo soar.</p>
<p>Solicitude de licencias para locais comerciais (de obra ou de apertura) nos caso en que a baixa ocupación de persoas no local permita reduci-lo número de servicios sanitarios esixidos no plano, sempre e cando o proxecto no recolla os actualmente esixidos.</p>
<p>Solicitude de licencias de edificación cuarteiróns abertos en solo rubano consolidado lindantes con solo urbano non consolidado incluído en áreas de reparto.</p>
<p>Solicitude de licencia de edificación en cuarteiróns pechados de solo urbano consolidado, cando o fondo de edificación proxectado non coincida coa aliñación interior definida nos plano de ordenación.</p>
<p>Solicitude de licencias para construcción de edificacións pareadas no ámbito da ordenanza 2ª de solo de núcleo rural.</p>
<p>Solicitude de licencias de peche e edificación en parcelas situadas fronte a viais de titularidade municipal nas categorías 2 a 6.</p>
<p>Solicitude de licencias para construcción e apertura de edificacións ou instalacións destinadas a uso recreativo, categoría 4ª, ou uso hoteleiro, categoría 1ª, en solo de núcleo rural.</p>
<p>Solicitude de licencias urbanísticas no ámbito reflectido no plano D 1-09-3 do núcleo rural de Vilela, na parte delimitada para vivendas de promoción pública.</p>
<p>Solicitude de liencias para cerramentos en parcelas nos ámbitos das ordenanzas 3ª e 4ª de solo urbano, 1ª e 2ª do solo de núcleo rural e no solo rústico, cando o peche proxectado sexa un peche opaco de máis dun maestro de altura.</p>
<p>2. Prazo: un ano contado desde que se publique no DOG o anuncio a que se refire o artigo 34.1º da LSG, quedando extinguida a suspensión coa aprobación definitiva do PXOM.</p>
<p>3. Efectos: expedientes sen resolver na data do acordo de suspensión e posteriores que se promovan.</p>
<p>O que se fai público para xeral coñecmento en cumprimento da normativa citada.</p>
<p>Verín, 28 de xullo de 2000.</p>
<p>Juan Manuel Jiménez Morán</p>
<p>Alcalde</p>

