---
date: '2000-12-14'
id: '15546'
page: 16
number: 241
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 29 de novembro de 2000 sobre aprobación definitiva do proxecto
  de expropiación forzosa polo procedemento de taxación conxunta dos bens e
  dereitos necesarios para a execución do polígono único do Plan Parcial de
  Ordenación do SUNP-3 As Cancelas-Mallou do PXOU de Santiago de Compostela.
range: Resolución
url: 'https://www.xunta.gal/dog/Publicados/2000/20001214/Anuncio15546_gl.html'
---
<p>Antecedentes.</p>
<p>1º O Instituto Galego da Vivenda e Solo remitiu o expediente de expropiación forzosa polo procedemento de taxación conxunta dos bens e dereitos necesarios para a execución do poligono único do Plan Parcial de Ordenación do SUNP-3 As Cancelas-Mallou do PXOU de Santiago de Compostela, de conformidade co disposto polo artigo 145 da Lei 1/1997, do 24 de marzo, do solo de Galicia (LSG).</p>
<p>2º Por resolución do director xeral do Instituto Galego da Vivenda e Solo do 2 de febreiro de 1999 foi aprobada definitivamente a relación de bens e dereitos e a necesidade da súa ocupación, así como segui-la expropiación polo sistema de taxación conxunta de conformidade co artigo 144 da LSG.</p>
<p>3º O Instituto Galego da Vivenda e Solo, con data do 8 de febreiro de 2000, acordou someter a información pública o proxecto de taxación conxunta polo prazo dun mes, anunciándose no xornal El Correo Gallego, de data 10 de marzo de 2000, e no Diario Oficial de Galicia, de data 18 de febreiro de 2000.</p>
<p>4º A taxación foi notificada individualmente ós que aparecían como titulares de bens e dereitos no expediente, dándolles traslado literal da correspondente folla de aprezo e da proposta de fixación dos criterios de valoración, para que formularan alegacións no prazo dun mes, contado a partir da data de notificación, tal e como sinala o artigo 145.4º da Lei do solo de Galicia.</p>
<p>5º O Instituto Galego da Vivenda e Solo dictou resolución o 8 de novembro de 2000 pola que se aprobou o informe sobre as alegacións presentadas polos interesados, e acordou a remisión do expediente de expropiación forzosa a esta consellería para a súa aprobación definitiva.</p>
<p>Fundamentos xurídicos.</p>
<p>Primeiro.-O proxecto de expropiación forzosa tramitouse polo procedemento de taxación conxunta de conformidade co disposto no artigo 145 da Lei do solo de Galicia.</p>
<p>Segundo.-O proxecto de expropiación abarca a superficie correspondente ó Plan Parcial de Ordenación do SUNP-3 As Cancelas-Mallou no termo municipal do Concello de Santiago de Compostela, aprobado definitivamente polo Pleno da Corporación en sesión celebrada o 3 de xullo de 1998, no que se determina como sistema de actuación o de expropiación.</p>
<p>En virtude do disposto polos artigos 33 da Lei 6/1998, do 13 de abril, sobre réxime do solo e valoracións, e os artigos 54, en relación co 124 e 145, da Lei 1/1997, do 24 de marzo, do solo de Galicia, a dita aprobación implica a declaración de utilidade pública das obras e a necesidade de ocupación dos terreos incluídos no ámbito dos polígonos, resultando lexitimada a expropiación proposta.</p>
<p>Terceiro.-O expediente tramitado conta coa documentación preceptiva esixida polo artigo 145.1º da Lei 1/1997, do solo de Galicia:</p>
<p>-Determinación do seu ámbito territorial, cos documentos que o identifican en canto á situación, superficie e lindeiros.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemnizacións, se é o caso.</p>
<p>Cuarto.-Os criterios de valoración fixados no proxecto de expropiación axústanse ós establecidos polos artigos 23 e seguintes da Lei 6/1998, sobre réxime do solo e valoracións.</p>
<p>Quinto.-A competencia para aproba-lo expediente de expropiación forzosa polo procedemento de taxación conxunta correspóndelle por delegación ó director xeral de Urbanismo, de acordo co artigo 1 da Orde do 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000) pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo, do solo de Galicia, a Lei 6/1998, do 13 de abril, sobre réxime do solo e valoracións, e as demais disposicións aplicables, proponse adopta-la seguinte</p>
<p>RESOLUCIÓN:</p>
<p>Primeiro.-Aprobar definitivamente o proxecto de expropiación forzosa polo procedemento de taxación conxunta dos bens e dereitos necesarios para a execución do polígono único do Plan Parcial de Ordenación do SUNP-3 As Cancelas-Mallou do PXOU de Santiago de Compostela, para os efectos previstos polos artigos 145 e 146 da Lei 1/1997, do 24 de marzo, do solo de Galicia, con estimación ou desestimación das alegacións nos termos que aparecen nos informes da súa contestación que constan no expediente.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación de conformidade co establecido no artigo 146.1º da Lei do solo de Galicia.</p>
<p>En consecuencia, o pagamento ou depósito do importe da valoración establecida producirá os efec</p>
<p>tos previstos nos núms. 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación de prezo xusto (artigo 146.2º da Lei do solo de Galicia).</p>
<p>Segundo.-Notifica-lo contido desta resolución aprobatoria do expediente ó Instituto Galego da Vivenda e Solo e de xeito individualizado a tódolos que aparezan como titulares de bens ou dereitos afectados que figuran no expediente, ós que se lles xuntará a correspondente folla de valoración, conferíndolles un prazo de vinte días durante o cal poderán manifestar por escrito ante esta Dirección Xeral de Urbanismo a súa desconformidade coa valoración establecida no expediente aprobado, conforme dispón o artigo 145.7º da Lei do solo de Galicia, advertíndolles que transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da Lei do solo de Galicia).</p>
<p>Terceiro.-Publica-la presente resolución así como a seguinte relación dos bens e dereitos afectados pola expropiación, no Diario Oficial de Galicia e no taboleiro de edictos do concello:</p>
<table><tbody><tr><td></td></tr>
<tr><td></td></tr>
<tr><td>Nº predio</td><td>Propietario</td><td>Superficie
m</td><td>Valoración
ptas.</td></tr>
<tr><td></td></tr>
</tbody></table>
<table><tbody><tr><td>1</td><td>Cooperativas de Vivendas Cervantes</td><td>258</td><td>2.742.123</td></tr>
<tr><td></td></tr>
<tr><td>1-A</td><td>José Mato Otero</td><td>827</td><td>5.676.404</td></tr>
<tr><td></td></tr>
<tr><td>2</td><td>Manuel González Vázquez</td><td>3.384</td><td>24.937.718</td></tr>
<tr><td></td></tr>
<tr><td>3</td><td>Victorino Cores Ramos</td><td>380</td><td>2.608.263</td></tr>
<tr><td></td></tr>
<tr><td>4</td><td>José Galante García</td><td>380</td><td>2.608.263</td></tr>
<tr><td></td></tr>
<tr><td>5</td><td>María Suárez Franqueira e Hros. Ramón Varela Varela</td><td>334</td><td>10.980.461</td></tr>
<tr><td></td></tr>
<tr><td>6</td><td>Carmen Rama Reboredo e Hros. José Liste Mosquera</td><td>1.890</td><td>16.290.677</td></tr>
<tr><td></td></tr>
<tr><td>7</td><td>Josefina Carnota Boo</td><td>304</td><td>2.086.610</td></tr>
<tr><td></td></tr>
<tr><td>8</td><td>Carmen López Rodríguez</td><td>1.015</td><td>6.966.808</td></tr>
<tr><td></td></tr>
<tr><td>9</td><td>Antonio López Rodríguez</td><td>2.126</td><td>15.150.095</td></tr>
<tr><td></td></tr>
<tr><td>11</td><td>María López Rodríguez</td><td>3.576</td><td>24.545.128</td></tr>
<tr><td></td></tr>
<tr><td>12</td><td>Ramón López Rodríguez</td><td>4.271</td><td>29.315.503</td></tr>
<tr><td></td></tr>
<tr><td>13</td><td>Jesús Parga Castelo</td><td>1.308</td><td>8.977.916</td></tr>
<tr><td></td></tr>
<tr><td>14</td><td>José Cendal García</td><td>888</td><td>22.865.858</td></tr>
<tr><td></td></tr>
<tr><td>15</td><td>Josefina Rozas Ponte</td><td>998</td><td>21.816.884</td></tr>
<tr><td></td></tr>
<tr><td>17-A</td><td>Hros. de Dolores Sánchez Couto</td><td>2.000</td><td>13.727.700</td></tr>
<tr><td></td></tr>
<tr><td>17-B</td><td>Celso Mira Sánchez</td><td>290</td><td>9.877.844</td></tr>
<tr><td></td></tr>
<tr><td>18</td><td>Manuel e Domingo Antonio Mariño del Río</td><td>4.664</td><td>32.012.996</td></tr>
<tr><td></td></tr>
<tr><td>19</td><td>José Fernández Carnota</td><td>1.698</td><td>11.654.817</td></tr>
<tr><td></td></tr>
<tr><td>20-A</td><td>Francisco Viaño Veiras</td><td>180</td><td>14.662.540</td></tr>
<tr><td></td></tr>
<tr><td>20-B</td><td>Francisco Viaño Veiras</td><td>1.560</td><td>16.118.256</td></tr>
<tr><td></td></tr>
<tr><td>20-C</td><td>Mercedes Seoane Mato</td><td>1.560</td><td>10.707.606</td></tr>
<tr><td></td></tr>
<tr><td>20-D</td><td>Nemesio Serrapio Gómez</td><td>780</td><td>5.353.803</td></tr>
<tr><td></td></tr>
<tr><td>21</td><td>Nieves Castro Mato e Hros. Constantino S.</td><td>212</td><td>6.881.820</td></tr>
<tr><td></td></tr>
<tr><td>22</td><td>María Piñeiro Fernández</td><td>134</td><td>8.480.634</td></tr>
<tr><td></td></tr>
<tr><td>22-A</td><td>María Piñeiro Fernández</td><td>108</td><td>1.100.081</td></tr>
<tr><td></td></tr>
<tr><td>23</td><td>Jesús Iglesias Rey</td><td>312</td><td>2.141.521</td></tr>
<tr><td></td></tr>
<tr><td>23-A</td><td>Manuela Lema Bouzas</td><td>258</td><td>1.770.873</td></tr>
<tr><td></td></tr>
<tr><td>24</td><td>Daniel Goldar Beiras</td><td>450</td><td>4.319.333</td></tr>
<tr><td></td></tr>
<tr><td>25</td><td>Julia Lema Bouzas</td><td>551</td><td>3.781.981</td></tr>
<tr><td></td></tr>
<tr><td>26-A</td><td>José Mecías Naveiro</td><td>576</td><td>3.953.578</td></tr>
<tr><td></td></tr>
<tr><td>26-B</td><td>Avelino Carneiro Vázquez</td><td>319</td><td>2.189.568</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td></td></tr>
<tr><td>Nº predio</td><td>Propietario</td><td>Superficie
m</td><td>Valoración
ptas.</td></tr>
<tr><td></td></tr>
</tbody></table>
<table><tbody><tr><td>27</td><td>Marcelino Lema Lobato</td><td>476</td><td>3.267.193</td></tr>
<tr><td></td></tr>
<tr><td>28</td><td>Antonio Raposo Sánchez</td><td>465</td><td>3.191.690</td></tr>
<tr><td></td></tr>
<tr><td>29-A</td><td>Avelino Carneiro Vázquez</td><td>602</td><td>4.132.038</td></tr>
<tr><td></td></tr>
<tr><td>29-B</td><td>Mª Eva Rodríguez Lema</td><td>507</td><td>3.479.972</td></tr>
<tr><td></td></tr>
<tr><td>30-A</td><td>José Castro Midón</td><td>263</td><td>1.805.193</td></tr>
<tr><td></td></tr>
<tr><td>30-B</td><td>José Castro Midón</td><td>248</td><td>1.702.235</td></tr>
<tr><td></td></tr>
<tr><td>30-C</td><td>Vicente Andrés Suárez Bahamonde</td><td>269</td><td>1.846.376</td></tr>
<tr><td></td></tr>
<tr><td>31</td><td>José Manuel Rodríguez Lema</td><td>495</td><td>3.397.606</td></tr>
<tr><td></td></tr>
<tr><td>32</td><td>José Manuel Camina Orizales</td><td>1.241</td><td>8.518.038</td></tr>
<tr><td></td></tr>
<tr><td>33</td><td>Antonio Raposo Sánchez</td><td>613</td><td>4.207.540</td></tr>
<tr><td></td></tr>
<tr><td>34</td><td>Ángel Rosendo Suárez Cancela</td><td>1.586</td><td>10.886.066</td></tr>
<tr><td></td></tr>
<tr><td>35</td><td>María e Serafíin Rafael Cabo Landeira</td><td>3.291</td><td>22.872.430</td></tr>
<tr><td></td></tr>
<tr><td>36</td><td>Comunidad de Vecinos Caixa Galicia</td><td>2.050</td><td>16.186.643</td></tr>
<tr><td></td></tr>
<tr><td>37</td><td>Manuel Angel Vilas Moure</td><td>656</td><td>4.502.686</td></tr>
<tr><td></td></tr>
<tr><td>38</td><td>Ignacio González Fernández</td><td>2.192</td><td>19.200.514</td></tr>
<tr><td></td></tr>
<tr><td>39</td><td>José Rico Mosquera</td><td>81</td><td>2.044.347</td></tr>
<tr><td></td></tr>
<tr><td></td><td>TOTAIS</td><td>52.626</td><td>457.544.227</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello, servirá de notificación ós propietarios descoñecidos, ós que se ignore o lugar de notificación, ou ben, tramitada a notificación, non se puidese realizar. Todo isto de acordo co disposto no artigo 59.4º da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución á Fiscalía da Audiencia Provincial, para os efectos establecidos no artigo 5 da Lei de expropiación forzosa, en relación cos propietarios descoñecidos e os non comparecentes no procedemento expropiatorio.</p>
<p>Contra esta resolución que pon fin á vía administrativa poderase interpoñer recurso contencioso-administrativo perante a sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da notificación, segundo o art. 46.1º da Lei 29/1998, do 13 de xullo, da xurisdicción contencioso-administrativa (LXCA). Así mesmo, poderase interpoñer recurso potestativo de reposición ante o conselleiro de Política Territorial, Obras Públicas e Vivenda, no prazo dun mes contado a partir do día seguinte ó da notificación desta resolución (artigo 116, 117 e 48 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro); para o caso de que se interpoña o recurso potestativo de reposición, ata que sexa resolto expresamente ou se producira a desestimación presunta, non se poderá interpoñe-lo recurso contencioso-administrativo </p>
<p>(art. 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro).</p>
<p>No suposto de que o interesado sexa unha administración pública, no lugar do recurso de reposición poderá dirixirlle ó órgano competente no prazo de dous meses o requirimento previo previsto no artigo 44 da LXCA.</p>
<p>Todo esto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifesta-la súa desconformidade como se indicou no epígrafe 2 desta resolución, nos termos establecidos polo artigo 145.8º da Lei do solo de Galicia.</p>
<p>Santiago de Compostela, 29 de novembro de 2000.</p>
<p>José Jesús Cudeiro Mazaira</p>
<p>Director xeral de Urbanismo</p>

