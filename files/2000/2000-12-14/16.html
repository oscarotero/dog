---
date: '2000-12-14'
id: 1556A
page: 16
number: 241
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de novembro de 2000, da Dirección Xeral de Industria, pola
  que se somete a información pública o proxecto de explotación, o estudio de
  impacto ambiental e o plan de restauración do pase a concesión de explotación
  derivada do permiso de investigación Cañoteira número 5520, da provincia de
  Lugo.
range: Resolución
url: 'https://www.xunta.gal/dog/Publicados/2000/20001214/Anuncio1556A_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25 de setembro), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude:</p>
<p>RESOLVO:</p>
<p>Someter a información pública, por un prazo de trinta días hábiles contados a partir da publicación desta resolución, o proxecto de explotación, o estudio de impacto ambiental e o plan de restauración do pase a concesión de explotación derivada do permiso de investigación Cañoteira nº 5520, ubicada en terreos do concello da Pastoriza, provincia de Lugo, e solicitado por Pizarras Vega, S.L.</p>
<p>Para os efectos informativos porase á disposición dos administrados que o soliciten un exemplar del para consulta nas oficinas desta dirección xeral, así como nas dependencias da delegación provincial de Industria correspondente, e as alegacións formularanse durante o prazo sinalado nas mesmas oficinas.</p>
<p>Santiago de Compostela, 15 de novembro de 2000.</p>
<p>Ramón Ordás Badía</p>
<p>Director xeral de Industria</p>

