---
date: '2000-09-04'
id: 10CC6
page: 12
number: 171
agency: CONCELLO DO PORRIÑO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000904/Anuncio10CC6_gl.html'
---
<p>O Concello Pleno, na súa sesión extraordinaria do día 21-7-2000, adoptou, co quórum legal da maioría absoluta, o acordo que ten a seguinte parte dispositiva:</p>
<p>«1. Aprobar inicialmente o proxecto de modificación puntual do Plan Xeral de Ordenación do concello do Porriño en San Salvador de Budiño, redactado por Arteplan, S.A. en febreiro de 2000 e promovida por este concello, que ten por obxecto a clasificación como solo urbano consolidado de uso industrial de dous ámbitos de 495.192 m e 64.475 m, limítrofes ó leste e sur, respectivamente, do polígono industrial da Granxa, co condicionado seguinte:</p>
<p>a) Os propietarios dos terreos afectados pola modificación deberán completar pola súa conta a urbanización necesaria para que eles alcancen a condición de soar.</p>
<p>b) É necesario completa-la urbanización, considerándose adecuada a proposta da CPTOPV da obrigatoria redacción dun plan especial de infraestructuras, aceptado tamén polo arquitecto redactor e os técnicos municipais, tendo en conta o previsto no artigo 26 da Lei do solo de Galicia que, dada a amplitude do seu contido, tamén podería prever dotacións e equipamentos.</p>
<p>2. Abri-lo trámite de información pública, durante un mes, mediante anuncios que se publicarán no DOG, BOP e nun dos xornais de maior circulación na provincia.</p>
<p>3. Suspende-lo procedemento do outorgamento de licencias nas zonas afectadas por esta modificación puntual.</p>
<p>Durante o referido prazo dun mes, contado a partir do día da publicación do último dos anuncios a que se refire o punto 2, o expediente queda de manifesto na secretaría deste concello para os efectos do seu exame e, se é o caso, a presentación de alegacións.</p>
<p>O Porriño, 27 de xullo de 2000.</p>
<p>O alcalde</p>
<p>Rubricado</p>

