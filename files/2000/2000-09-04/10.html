---
date: '2000-09-04'
id: 10C4E
page: 12
number: 171
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 26 de xullo de 2000 pola que se nomean funcionarios de carreira
  da escala de facultativos de arquivos e bibiliotecas da Universidade de
  Santiago de Compostela, en virtude de probas selectivas para promoción
  interna.
range: Resolución
url: 'https://www.xunta.gal/dog/Publicados/2000/20000904/Anuncio10C4E_gl.html'
---
<p>De conformidade coa proposta elevada polo tribunal cualificador das probas selectivas para ingreso na escala de facultativos de arquivos e bibliotecas, pola quenda de promoción interna, e verificada a posesión dos requisitos esixidos na base 2 da convocatoria,</p>
<p>O rector, de conformidade co disposto no artigo 78 n) dos estatutos da Universidade de Santiago de Compostela,</p>
<p>RESOLVE:</p>
<p>Primeiro.-Nomear funcionarios de carreira da escala de facultativos de arquivos e bibliotecas da Universidade de Santiago de Compostela os aspirantes aprobados que se relacionan no anexo desta resolución.</p>
<p>Segundo.-Para a adquisición da condición de funcionario de carreira, os interesados prestarán xuramento ou promesa de acordo co establecido no Real decreto 707/1979, do 5 de abril.</p>
<p>Terceiro.-A toma de posesión deberán efectuala perante este rectorado, no prazo dun mes, contado a partir do día seguinte ó da publicación da presente resolución no Diario Oficial de Galicia.</p>
<p>Cuarto.-De conformidade co disposto no artigo 13 do Real decreto 598/1985, do 30 de abril, e no artigo 10 da Lei 53/1984, do 26 de decembro, de incompatibilidades do persoal obxecto do presente nomeamento, para tomar posesión deberán realiza-la declaración a que se refire o primeiro dos preceptos citados ou a opción ou solicitude de compatibilidade no artigo 10 da Lei 53/1984.</p>
<p>Quinto.-Contra a presente resolución, que esgota a vía administrativa, poderá interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ó da súa publicación, de conformidade cos artigos 46 e 10.1º a) da Lei da xurisdicción contencioso-administrativa, aprobada por Lei 29/1998, do 13 de xullo.</p>
<p>Non obstante, os interesados poderán interpoñer recurso potestativo de reposición no prazo dun mes perante o órgano que o dictou. Neste caso non se poderá interpoñe-lo recurso contencioso-administrativo anteriormente indicado mentres non recaia resolución expresa ou presunta do recurso administrativo de reposición, ó abeiro dos artigos 116 e ss. da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 26 de xullo de 2000.</p>
<p>Darío Villanueva Prieto</p>
<p>Rector da Universidade de Santiago de Compostela</p>
<p>ANEXO</p>
<p>Escala de facultativos de arquivos e bibliotecas da Universidade de Santiago de Compostela</p>
<table><tbody><tr><td></td></tr>
<tr><td></td></tr>
<tr><td></td><td>Apelido 1</td><td>Apelido 2</td><td>Nome</td><td>DNI</td></tr>
<tr><td></td></tr>
</tbody></table>
<table><tbody><tr><td>1</td><td>Regos</td><td>Varela</td><td>José Antonio</td><td>33.209.724</td></tr>
<tr><td></td></tr>
<tr><td>2</td><td>Oro</td><td>Trigo</td><td>Mª del Pilar Irene del</td><td>35.427.750</td></tr>
<tr><td></td></tr>
<tr><td>3</td><td>Lema</td><td>Bendaña</td><td>Xosé Ramón</td><td>33.204.834</td></tr>
<tr><td></td></tr>
<tr><td>4</td><td>González</td><td>Da Costa</td><td>Ana del Carmen</td><td>45.523.602</td></tr>
<tr><td></td></tr></tbody></table>

