---
date: '2000-09-04'
id: 10CA2
page: 12
number: 171
agency: CONCELLO DE LALÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000904/Anuncio10CA2_gl.html'
---
<p>O Pleno da Corporación Municipal de Lalín na súa sesión ordinaria do día 26 de xullo de 2000 acordou que:</p>
<p>Primeiro.-Aprobar definitivamente o expediente de modificacións puntuais do Plan Xeral de Ordenación Municipal de Lalín redactado polo arquitecto Javier Bugallo Thielen co texto e documentos que figuran no expediente.</p>
<p>Segundo.-Proceder á publicación do acordo no DOG, do texto no BOP e a remitir a documentación prevista na Lei do solo, artigo 48, e artigo 8 c) da Lei de delegación de competencias que entrará en vigor conforme a estas disposicións.</p>
<p>Recursos.-O que se fai público para xeral coñecemento, podendo interpoñer contra a mencionada aprobación recurso potestativo de reposición ante o órgano que dictou a presente resolución, dentro do prazo dun mes contado a partir do día da súa publicación no DOG, de conformidade co disposto no artigo 116.1º da Lei 30/1992, do 26 de novembro, de RXAP e PAC, sen prexuízo da posibilidade de interpoñer directamente recurso contencioso-administrativo diante da Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte á publicación do presente edicto no DOG, na forma prevista no artigo 45 da LXCA.</p>
<p>Se se opta pola interposición do recurso potestativo: o interesado poderá espera-la resolución deste para interpoñe-lo recurso contencioso-administrativo ou ben transcorrido un mes desde a súa interposición sen que recaese resolución en prazo entenderase desestimado e poderase interpoñer recurso contencioso-administrativo. No primeiro suposto o prazo será de dous meses e no segundo de seis a aquel en que se considere desestimado para interpoñer recurso contencioso-administrativo diante da Sala do Contencioso-Administrativo do Tribunal Superior de Xustiza de Galicia.</p>
<p>Advírtese que os interesados poderán interpoñer calquera outro recurso que consideren pertintente en defensa dos seus intereses.</p>
<p>Lalín, 27 de xullo de 2000.</p>
<p>O alcalde-presidente</p>
<p>Rubricado</p>

