---
date: '2000-09-04'
id: 10CC2
page: 12
number: 171
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva da modificación puntual do PXOU para
  concreta-las determinacións de edificabilidade que conteñen as fichas das súas
  unidades de actuación con planeamento de desenvolvemento por Peris e a súa
  nova regulamentación.
range: Anuncio
url: 'https://www.xunta.gal/dog/Publicados/2000/20000904/Anuncio10CC2_gl.html'
---
<p>O Pleno da Corporación, na sesión que tivo lugar o 27 de maio pasado, acordou prestar aprobación definitiva ó documento denominado texto refundido e modificado da modificación puntual do plan xeral de ordenación urbana con fin de concreta-las determinacións de edificabilidade que conteñen as fichas das súas unidades de actuación con planeamento de desenvolvemento por plans especiais de reforma interior e a súa nova regulamentación, documento de ordenación, formulado por esta Administración municipal e redactado polo arquitecto xefe do Servicio Municipal de Arquitectura e Urbanismo, en execución e nos termos das observacións contidas nos informes preceptivos e vinculantes a tal expediente pola Consellería de Política Territorial, Obras Públicas e Vivenda da Xunta de Galicia, desestimando as alegacións ou reclamacións formuladas por José Márquez Souto-presidente da Xunta de Compensación da Unidade de Execución U.E. 14.1-A Parda-Pontevedra-, Rafael Córdoba Piñeiro e Vicente Riestra </p>
<p>Cuartero, durante a fase de información pública da presente modificación puntual do PXOU, xa que de conformidade cos informes emitidos polo Servicio Municipal de Xestión Urbanística, Dirección Xeral de Urbanismo da CPTOPV e Deputación Provincial, recollidos nos antecedentes de feito deste acto administrativo e que lle serven de motivación, nos termos do artigo 89.5º da Lei 30/1992, do 26 de novembro, e motivacións xurídicas del, a presente modificación puntual do PXOU non vulnera disposicións ou determinacións da normativa de ordenación territorial ou urbanística en vigor nin do planeamento de ordenación integral deste termo municipal do que o contido pasará a formar parte integrante con idéntico alcance normativo de natureza regulamentaria, contendo as determinacións propias de tal categoría de instrumentos urbanísticos de ordenación por considera-lo concello que a conve</p>
<p>niencia do obxectivo descrito desa nova ordenación, mellorará e implementará a xestión urbanística das unidades de actuación que se vai desenvolver mediante plans especiais de reforma interior.</p>
<p>Así mesmo, dispúxose publicar este acordo na forma legalmente establecida con comunicación ás administracións públicas, entidades e persoas interesadas con ofrecemento do réxime de recursos procedente, e traslado á Consellería de Política Territorial, Obras Públicas e Vivenda, facéndose constar que o réxime urbanístico aplicable ás unidades de actuación que se vai desenvolver mediante Peris obxecto desta modificación, dada a súa clasificación en solo urbano non consolidado, será o 90 por 100 do aproveitamento medio resultante de cada polígono, calculada dividindo a edificabilidade total, incluída a dotación privada, pola superficie total do polígono, excluídos os terreos afectos a dotacións públicas existentes, permitíndose a regulamentación da súa ordenación polo instrumento de planeamento de desenvolvemento, consonte as disposicións da normativa urbanística e de ordenación territorial e artigo 229.bis da normativa do PXOU, nos termos da presente modificación puntual.</p>
<p>Consonte o disposto no artigo 48.2º da Lei do solo de Galicia, no BOP número 122 do 27-6-2000 publicouse o texto íntegro da normativa da modificación do planeamento aprobada, remitíndose copia do expediente á Consellería de Política Territorial, Obras Públicas e Vivenda, para os efectos establecidos no número 3 e 4 deste precepto.</p>
<p>O que se fai público para a súa executividade, significándose que contra este acto, que esgota a vía administrativa, poderá interpor directamente quen se considere lexitimado o recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da publicación do texto íntegro da disposición impugnada, consonte o establecido nos artigos 10.1º.6) e 46.1º da Lei 29/1998, do 13 de xullo, regulamentadora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados estimen procedentes conforme dereito, significándolle que o artigo 107.3º da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral.</p>
<p>Pontevedra, 7 de xullo de 2000.</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo e Medio Ambiente</p>
<p>Julio Dapena Outomuro</p>
<p>Secretario xeral</p>

