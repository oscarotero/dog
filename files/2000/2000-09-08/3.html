---
date: '2000-09-08'
id: 10F4A
page: 12
number: 175
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 31 de xullo de 2000 pola que se lle concede autorización definitiva á
  Escola Familiar Agraria Piñeiral de Arzúa (A Coruña), para imparti-lo ciclo
  formativo de grao medio de Comercio.
range: Orde
url: 'https://www.xunta.gal/dog/Publicados/2000/20000908/Anuncio10F4A_gl.html'
---
<p>Examinado o expediente instruído por instancia do titular da Escola Familiar Agraria Piñeiral de Arzúa (A Coruña), solicitando autorización para imparti-lo ciclo formativo de grao medio de Comercio.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 31-1-2000) pola que se regulan determinados aspectos relativos a autorización de centros privados exclusivos de formación profesional específica; Decreto 296/1999 (DOG do 18-11-1999) polo que</p>
<p>se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995 do 10 de maio (DOG do 22) e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la Escola Familiar Agraria Piñeiral de Arzúa para imparti-lo ciclo formativo de grao medio de Comercio, quedando a composición resultante segundo se especifica no anexo desta orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumprimento da lexislación vixente y a solicita-la oportuna revisión cando teña que modificarse calquera dos datos que sinala a presente orde.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 31 de xullo de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: Arzúa.</p>
<p>Localidade: Arzúa.</p>
<p>Enderezo: Santa María, s/n .</p>
<p>Código do centro: 15020313.</p>
<p>Denominación específica: Escola Familiar Agraria Piñeiral.</p>
<p>Titular: Federación de Escuelas Familiares Agrarias.</p>
<p>Ensinanzas que se autorizan.</p>
<p>Familia profesional: Comercio e Marketing.</p>
<p>1 ciclo formativo de grao medio de Comercio (1 unidade para 20 postos escolares).</p>
<p>Composición resultante.</p>
<p>a) Centro de educación secundaria:</p>
<p>-4 unidades de educación secundaria obrigatoria.</p>
<p>b) Centro de formación profesional específica:</p>
<p>Familia profesional: Comercio e Marketing.</p>
<p>-1 ciclo formativo de grao medio de Comercio (1 unidade para 20 postos escolares).</p>
<p>-1 ciclo formativo de grao superior de Xestión comercial e marketing (1 unidade para 20 postos escolares).</p>
<p>-2 unidades de FP2 da rama: agraria; especialidade: administración e xestión de empresas agrarias.</p>

