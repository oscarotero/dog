---
date: '2000-09-05'
id: 10D4A
page: 12
number: 172
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 24 de xullo de 2000, do Servicio de Estructuras Rurais de
  Ourense, pola que se anuncia a publicación do acordo de concentración
  parcelaria da zona de Acevedo do Río-Alcázar de Milmanda (Celanova-Ourense).
range: Resolución
url: 'https://www.xunta.gal/dog/Publicados/2000/20000905/Anuncio10D4A_gl.html'
---
<p>Ponse en coñecemento de tódolos interesados na concentración parcelaria da zona de Acevedo do Río-Alcázar de Milmanda (Celanova-Ourense), declarada de utilidade pública e urxente execución polo Decreto 165/1994, do 2 de xuño (DOG 115, do 16 de xuño), o seguinte:</p>
<p>Primeiro.-Con data do 24 de xullo de 2000, o director xeral de Desenvolvemento Rural aprobou o acordo de concentración parcelaria da zona de Acevedo do Río-Alcázar de Milmanda (Celanova-Ourense), logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no Concello de Celanova e na zona, durante trinta días hábiles, contados desde o día seguinte a aquel en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación da provincia, no lugar habitual da parroquia e no taboleiro de anuncios do concello.</p>
<p>Terceiro.-No prazo dos trinta días que se din, cabe interpoñer recurso de alzada perante o conselleiro de Agricultura, Gandería e Política Agroalimentaria, podendo os recorrentes presentalo na xefatura do Servicio de Estructuras Rurais (r/ Florentino L. Cuevillas, 4-6, baixo, Ourense), nas oficinas centrais da consellería (edificio San Caetano, Santiago de Compostela) ou en calquera das dependencias ás que fai referencia o artigo 38.4º da Lei de réximen xurídico das administracións públicas e do procedemento administrativo común, por si mesmos ou</p>
<p>por representación, facéndose constar no escrito un domicilio dentro do termo municipal para efectos das notificacións que procedan.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia, do 14 de agosto de 1985).</p>
<p>Ourense, 24 de xullo de 2000.</p>
<p>Francisco Marín Muñoz</p>
<p>Xefe do Servicio de Estructuras Rurais de Ourense</p>
<p>Visto e prace</p>
<p>P.A.</p>
<p>Mª Rosa Rodríguez Cougil</p>
<p>Secretaria provincial de Ourense</p>

