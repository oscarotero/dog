---
date: '2000-03-31'
id: '7592'
page: 4449
number: 64
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 65/2000, do 16 de marzo, polo que se aproba a disolución da agrupación
  voluntaria dos concellos de Castro de Rei e Cospeito, da provincia de Lugo,
  para sostemento en común do posto de secretaría.
range: Decreto
url: 'https://www.xunta.gal/dog/Publicados/2000/20000331/Anuncio7592_gl.html'
---
<p>Os concellos de Cospeito e Castro de Rei en sesións plenarias os días 25 de xaneiro e 15 de febreiro de 2000, respectivamente, adoptaron o acordo de disolve-la agrupación voluntaria, creada polo Decreto 142/1996, do 17 de abril, para o sostemento en común do posto de secretaría, e elevaron o expediente á Xunta de Galicia para a súa resolución.</p>
<p>As peculiares características dos concellos de Castro de Rei e Cospeito en canto á súa poboación e</p>
<p>recursos ordinarios fan que se xustifique a disolución da citada agrupación.</p>
<p>O expediente axústase ó disposto no artigo 167 da Lei 5/1997, de 22 de xullo, de Administración local de Galicia.</p>
<p>O expediente foi sometido a información pública polo prazo dun mes.</p>
<p>A Delegación do Goberno en Galicia e a Deputación Provincial de Lugo emitiron informes favorables.</p>
<p>A competencia para aproba-la disolución de agrupacións de municipios para o sostemento en común de postos de secretaría correspóndelle á Xunta de Galicia, segundo o disposto no artigo 3 b) do Real decreto 1732/1994, do 29 de xullo, sobre provisión de postos de traballo reservados a funcionarios de Administración local con habilitación de carácter nacional e artigo 167 da Lei 5/1997, do 22 de xullo.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia, na súa reunión do día dezaseis de marzo de dous mil,</p>
<p>DISPOÑO:</p>
<p>Aproba-la disolución da agrupación voluntaria dos concellos de Castro de Rei e Cospeito, da provincia de Lugo, para sostemento en común do posto da secretaría.</p>
<p>Santiago de Compostela, dezaseis de marzo de dous mil.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

