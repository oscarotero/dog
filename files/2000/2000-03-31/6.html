---
date: '2000-03-31'
id: 756A
page: 4441
number: 64
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 20 de marzo de 2000 pola que se lle autoriza a implantación da
  modalidade de Ciencias da Natureza e da Saúde do novo bacharelato ó Instituto
  de Educación Secundaria Luis Seoane de Pontevedra.
range: Orde
url: 'https://www.xunta.gal/dog/Publicados/2000/20000331/Anuncio756A_gl.html'
---
<p>A Consellería de Educación e Ordenación Universitaria, por Orde do 27 de xaneiro de 1994, autorizou a implantación do novo bacharelato en distintos centros da Comunidade Autónoma.</p>
<p>De acordo coa liña iniciada e co fin de darlles continuidade nos estudios ós alumnos que, tendo superadas as ensinanzas de educación secundaria obrigatoria, demanden o acceso ó novo bacharelato establecido na Lei orgánica 1/1990, do 3 de outubro, de ordenación xeral do sistema educativo, procede a autorización da implantación en determinados centros das modalidades de bacharelato previstas no Decreto 275/1994, do 29 de xullo, polo que se establece o currículo do bacharelato na Comunidade Autónoma de Galicia.</p>
<p>Na súa virtude e de conformidade coa proposta formulada pola Dirección Xeral de Centros e Inspección Educativa,</p>
<p>DISPOÑO:</p>
<p>Primeiro.-Autorizarlle a implantación da modalidade de Ciencias da Natureza e da Saúde do novo bacharelato ó Instituto de Educación Secundaria Luis Seoane de Pontevedra, para o curso 1999-2000.</p>
<p>Segundo.-Autorízase a Dirección Xeral de Centros e Inspección Educativa para adopta-las medidas precisas para a execución da presente orde.</p>
<p>Santiago de Compostela, 20 de marzo de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

