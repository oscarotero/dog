---
date: '2000-06-08'
id: B71E
page: 8863
number: 111
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Resolución do 16 de maio de 2000 pola que se anuncia a construcción e xestión
  do aparcadoiro na Choupana, en Santiago de Compostela.
range: Resolución
url: 'https://www.xunta.gal/dog/Publicados/2000/20000608/AnuncioB71E_gl.html'
---
<p>Obxecto do contrato: é a redacción do proxecto básico e de execución, construcción e xestión dun</p>
<p>aparcadoiro subterráneo público para o estacionamento de vehículos na Choupana, no espacio delimitado para tal efecto no polígono 2 do SUP 5. Tamén incluirá a construcción dos accesos provisionais que posibiliten a súa entrada en funcionamento, así como o acondicionamento da zona verde deportiva en superficie.</p>
<p>Duración da concesión: o prazo da concesión establécese en cincuenta anos contados a partir do inicio da prestación do servicio.</p>
<p>Clasificación do contratista: para a execución das obras esíxese a seguinte clasificación: grupo C, categoría f.</p>
<p>Prazo de execución das obras: 12 meses contados desde a sinatura da acta de comprobación do replanteo.</p>
<p>Canon: será proposto na súa oferta económica por cada licitador, sen que poida ser inferior a 2.000 pesetas ano/praza (12,02 euros).</p>
<p>Tarefas: os licitadores proporán un cadro de tarefas, con indicación do prezo por media hora, hora, fracción, día completo e abono mensual. Así mesmo, indicarase o importe das tarefas bonificadas e prezos das prazas en réxime de cesión.</p>
<p>Procedemento e forma de adxudicación: o contrato adxudicarase por concurso por procedemento aberto.</p>
<p>Proposicións: lugar e prazo de presentación: os licitadores poderán presentar proposicións no Rexistro Xeral de Entrada do Concello de Santiago de Compostela dentro do prazo de 26 días naturais, que comezarán a contarse desde o día seguinte ó da data da última das publicacións que corresponden facer no Diario Oficial de Galicia e no BOP da Coruña.</p>
<p>Criterios de adxudicación: son os sinalados no artigo 26.6º do prego de cláusulas económico-administrativas.</p>
<p>Garantías:</p>
<p>Provisional: 1.000.000 de ptas.</p>
<p>Definitiva: pola xestión do aparcadoiro: 15.000.000 de ptas.</p>
<p>Pola execución das obras: 4% do orzamento das obras.</p>
<p>Documentación: información e documentación: Copy Nova, rúa Nova de Abaixo nº 12, local 4. Teléfono: 981 59 23 93. Santiago de Compostela.</p>
<p>Apertura de plicas: terá lugar en acto público na casa do concello (Secretaría) ás 12 horas do quinto día hábil seguinte a aquel no que finalice o prazo de presentación de proposicións.</p>
<p>Modelo de proposición:</p>
<p>D....., con domicilio en....., rúa....., nº....., teléfono....., con DNI (ou pasaporte ou documento que os substitúa) nº....., actuando en nome propio (ou en representación de....., DNI ou CIF nº..... e domicilio en....., participa no concurso, por procedemento</p>
<p>aberto, para a adxudicación da construcción e xestión do aparcadoiro na Choupana, en Santiago de Compostela, e para estes efectos fai constar:</p>
<p>1. Que ofrece o prezo de:</p>
<p>Canon:.....</p>
<p>Tarefas:.....</p>
<p>2. Que coñece e acepta cantas obrigas se deriven dos pregos de condicións deste contrato.</p>
<p>3. Que xunta a documentación esixida no prego de condicións.</p>
<p>En...., o..... de.... de 2000.</p>
<p>O licitador (asinado e rubricado).</p>
<p>Reclamacións: simultaneamente ó de licitación exponse ó público o prego de condicións, contra o que se poderán presentar reclamacións no rexistro xeral do Concello de Santiago de Compostela, durante o prazo de oito días hábiles, contados a partir da publicación deste anuncio no BOP da Coruña.</p>
<p>Santiago de Compostela, 16 de maio de 2000.</p>
<p>Luis Tojo Ramallo</p>
<p>Tenente alcalde</p>

