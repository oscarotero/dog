---
date: '2000-12-18'
id: 156CA
page: 16
number: 243
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de novembro de 2000 pola que se declara a utilidade pública,
  en concreto, das instalacións do parque eólico denominado Álabe-Lomba.
  (Expediente 037-EOL).
range: Resolución
url: 'https://www.xunta.gal/dog/Publicados/2000/20001218/Anuncio156CA_gl.html'
---
<p>Examinado o expediente instruído a pedimento de Ineuropa Eólica del Xistral, S.A. (actualmente Acciona Eólica de Galicia, S.A.) con enderezo para efectos de notificacións na avda. Europa 18 parque empresarial La Moraleja, 28108 Alcobendas-Madrid, sobre</p>
<p>autorización das instalacións do parque eólico denominado Álabe-Lomba; resultan os seguintes</p>
<p>Antecedentes de feito.</p>
<p>Primeiro.-O 22 de xullo de 1999, Diego Contreras Olmedo, en nome e representación de Acciona Eólica de Galicia, S.A. solicitou a autorización administrativa, declaración de utilidade pública e aprobación do proxecto de execución, e modificación das condicións de inclusión no réxime especial de producción de enerxía eléctrica do parque eólico denominado Álabe-Lomba, de 23,25 MW, achegando a documentación establecida para o efecto polo Decreto 2617/1966, do 20 de outubro, sobre autorizacións de instalacións eléctricas, o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto coas características fundamentais da instalación e a relación concreta e individualizada de bens e dereitos afectados someteuse a información pública por Resolución do 28 de outubro de 1999, para os efectos previstos nos decretos 2617/1966, xa mencionado, 2619/1966 sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico; artigo 25 da Lei 10/1995, de ordenación do territorio de Galicia, e Decreto 205/1995 citado. A resolución publicouse nos seguintes medios: DOG do 9-11-1999, BOP de Lugo do 6-11-1999, BOE do 9-11-1999, no diario La Voz de Galicia do 8-11-1999, El Progreso de Lugo do 5-11-1999, nos taboleiros de anuncios dos concellos de Muras e Abadín.</p>
<p>Durante o período de información pública presentáronse as seguintes alegacións:</p>
<p>1. Cristina Veiga Sánchez, en nome e representación da empresa Asesoramiento y Comercialización Marpu, S.L. (predios nº 16 e 17) solicita que se acumulen os expedientes 037-EOL e 039-EOL e que non se declare de utilidade pública a citada instalación debido a que actualmente hai en funcionamento unha granxa cinexética e un couto de caza permanente e manifesta que a instalación do citado parque prexudica economicamente o mencionado predio nas actividades de caza e cría de animais e ademais unha casa señorial na que se realizaron importantes investimentos.</p>
<p>2. Pablo Fernández Castro, en nome e representación da sociedade Hidroener, S.A., manifestando o seguinte:</p>
<p>a) Que é titular dun dereito de superficie do monte en man común de Montouto e A Balsa, co obxecto de construír instalacións de aproveitamento eólico, polo que solicita que non se lle expropie o citado dereito.</p>
<p>b) A declaración de utilidade pública e expropiación que se pretende non poidan afectar á empresa que representa ata que non intente o acordo amigable ó que se refire o artigo 24 da Lei de expropiación forzosa do 16 de decembro de 1954.</p>
<p>c) A concesión da autorización non implica un dereito expropiatorio discrecional, senón que unha vez obtida aquela, examinaranse as condicións que fagan posible a execución do plan eólico proposto, coa presentación das correspondentes alegacións, declarándose en última instancia, a utilidade pública das instalacións.</p>
<p>d) Non existe o interese social prevalente ó que fai referencia a Lei 13/1989, do 10 de outubro, relativa ós montes veciñais en man común, que permita a declaración e expropiación do monte en man común de Montouto e A Balsa, do que Hidroener, S.A., posúe un dereito de superficie.</p>
<p>3. José Trastoy Reigosa actuando en calidade de presidente da comunidade de veciños do monte en man común da parroquia de Balsa solicita que non se expropie o dereito de superficie constituído entre a citada comunidade de veciños e a empresa Hidroener, S.A. a favor desta última.</p>
<p>Terceiro.-O 22 de maio de 2000, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico; o promotor solicita revisión da declaración de efectos ambientais, achegando documentación complementaria ó proxecto inicial o 13 de xuño de 2000; a Dirección Xeral de Calidade e Avaliación Ambiental, por Resolución do 11 de agosto de 2000 modifica a declaración de efectos ambientais e posterior proposta de mellora ambiental do 14 de setembro, reducíndose o número de aeroxeradores de 31 a 30, dado que se considera o aeroxerador L-532-a, na súa actual posición non é compatible coa defensa dos valores ambientais existentes, así como os accesos proxectados para este.</p>
<p>Cuarto.-O 10 de outubro de 2000, a Dirección Xeral de Industria resolveu autoriza-la instalación dos equipos electromecánicos, aproba-lo correspondente proxecto de execución e recoñecer a esa instalación, a condición de instalación acollida ó réxime especial do R.D. 2818/1998, e incluíla no grupo b.2) do artigo 2 do dito real decreto; agás o aeroxerador L-532-a, que se vai situar nos concellos de Abadín e Muras, coas seguintes características básicas:</p>
<p>Emprazamento e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Álabe-Lomba</td><td>Muras</td><td>Nº</td><td>X</td><td>Y</td></tr>
<tr><td></td></tr>
<tr><td>Abadín</td><td>1</td><td>612.800</td><td>4.810.360</td></tr>
<tr><td></td></tr>
<tr><td>2</td><td>614.180</td><td>4.812.000</td></tr>
<tr><td></td></tr>
<tr><td>3</td><td>613.700</td><td>4.812.700</td></tr>
<tr><td></td></tr>
<tr><td>4</td><td>614.936</td><td>4.812.941</td></tr>
<tr><td></td></tr>
<tr><td>5</td><td>615.630</td><td>4.812.240</td></tr>
<tr><td></td></tr>
<tr><td>6</td><td>614.444</td><td>4.812.105</td></tr>
<tr><td></td></tr>
<tr><td>7</td><td>614.444</td><td>4.811.600</td></tr>
<tr><td></td></tr>
<tr><td>8</td><td>615.210</td><td>4.811.600</td></tr>
<tr><td></td></tr>
<tr><td>9</td><td>615.210</td><td>4.810.950</td></tr>
<tr><td></td></tr>
<tr><td>10</td><td>615.043</td><td>4.810.900</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>11</td><td>614.224</td><td>4.811.115</td></tr>
<tr><td></td></tr>
<tr><td>12</td><td>614.100</td><td>4.810.600</td></tr>
<tr><td></td></tr>
<tr><td>13</td><td>613.750</td><td>4.810.210</td></tr>
<tr><td></td></tr>
<tr><td>14</td><td>613.910</td><td>4.809.965</td></tr>
<tr><td></td></tr></tbody></table>
<p>-Características técnicas do parque.</p>
<p>Nº de aeroxeradores: 31.</p>
<p>Potencia unitaria por aeroxerador: 750 kW.</p>
<p>Xeradores: NEG-MICON NM 750/44.</p>
<p>Potencia total instalada: 23.25 MW.</p>
<p>Producción anual estimada: 74.979 MWh/ano.</p>
<p>Investimento previsto: 3.104.661.987 pesetas.</p>
<p>-Características técnicas da infraestructura eléctrica de transformación e interconexión.</p>
<p>31 centros de transformación de 1.000 KVA de potencia unitaria e relación de transformación 0,69/20 kV, instalados no interior da torre cos elementos de protección e auxiliares necesarios.</p>
<p>Liñas de media tensión subterráneas para evacuación de enerxía a 20 kV, de interconexión entre centros de recollida de media tensión e subestación transformadora 20/132 kV.</p>
<p>Subestación transformadora 20/132 kV para evacuación de enerxía, composta por un transformador principal 20/132 kV de 25/27 MVA ONAN/ONAF de potencia nominal e un transformador para servicios auxiliares 20/0,38 kV de 100 kVA de potencia nominal cos correspondentes equipos de control, seccionamento, manobra, medida e protección.</p>
<p>Fundamentos de dereito.</p>
<p>Primeiro.-A Consellería de Industria e Comercio é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación coa Lei 54/1997, do 27 de novembro, do sector eléctrico e o Decreto 205/1995, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que figura no expediente, cabe dicir que:</p>
<p>1. En relación coas alegacións formuladas por Cristina Veiga Sánchez, en nome e representación da empresa Asesoramiento y Comercialización Marpu, S.L. (predios nº 16 e 17) cabe dicir que:</p>
<p>a) Non procede a acumulación de expedientes por tratarse de dous expedientes distintos e cada un co seu correspondente proxecto.</p>
<p>b) O artigo 52 da Lei 54/1997, reguladora do sector eléctrico declara de utilidade públicas as instalacións eléctricas de xeración de transporte e distribución de enerxía, cos efectos que se determinan no artigo 54 da mesma norma.</p>
<p>c) Non se toman en consideración as alegacións referidas á valoración da afección das citadas parcelas, por non seren obxecto desta fase do expediente. Correspondendo esta valoración á fase do prezo xusto.</p>
<p>2. En relación ás alegacións formuladas por Pablo Fernández Castro, en nome e representación da sociedade Hidroener, S.A. e José Trastoy Reigosa actuando en calidade de presidente da comunidade de veciños do monte en man común da parroquia de Balsa cabe dici-lo seguinte:</p>
<p>a) O dereito de superficie ó que se refire o alegante é un contrato entre dúas partes, o que de acordo coa lexislación vixente non concede ningún dereito administrativo preferente á hora de realizar un parque eólico estando a realización del regulada polo Decreto 205/1995 xa citado anteriormente.</p>
<p>b) Non se toman en consideración as alegacións referidas á valoración da afección do monte en man común de Montouto e A Balsa, por non seren obxecto desta fase do expediente. Correspondendo esta valoración á fase de prezo xusto.</p>
<p>c) Non se pode estudia-la posibilidade de prevalencia dunha instalación sobre outra, ata que se declare a utilidade pública da dita instalación</p>
<p>Terceiro.-No expediente instruído para o efecto, cumpríronse os trámites procedementais sinalados no Decreto 2617/1966 e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixidos.</p>
<p>Esta consellería, de acordo co que antecede e en o exercicio das competencias que ten atribuídas</p>
<p>RESOLVE:</p>
<p>Declara-la utilidade pública en concreto das instalacións do parque eólico Álabe-Lomba, o que leva implícita a necesidade de ocupación dos bens e dereitos afectados e implica a urxente ocupación a os efectos do artigo 52 da Lei de expropiación forzosa.</p>
<p>Contra a presente resolución, que é definitiva en vía administrativa, cabe interpoñer, se é o caso, recurso potestativo de reposición no prazo dun mes contado desde día seguinte ó da súa notificación ou ben directamente recurso contencioso-administrativo ante o Xulgado do Contencioso-Administrativo da Coruña, no prazo de dous meses contados a partir da citada data.</p>
<p>Santiago de Compostela, 30 de novembro de 2000.</p>
<p>Juan Rodríguez Yuste</p>
<p>Conselleiro de Industria e Comercio</p>

