---
date: '2000-10-04'
id: '11E62'
page: 13
number: 193
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 22 de setembro de 2000 pola que se declara de interese galego e se
  ordena a inscrición no Rexistro de Fundacións de Interese Galego da Fundación
  Laboratorio de Anatomía Animal.
range: Orde
url: 'https://www.xunta.gal/dog/Publicados/2000/20001004/Anuncio11E62_gl.html'
---
<p>Visto o expediente de recoñecemento e declaración de interese galego e inscrición no Rexistro de Fundacións de Interese Galego da Fundación Laboratorio de Anatomía Animal.</p>
<p>Antecedentes de feito:</p>
<p>1. Antonio Palanca Soler, na súa calidade de presidente da fundación, en escrito do 8 de maio de 2000, formulou solicitude de clasificación e de recoñecemento e declaración de interese galego e inscrición no Rexistro de Fundacións de Interese Galego.</p>
<p>2. A fundación foi constituída en escritura pública, outorgada en Vigo, o día 11 de abril de 2000, ante o notario José María Rueda Pérez co número oitocentos vintecinco do seu protocolo, por Jorge Ribó Landín, Antonio Palanca Soler e Cristina Castán Lanaspa; intervén Jorge Ribó Landín en nome e representación do Club Alpino da Univeridade de Vigo, e os restantes no seu propio nome e dereito.</p>
<p>3. A Fundación Laboratorio de Anatomía Animal ten por obxecto promover, asesorar, xestionar e incentivar actividades que teñan como fin, tanto o coñecemento como a xestión integrada dos espacios naturais, segundo consta no artigo 6 dos seus estatutos.</p>
<p>4. A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública proposta de clasificación como de interese ambiental da Fundación Laboratorio de Anatomía Animal, dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese</p>
<p>galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese medioambiental e a súa adscrición á Consellería de Medio Ambiente.</p>
<p>5. Á vista da citada proposta da Comisión de Secretarios Xerais, por orde da Consellería da Presidencia e Administración Pública do 10 de maio de 2000 (Diario Oficial de Galicia, do 26 de maio) clasificouse como de interese ambiental a Fundación Laboratorio de Anatomía Animal e adscribiuse á Consellería de Medio Ambiente para efectos do exercicio do protectorado sobre ela, en cumprimento do disposto no artigo 32.3º a) do Regulamento de organización e funcionamento do protectorado das fundacións de interese galego.</p>
<p>6. Na anteriormente sinalada escritura pública de constitución da fundación constan os extremos relativos á personalidade do fundador; a súa capacidade para constituíla e a súa vontade de facelo como de interese galego conforme os preceptos da Lei 7/1981, do 22 de xuño, de Réxime das Fundacións de Interese Galego, modificada pola Lei 11/1991, do 8 de novembro; os estatutos; a dotación inicial constituída pola achega do fundador que consta na relación do 25 de febreiro de 2000, asinada por Jorge Ribó Landín e Antonio Palanca Soler, que se xunta coa escritura de constitución e que debe entenderse realizada a título gratuíto por estar afectada de modo duradeiro á realización dos seus fins; e a designación das persoas naturais que constitúen o órgano de goberno inicial da fundación, coa aceptación, no devandito acto fundacional, dos seus cargos.</p>
<p>7. Nos estatutos da fundación constan os extremos relativos á súa denominación de Fundación Laboratorio de Anatomía Animal (artigo 1), o seu obxecto e finalidade de promover, asesorar, xestionar e incentivar actividades que teñan como fin, tanto o coñecemento como a xestión integrada dos espacios naturais (artigo 6); o seu enderezo na Facultade de Ciencias, Universidade de Vigo, provincia de Pontevedra (artigo 4); as regras para a aplicación das rendas ó obxecto fundacional e para a determinación dos beneficiarios (artigos 7 e 8) e a designación do padroado como órgano de goberno, representación e administración dela, con indicación do seu réxime de funcionamento (artigos 9 a 23).</p>
<p>8. En cumprimento do establecido no artigo 32.3º a) do Regulamento de organización e funcionamento do protectorado das fundacións de interese galego, con data 21 de setembro de 2000, a Asesoría Xurídica emite informe favorable sobre a legalidade da declaración de interese galego da Fundación Laboratorio de Anatomía Animal.</p>
<p>Fundamentos de dereito:</p>
<p>Primeiro.-O artigo 34 da Constitución española recoñece o dereito de fundación para fins de interese xeral, consonte a lei, e o artigo 27.26º do Estatuto de autonomía para Galicia establece que é compe</p>
<p>tencia exclusiva da Comunidade Autónoma galega o Réxime das Fundacións de Interese Galego.</p>
<p>Segundo.-De acordo co disposto no artigo 32.3º a) do Regulamento de organización e funcionamento do protectorado das fundacións de interese galego en relación co Decreto 482/1997, do 26 de decembro, correspóndelle á Consellería de Medio Ambiente a declaración de interese galego e a inscrición no Rexistro de Fundacións de Interese Galego da Fundación Laboratorio de Anatomía Animal, así como o exercicio das funcións de protectorado e as demais que correspondan á Xunta de Galicia de conformidade co indicado no dito regulamento.</p>
<p>Terceiro.-Á vista dos artigos 2, 3, 4.1º, 5, 6, 7.1º.2 e 5 e 11.1º da Lei 7/1983, do 22 de xuño, de réxime das fundacións de interese galego, e 4º do Regulamento de organización e funcionamento do protectorado delas, aprobado polo Decreto 248/1992, do 18 de xuño, deben entenderse substancialmente cumpridos os requisitos establecidos pola declaración de interese galego e inscrición no Rexistro de Fundacións de Interese Galego, sección da Consellería de Medio Ambiente, da Fundación Laboratorio de Anatomía Animal, polo que procede dictar esta presente orde. Por todo iso,</p>
<p>DISPOÑO:</p>
<p>Primeiro.-Recoñecer e declarar de interese galego a Fundación Laboratorio de Anatomía Animal.</p>
<p>Segundo.-Ordena-la súa inscrición no Rexistro de Fundacións de Interese Galego, sección da Consellería de Medio Ambiente.</p>
<p>Terceiro.-Que a dita fundación, expresamente sometida á Lei 7/1983, do 27 de xuño, modificada pola Lei 11/1991, do 8 de novembro, e o seu regulamento aprobado polo Decreto 248/1992, do 18 de xuño, e demais normativa de aplicación, onde se establecen especialmente as obrigas delles dar publicidade suficiente ós seus obxectivos e actividades, da ausencia de ánimo de lucro na prestación dos seus servicios e de solicita-las preceptivas autorizacións, quede suxeita ó protectorado da Xunta de Galicia, que será exercido por esta consellería.</p>
<p>Santiago de Compostela, 22 de setembro de 2000.</p>
<p>José Carlos del Álamo Jiménez</p>
<p>Conselleiro de Medio Ambiente</p>

