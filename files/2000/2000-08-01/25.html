---
date: '2000-08-01'
id: FC86
page: 11
number: 148
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 14 de xullo 2000 pola que se anuncia concurso público aberto e
  subministración sucesiva, polo trámite de urxencia, para a adquisición de
  procesador de tecidos con destino ó Hospital Comarcal de Monforte de Lemos.
  (SCS-61/2000) (lote único).
range: Resolución
url: 'https://www.xunta.gal/dog/Publicados/2000/20000801/AnuncioFC86_gl.html'
---
<p>O Servicio Galego de Saúde, por proposta da División de Recursos Económicos, e unha vez cumpridos os trámites administrativos correspondentes, resolve anuncia-la subministración que a seguir se cita:</p>
<p>Adquisición do procesador de tecidos con destino ó Hospital Comarcal de Monforte de Lemos (lote único).</p>
<p>Orzamento: tres millóns duascentas mil pesetas co IVE incluído (3.200.000 pesetas con IVE incluído). (19.232,39 euros).</p>
<p>Garantía provisional: a garantía provisional é o 2% do importe de licitación. Ve-lo punto 11 da folla de especificacións do prego tipo de cláusulas administrativas particulares.</p>
<p>Forma de adxudicación: concurso público, e procedemento aberto, polo trámite de urxencia.</p>
<p>Prazo de entrega: prazo de entrega máximo: 30 días.</p>
<p>Admisión de variantes: admítese a presentación de variantes. Ve-lo punto 6 da folla de especificacións do prego tipo de cláusulas administrativas particulares para a dita contratación.</p>
<p>Solvencia económico-financeira e técnica: ve-lo punto 18 da folla de especificacións do prego tipo de cláusulas administrativas particulares para a dita contratación.</p>
<p>Criterios de adxudicación: os establecidos no punto 13 da folla de especificacións do prego tipo de cláusulas administrativas particulares.</p>
<p>Documentos de interese para os licitadores: o prego tipo de cláusulas administrativas particulares e demais documentación complementaria estarán de manifesto e á disposición dos concursantes para o seu exame, nos servicios centrais da División de Recursos Económicos, edificio administrativo de San Caetano, bloque 2-2º en Santiago de Compostela, tódolos días laborables, agás sábados, das 9 ás 14 horas.</p>
<p>Presentación de proposicións: as proposicións deberán ser presentadas en man, en sobres pechados e asinadas polo licitador ou persoa que o represente, no rexistro xeral do Servicio Galego de Saúde, antes das 14 horas do oitavo día natural, contado a partir do seguinte ó da publicación desta resolución no DOG ou enviadas por correo dentro de prazo sinalado. Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó organo de contratación a remisión da oferta mediante fax (981 54 27 62) ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura de proposicións: terá lugar na Consellería de Sanidade e Servicios Sociais, edificio administrativo San Caetano, bloque nº 2, 2ª planta, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>Anuncios: o pagamento do anuncio desta contratación de subministración será por conta do adxudicatario ou dos adxudicatarios do contrato.</p>
<p>Santiago de Compostela, 14 de xullo de 2000.</p>
<p>P.D. (Decreto 49/1998, do 5 de febreiro)</p>
<p>Manuel Antonio Silva Romero</p>
<p>Secretario xeral do Servicio Galego de Saúde</p>

