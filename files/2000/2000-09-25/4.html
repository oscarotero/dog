---
date: '2000-09-25'
id: 118DA
page: 13
number: 186
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Resolución do 7 de setembro de 2000, da Dirección Xeral de Saúde Pública, pola
  que se actualiza o calendario de vacinación infantil do programa galego de
  vacinación.
range: Resolución
url: 'https://www.xunta.gal/dog/Publicados/2000/20000925/Anuncio118DA_gl.html'
---
<p>De conformidade co Decreto 48/1998, artigo 10, do 5 de febreiro, que establece a estructura orgánica da Consellería de Sanidade e Servicios Sociais e as súas competencias, é responsabilidade da Dirección Xeral de Saúde Pública a elaboración e xestión dos programas de prevención de enfermidades.</p>
<p>Por isto, e dado o interese que para a mellora do estado de saúde da poboación infantil ten a prevención de certas enfermidades para as que existen productos vacinais de demostrada eficacia e efectividade; da necesidade de mante-las recomendacións de vacinas e pautas de vacinación actualizadas segundo os avances dos coñecementos dos niveis de seroprevalencia dos anticorpos fronte ós axentes</p>
<p>obxecto da vacinación; o desenvolvemento da biotecnoloxía na producción de vacinas máis seguras e efectivas; a aparición de cambios ecolóxicos na flora bacteriana e seguindo as recomendacións ó respecto feitas polo Comité Asesor de Enfermidades Inmunoprevibles,</p>
<p>DISPOÑO:</p>
<p>Primeiro.-O programa de vacinación infantil comprenderá a prevención mediante inmunoprofilaxe activa de:</p>
<p>-Hepatite B.-Poliomielite.-Tétano.-Difteria.-Tose ferina.-Sarampelo.-Rubéola.-Parotidite.</p>
<p>-Enfermidades invasivas causadas polo Haemophilus influenzae de serotipo b.</p>
<p>-Enfermidades invasivas causadas pola Neisseria meningitidis serogrupo C.</p>
<p>Segundo.-As pautas de vacinación segundo as vacinas serán as seguintes:</p>
<table><tbody><tr><td></td></tr>
<tr><td>Vacinas</td><td>Idade</td></tr>
<tr><td></td></tr>
<tr><td>0 meses</td><td>2 meses</td><td>4 meses</td><td>6 meses</td><td>15 meses</td><td>18 meses</td><td>3 anos</td><td>6 anos</td><td>12 anos</td><td>14 anos</td></tr>
<tr><td></td></tr>
</tbody></table>
<table><tbody><tr><td>Vacina Hepatite B: VHB (1)</td><td>VHB
(1ª d.)</td><td>VHB
(2ª d.)</td><td></td><td>VHB
(3ª d.)</td><td></td><td></td><td></td><td></td><td>VHB
(preado.)</td></tr>
<tr><td></td></tr>
<tr><td>Vacina da difteria, tétano e toseferina: DTP</td><td></td><td>DTP
(1ª d.)</td><td>DTP
(2ª d.)</td><td>DTP
(3ª d.)</td><td></td><td>DTPa
(4ª d.)</td><td></td><td>DTPa
(5ª d.)</td></tr>
<tr><td></td></tr>
<tr><td>Vacina do tétano e da difteria tipo adulto: Td</td><td></td><td></td><td></td><td></td><td></td><td></td><td></td><td></td><td></td><td>Td
(2)</td></tr>
<tr><td></td></tr>
<tr><td>Vacina oral da polio: OPV</td><td></td><td>OPV
(1ª d.)</td><td>OPV
(2ª d.)</td><td>OPV
(3ª d.)</td><td></td><td>OPV
(4ª d.)</td><td></td><td>OPV
(5ª d.)</td></tr>
<tr><td></td></tr>
<tr><td>Vacina do Haemophilus influenza tipo b: Hib</td><td></td><td>Hib
(1ª d.)</td><td>Hib
(2ª d.)</td><td>Hib
(3ª d.)</td><td></td><td>Hib
(4ª d.)</td></tr>
<tr><td></td></tr>
<tr><td>Vacina fronte ó meningococo C (3)</td><td></td><td>MC
(1ª d.)</td><td>MC
(2ª d.)</td><td>MC
(3ª d.)</td></tr>
<tr><td></td></tr>
<tr><td>Vacina fronte ó sarampelo, rubéola e parotidite (triple vírica): TV (3)</td><td></td><td></td><td></td><td></td><td>TV
(1ª d.)</td><td></td><td>TV
(2ª d.)</td></tr>
<tr><td></td></tr></tbody></table>
<p>* Este calendario é orientativo e foi elaborado tendo en conta as vacinas incluídas no programa de vacinacións infantís, pero dada a ampla flexibilidade que permite a aplicación das vacinas pode ser adaptado polo seu pediatra ás particularidades de cada neno.</p>
<p>1. En nenos non vacinados anteriormente a pauta de vacinación ós 12 anos é de 3 doses, as dúas primeiras cun intervalo dun mes e a terceira ós seis meses da primeira (0,1,6).</p>
<p>2. Recoméndase aplicar unha dose de recordo cada 10 anos.</p>
<p>3. Neste momento introdúcese a vacina conxugada fronte ó meningococo C, que pode ser administrada a partir dos dous meses de idade.</p>
<p>Non obstante, dada a ampla flexibilidade que neste momento permite a aplicación e combinación das vacinas, considérase necesario recoller algunha das opcións de pautas de vacinación que demostren igualmente a súa eficacia, como orientación para o persoal sanitario que debe adopta-la decisión de elixi-lo momento axeitado de vacinación segundo as características particulares dos nenos/as, tal e como se expresa a continuación:</p>
<p>a) O intervalo mínimo entre a 1ª dose de VHB e a 2ª debe ser dun mes. Pode iniciarse nos neonatos ou no primeiro mes de vida. A 2ª dose pode ser aplicada igualmente ó cumpri-lo mes se foi vacinado nas primeiras 24 horas de vida ou coincidindo no 2º mes coa primovacinación da DTP, polio e Hib.</p>
<p>b) A dose de recordo dos 6 anos pode ser realizada coa vacina trivalente DTP, DTPa ou coa DT nos casos nos que o pediatra o estime.</p>
<p>c) Nos casos en que debe substituírse a vacina oral (cepa Sabin) fronte ós virus da poliomielite pola vacinación inxectable (cepa Salk) a pauta de vacinación é a mesma.</p>
<p>d) A 1ª dose de vacina triple vírica (fronte ó sarampelo, rubéola e parotidite) pode adiantarse ós 12 meses. No caso de que a situación epidemiolóxica aconselle a vacinación antes dos 12 meses, é necesario revacinar ós 15 meses.</p>
<p>e) O intervalo mínimo entre doses coa nova vacina conxugada fronte ó meningococo C debe ser dun mes. A vacina conxugada fronte ó meningococo C pode ser administrada ó mesmo tempo que o resto das vacinas do calendario.</p>
<p>Terceiro.-Se as circunstancias o aconsellan, disporase a incorporación de novas vacinas ou a substitución das existentes por combinacións ou novas preparacións de vacinas que colaboren na mellora permanente do estado de saúde dos nenos/as de Galicia.</p>
<p>Cuarto.-Esta presente resolución entrará en vigor a partir do 2 de novembro de 2000.</p>
<p>Santiago de Compostela, 7 de setembro de 2000.</p>
<p>Pilar Farjas Abadía</p>
<p>Directora xeral de Saúde Pública</p>

