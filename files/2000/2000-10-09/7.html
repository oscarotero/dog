---
date: '2000-10-09'
id: 120AA
page: 13
number: 196
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 228/2000, do 13 de xullo, polo que se acorda a mutación demanial
  parcial dunha parcela, sita no recinto do Instituto de Ensino Secundario A
  Granxa, no termo municipal de Ponteareas (Pontevedra).
range: Decreto
url: 'https://www.xunta.gal/dog/Publicados/2000/20001009/Anuncio120AA_gl.html'
---
<p>Mediante Real decreto 2734/1983, do 28 de xullo (BOE nº 259, do 29 de outubro), transferiuse ó Ministerio de Educación e Ciencia os centros de formación profesional do Instituto Nacional de Emprego procedentes da obra de formación profesional da administración institucional de servicios socio profesionais, entre eles o Centro Agrario da Granxa de Ponteareas (Pontevedra).</p>
<p>Por outra parte, o Real decreto 1724/1987, do 18 de decembro (BOE nº 4 de xaneiro), sobre ampliación de servicios e medios traspasados á Comunidade Autónoma de Galicia en materia de educación non universitaria (centros de formación profesional regrada) establece a transferencia á Xunta de Galicia do Instituto de Ensino Secundario A Granxa xunto co resto dos centros deste tipo que o Inem dispoñía en Galicia.</p>
<p>Con data do 23 de novembro de 1999, recibiuse na Secretaría Xeral e do Patrimonio, a solicitude da Secretaría Xeral da Consellería de Política Territorial, Obras Públicas e Vivenda, de mutación demanial de parte do predio nº 010 adscrito á Consellería de Educación e Ordenación Universitaria, e sito no recinto do instituto de educación secundaria A Granxa de Ponteareas, de 680 m, afectada polas obras de acondicionamento da estrada PO-254, treito: Ponteareas-Mondariz, clave: N/PO/97.1.</p>
<p>Con data do 6 de xuño de 2000, púxose de manifesto pola Consellería de Educación e Ordenación Universitaria a conformidade para que a dita mutación demanial se leve a cabo.</p>
<p>Ó abeiro do artigo 12 da Lei 3/1985, do 12 de abril, do patrimonio da Comunidade Autónoma de Galicia, por proposta do conselleiro de Economía e Facenda e logo da deliberación do Consello da Xunta de Galicia na súa reunión do día trece de xullo de dous mil,</p>
<p>DISPOÑO:</p>
<p>Artigo único.</p>
<p>1. Acorda-la mutación de destino dunha superficie de 680 m, delimitada no plano incorporado ó expediente e que forma parte do predio adscrito á Consellería de Educación e Ordenación Universitaria, no que se sitúa o Instituto de Educación Secundario A Granxa de Ponteareas (Pontevedra), que está afectada pola obras de acondicionamento da estrada PO-254, treito: Ponteareas-Mondariz, Clave: N/PO/97.1.</p>
<p>2. A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para dar efectividade ó disposto no presente decreto.</p>
<p>Santiago de Compostela, trece de xullo de dous mil.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

