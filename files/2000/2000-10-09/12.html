---
date: '2000-10-09'
id: 120BE
page: 13
number: 196
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de setembro de 2000, da Delegación Provincial da Coruña, pola
  que se dispón á inscrición no rexistro e a publicación, no Diario Oficial de
  Galicia, da acta da comisión negociadora do convenio colectivo do sector da
  construcción e obras públicas da provincia da Coruña pola que se acorda
  aproba-las táboas salariais do ano 2000 e modificacións do convenio colectivo
  1999-2001.
range: Resolución
url: 'https://www.xunta.gal/dog/Publicados/2000/20001009/Anuncio120BE_gl.html'
---
<p>Visto o texto da acta asinada o día 11 de setembro de 2000, pola comisión negociadora do convenio colectivo do sector da construcción e obras públicas da provincia da Coruña (código 1500395), subscrita en representación da parte económica, por APECCO e da parte social por UGT e CC.OO., mediante a que se acorda aproba-las táboas salariais para o ano 2000 e as modificacións do convenio colectivo 1999-2001 publicado no DOG nº 192 do 4-10-1999, de conformidade co disposto no art. 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, que consta nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro: dispoñe-la súa publicación no Diario Oficial de Galicia.</p>
<p>A Coruña, 20 de setembro de 2000.</p>
<p>José Antonio Álvarez Vidal</p>
<p>Delegado provincial da Coruña</p>
<p>Acta nº 3. Convenio construcción provincia da Coruña.</p>
<p>Asistentes:</p>
<p>Por APECCO:</p>
<p>Antón Arias Díaz-Eimil.</p>
<p>Silviano Pizarro Gómez.</p>
<p>Benigno López Bueno.</p>
<p>Manuel López Grobas.</p>
<p>Antonio Fernández Durán.</p>
<p>Antonio Fernández Chao (asesor).</p>
<p>Miguel García Eiroa (secretario).</p>
<p>Por UGT:</p>
<p>Jesús Calvo Romero.</p>
<p>Celestino Pérez Vázquez.</p>
<p>Por CC.OO.:</p>
<p>Santiago Huertas Pozurama.</p>
<p>Por CIG:</p>
<p>Victorino Ares Prado.</p>
<p>Na cidade da Coruña, o 11 de setembro de 2000, sendo as 17 horas, reúnense nos locais de APECCO os señores que arriba se relacionan, para revisar e actualizar (segundo o artigo 6º) o convenio colectivo de construcción 1999-2001, asinado o 21 de xullo de 1999 (enmarcado dentro do Acordo sectorial nacional e do convenio xeral do sector da construcción CXSC).</p>
<p>Aberta a sesión e despois dunha ampla deliberación, acórdase aprobar por unanimidade as táboas salariais para o ano 2000 que se xuntan a esta acta, e as seguintes modificacións do convenio 1999-2001.</p>
<p>Artigo 6º.-Incremento económico.</p>
<p>Para o ano 2000 aplicarase un incremento de 2,45% sobre os conceptos de salario base, gratificacións extraordinarias, retribución de vacacións e complementos salariais e extrasalariais.</p>
<p>Para o ano 2001 aplicarase, sobre os conceptos mencionados no parágrafo anterior, un incremento igual ó da previsión da inflación establecido para o ano respectivo na Lei de orzamentos xerais do Estado, máis un 0,90%.</p>
<p>Artigo 7º.-Cláusula de garantía salarial ano 2000.</p>
<p>No suposto de que o incremento anual do índice de prezos ó consumo (IPC) do 31 de decembro de 2000 supere o 2% efectuarase unha revisión económica sobre o exceso do dito tanto por cento, para efectos de que sirva de base para a negociación colectiva seguinte.</p>
<p>O mesmo criterio fixado no parágrafo anterior operará, se é o caso, para a revisión económica do ano 2001, cando o IPC ó 31 de decembro supere o IPC previsto nos orzamentos xerais do Estado máis o 0,50%, que servirán de base para fixa-los incrementos salariais sinalados no artigo 6.1º deste convenio.</p>
<p>A dita revisión, se é o caso, afectará ós conceptos previstos no artigo 6.1 deste convenio.</p>
<p>Artigo 19º.-Desgaste de ferramenta.</p>
<p>Ó persoal con dereito a percibir compensación económica por desgaste de ferramenta, aboaráselle na contía mínima de 70 ptas. por día traballado para o ano 2000.</p>
<p>Artigo 24º.-Axudas desprazamentos.</p>
<p>O persoal con dereito a axudas percibirá por día efectivo de traballo, as cantidades que se detallan:</p>
<p>-Axuda completa: 3.100 ptas./diarias.</p>
<p>-Media axuda de custo: 1.200 ptas./diarias.</p>
<p>Artigo 26º.-Premio por xubilación.</p>
<p>Os traballadores que desexen xubilarse entre os 60 e 64 anos de idade, e sempre que leven traballando ó servicio da empresa sete anos ininterrompidos, terán dereito ó percibo das indemnizacións económicas que se establece, sempre que o cesamento na empresa se produza por petición do traballador.</p>
<p>*Traballador con 60 anos: 200 días salario base anexo I.</p>
<p>*Traballador con 61 anos: 150 días salario base.</p>
<p>*Traballador con 62 anos: 100 días salario base.</p>
<p>*Traballador con 63 anos: 50 días salario base.</p>
<p>*Traballador con 64 anos: 30 días salario base.</p>
<p>Os traballadores afectados por este convenio xubilaranse obrigatoriamente ó cumprir 65 anos de idade, sempre que reúnan as condicións esixidas para o percibo da prestación de xubilación, percibindo da empresa 15 días de salario base (anexo I).</p>
<p>Artigo 33º.-Outras modalidades de contratación.</p>
<p>No punto 4.7º do contrato para a formación, publicouse erroneamente no seu momento o prazo máximo da súa duración, que é de dous anos e non de tres. A redacción quedará da seguinte maneira:</p>
<p>4.7. A duración do contrato non poderá ser inferior a seis meses nin exceder de dous anos, sen prexuízo do establecido no punto 4.11.</p>
<p>Cando se subscriba por un prazo inferior ó máximo establecido no parágrafo anterior, poderá prorrogarse antes do seu remate por acordo entre as partes, unha ou máis veces, por períodos non inferiores a seis meses, sen que o tempo acumulado, incluído o das prórrogas, poida exceder do referido prazo máximo. O aviso previo de finalización do contrato deberá axustarse ós prazos e forma que indica o artigo 28.1º do CCSC.</p>
<p>Expirada a duración máxima do contrato para a formación, o traballador non poderá ser contratado baixo esta modalidade pola mesma ou por distinta empresa.</p>
<p>Artigo 39º.-Xornada de traballo.</p>
<p>Establécese unha xornada laboral para o ano 2000 de 40 horas semanais de traballo efectivo, o que supón un cómputo anual de traballo efectivo de 1.760 horas, segundo o calendario laboral publicado no BOP nº 293, do 23 de decembro de 1999.</p>
<p>Artigo 54º.-Complemento de hospitalización.</p>
<p>No caso de accidente laboral ocorrido no centro de traballo e en horario de traballo, e que dea lugar a hospitalización, a empresa aboará un complemento que, sumado ás prestacións regulamentarias por incapacidade temporal, garanta o cen por cento do salario real e, durante un período máximo de seis meses, salvo que finalice antes o contrato de traballo ou a obra.</p>
<p>Disposición adicional.-Sétima.</p>
<p>O persoal que cese durante o período de prórroga do convenio, terá dereito a percibir, como atrasos, o IPC previsto nos orzamentos xerais do Estado para o ano.</p>
<p>Así mesmo, facúltase a Miguel García Eiroa, secretario, para a prestación das táboas salariais e modificacións do convenio indicado ante a delegación provincial de Xustiza, Interior e Relacións Laborais da Xunta de Galicia, para efectos da súa homologación e posterior publicación no BOP e no DOG.</p>
<p>Por parte da central sindical CIG, aínda participando en tódalas reunións de debate deste convenio colectivo e entendendo que parten dunha plataforma conxunta con CC.OO. e UGT, non conseguindo ningún dos puntos da dita plataforma e respectando a postura dos demais representantes da mesa, a CIG, de acordo cos seus organismos confederados, non pode asinar este acordo.</p>
<p>En proba de conformidade asínase a presente no lugar e na data máis arriba indicados.</p>
<p>Táboa de retribucións</p>
<table><tbody><tr><td></td></tr>
<tr><td>Niveis</td><td>Categorías</td><td>Salario</td><td>Complemento
(por día efectivo traballado)</td><td>Gratificacións</td><td>Vacacións</td><td>Total
anual</td><td>Valor
hora
extra</td></tr>
<tr><td></td></tr>
<tr><td></td><td>Día</td><td>Mes</td><td>Asistencia</td><td>Distancia
e transporte</td><td>Xullo</td><td>Nadal</td></tr>
<tr><td></td></tr>
</tbody></table>
<table><tbody><tr><td>II</td><td>Titulado superior</td><td>6.040</td><td>199.191</td><td>865</td><td>846</td><td>268.891</td><td>268.891</td><td>268.891</td><td>3.411.836</td><td>2.280</td></tr>
<tr><td>III</td><td>Titulado medio, xefe admvo. 1ª, xefe socc. org. 1ª</td><td>5.201</td><td>158.744</td><td>865</td><td>688</td><td>217.818</td><td>217.818</td><td>217.818</td><td>2.775.464</td><td>1.860</td></tr>
<tr><td>IV</td><td>Xefe de persoal, axte. de obra, encargado xral. de fábrica, encargado xeneral</td><td>5.059</td><td>161.783</td><td>865</td><td>661</td><td>208.997</td><td>208.997</td><td>208.997</td><td>2.665.896</td><td>1.790</td></tr>
<tr><td>V</td><td>Xefe administrativo de 2ª, delineante superior, encargado xeneral de obras, xefes de sección de organización científica do traballo de 2ª, xefes de compras</td><td>4.610</td><td>138.313</td><td>865</td><td>608</td><td>191.974</td><td>191.974</td><td>191.974</td><td>2.450.831</td><td>1.660</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Niveis</td><td>Categorías</td><td>Salario</td><td>Complemento
(por día efectivo traballado)</td><td>Gratificacións</td><td>Vacacións</td><td>Total
anual</td><td>Valor
hora
extra</td></tr>
<tr><td></td></tr>
<tr><td></td><td>Día</td><td>Mes</td><td>Asistencia</td><td>Distancia
e transporte</td><td>Xullo</td><td>Nadal</td></tr>
<tr><td></td></tr>
</tbody></table>
<table><tbody><tr><td>VI</td><td>Ofic. admvo. de 1ª, delineante de 1ª, xefe ou encargado de taller, encargado de sección de laboratorio, escultor de pedra e mármore, práctico de topografía de 1ª, técnico de organización, encargado de obra</td><td>3.930</td><td>117.892</td><td>865</td><td>529</td><td>166.295</td><td>166.295</td><td>166.295</td><td>2.133.045</td><td>1.450</td></tr>
<tr><td>VII</td><td>Delineante de 2ª, técnico de organización de 2ª, práctica de topografía de 2ª, analista de 1ª, viaxante, especialista de oficio, capataz</td><td>3.493</td><td>104.790</td><td>865</td><td>525</td><td>151.477</td><td>151.477</td><td>151.477</td><td>1.931.776</td><td>1.330</td></tr>
<tr><td>VIII</td><td>Oficial admvo. 2ª, corredor de praza, inspector de control, sinalización e servicios, analista de 2ª, oficial de 1ª de oficio</td><td>3.419</td><td>102.570</td><td>865</td><td>515</td><td>148.251</td><td>148.251</td><td>148.251</td><td>1.895.098</td><td>1.310</td></tr>
<tr><td>IX</td><td>Auxiliar admvo., axte. topográfico, aux. organiz., vendedor, conserxe, oficial 2ª de oficio</td><td>3.344</td><td>100.320</td><td>865</td><td>505</td><td>145.459</td><td>145.459</td><td>145.459</td><td>1.859.387</td><td>1.290</td></tr>
<tr><td>X</td><td>Auxiliar de laboratorio, vixilante, almaceneiro, enfermeiro, cobrador, garda xurado, especialista de 1ª, axudante de oficio</td><td>3.240</td><td></td><td>865</td><td>491</td><td>140.810</td><td>140.810</td><td>140.810</td><td>1.807.506</td><td>1.260</td></tr>
<tr><td>XI</td><td>Especialista de 2ª, peón especial</td><td>3.217</td><td></td><td>865</td><td>488</td><td>140.072</td><td>140.072</td><td>140.072</td><td>1.796.924</td><td>1.260</td></tr>
<tr><td>XII</td><td>Limpadora, peón ordinario</td><td>3.152</td><td></td><td>865</td><td>479</td><td>137.522</td><td>137.522</td><td>137.522</td><td>1.765.510</td><td>1.220</td></tr>
<tr><td>XIII</td><td>Mozos dos recados e pinches de 16 a 18 anos</td><td>2.608</td><td></td><td>631</td><td>389</td><td>111.507</td><td>137.507</td><td>111.507</td><td>1.433.621</td><td></td></tr>
<tr><td></td></tr></tbody></table>
<p>NOTA:</p>
<p>As categorías que se indican cunha antigüidade na empresa anterior ó 1-6-1992 rexeranse para efectos económicos polos seguintes niveis:</p>
<p>Nivel VII: oficial 2ª administrativo; nivel VIII: auxiliar técnico e administrativo; nivel IX: listeiro.</p>
<p>Para as categorías das que os devengos son mensuais o salario multiplícase por 30 días e os complementos de asistencia por 22 días.</p>
<p>A retribución do traballador en prácticas durante o primeiro ano de vixencia será do 60% e para o segundo ano do 75% desta táboa.</p>

