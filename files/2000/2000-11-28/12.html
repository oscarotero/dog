---
date: '2000-11-28'
id: 14A62
page: 15
number: 230
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto (122/2000).
range: Edicto
url: 'https://www.xunta.gal/dog/Publicados/2000/20001128/Anuncio14A62_gl.html'
---
<p>O secretario do Xulgado de Primeira Instancia e Instrucción de Arzúa,</p>
<p>Fai saber:</p>
<p>Que nos autos que a continuación se dirán, consta dictada a sentencia, con encabezamento e dictame que son do teor literal seguinte:</p>
<p>Que no xuízo executivo número 122/2000, promovido por Banco de Galicia, S.A., contra Ismael José Miguéns Lomba, en reclamación de 2.921.560 pesetas, acordei por providencia desta data citar de remate a dita parte demandada, da que se descoñece o seu domicilio actual, para que no termo de nove días compareza nos autos, e se opoña se lle conviñer, téndose practicado xa o embargo dos seus bens sen previo requirimento de pagamento, dado o seu ignorado paradoiro. De non comparecer recaerá sobre el o prexuízo ó que houber lugar en dereito. As copias da demanda encóntranse á súa disposición na secretaría deste xulgado.</p>
<p>Bens obxecto de embargo:</p>
<p>1. Vivenda sita na rúa Pintor Xenaro Carrero, s/n, 3ª planta, porta A, do edificio Naciente, na urbanización Hermanos Labarta de Noia, inscrita no tomo 944, libro 203, folio 134, predio 15.309, do Rexistro da Propiedade de Noia.</p>
<p>2. Praza de garaxe sita na rúa Pintor Xenaro Carrero, s/n, soto, do edificio Naciente na urbanización Hermanos Labarta de Noia, correspondente a 3/43 partes indivisas do predio inscrito no tomo 943, libro 202, folio 142, predio 15.303, do Rexistro da Propiedade de Noia.</p>
<p>3. Rocho sito na rúa Pintor Xenaro Carrero, s/n, do edificio Naciente, na urbanización Hermanos Labarta de Noia, correspondente a 1/43 parte indivisa inscrita no tomo 943, libro 202, folio 143, predio 15.303, do Rexistro da Propiedade de Noia.</p>
<p>Arzúa, vinteseis de setembro de dous mil.</p>
<p>O secretario</p>
<p>Rubricado</p>

