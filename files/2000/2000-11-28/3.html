---
date: '2000-11-28'
id: 14A36
page: 15
number: 230
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 20 de novembro de 2000, da Dirección Xeral de Centros e
  Inspección Educativa, pola que se establecen as datas de elección dos membros
  da Xunta Autonómica de Directores de Centros de Ensino non Universitario.
range: Resolución
url: 'https://www.xunta.gal/dog/Publicados/2000/20001128/Anuncio14A36_gl.html'
---
<p>A Orde do 11 de novembro de 1999 (DOG do 10 de decembro) creou e regulou a Xunta Autonómica de Directores de Centros de Ensino non Universitario.</p>
<p>A Resolución do 17 de novembro de 2000, conxunta da Secretaría Xeral e da Dirección Xeral de Centros e Inspección Educativa, pola que se establece o procedemento de elección, constitución, renovación e substitución dos membros da Xunta Autonómica de Directores de Centros de Ensino non Universitario, establecía no seu artigo 1 que a elección dos directores que formarán parte da Xunta Autonómica de Directores de Centros de Ensino non Universitario se efectuará a continuación do proceso de renovación das xuntas provinciais de directores, nas datas fixadas pola Consellería de Educación e Ordenación Universitaria.</p>
<p>Por corresponderlle no curso 2000-2001 a renovación das xuntas provinciais de directores, a Dirección Xeral de Centros e Inspección Educativa, en uso das atribucións expresadas na disposición derradeira primeira da Orde do 11 de novembro de 1999,</p>
<p>RESOLVE:</p>
<p>Primeiro.-A elección dos directores que formarán parte da Xunta Autonómica de Directores de Centros de Ensino non Universitario efectuarase a continuación do proceso de renovación das xuntas provinciais de directores, de tal xeito que a constitución da xunta autonómica se leve a cabo antes do 23 de decembro de 2000.</p>
<p>Segundo.-Correspóndelle ó delegado provincial da Consellería de Educación e Ordenación Universitaria a convocatoria da dita elección en cada provincia dentro do prazo previsto e o establecemento do calendario de actuacións.</p>
<p>Terceiro.-A regulación do procedemento de elección dos membros da xunta autonómica de directores seguirá o establecido na Resolución do 17 de novembro de 2000, conxunta da Secretaría Xeral e da Dirección Xeral de Centros e Inspección Educativa.</p>
<p>Disposición derradeira</p>
<p>Única.-Esta resolución entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 20 de novembro de 2000.</p>
<p>Severino Somoza Gómez</p>
<p>Director xeral de Centros e Inspección Educativa</p>

