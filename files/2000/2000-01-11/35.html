---
date: '2000-01-11'
id: 264A
page: 407
number: 6
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000111/Anuncio264A_gl.html'
---
<p>O Pleno Municipal, na súa sesión do día trinta de novembro de mil novecentos noventa e nove, acordou:</p>
<p>Aprobar con carácter definitivo unha modificación do estudio de detalle da UA 68 do vixente PXOU que afecta á ordenación dos volumes edificatorios previstos sobre as parcelas A, B, C e D, presentada polos seus propietarios e redactada polo arquitecto Rafael González-Cebrián Tello.</p>
<p>Determinar que este acordo é firme en vía administrativa e pode ser recorrido potestativamente en reposición ante o mesmo órgano que o dictou ou ser impugnado directamente ante a Sala do Contencioso-Administrativo do Tribunal Superior de Xustiza de Galicia. En caso de interpoñerse o recurso de reposición, non poderá acudirse á vía contencioso-administrativa ata a súa resolución expresa ou presunta.</p>
<p>O prazo de interposición do recurso de reposición é dun mes contado desde o día seguinte ó da publi</p>
<p>cación e deberá ser resolto no prazo dun mes. Transcorrido este prazo sen resolver, poderase entender desestimado por silencio administrativo.</p>
<p>O prazo para a interposición do recurso contencioso-administrativo é de dous meses contados desde o día seguinte ó da publicación. En caso de interposición previa do recurso potestativo de reposición, o prazo contarase desde o día seguinte ó da notificación da súa resolución. De non haber resolución expresa, o prazo será de seis meses e contarase desde o día seguinte a aquel no que deba entenderse presuntamente desestimado.</p>
<p>Culleredo, 3 de decembro de 1999.</p>
<p>P.D. (Resolución 22-10-1999,</p>
<p>BOP do 13 de novembro)</p>
<p>Ricardo Seoane Candamio</p>
<p>Primeiro tenente alcalde delegado de Urbanismo</p>

