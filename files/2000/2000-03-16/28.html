---
date: '2000-03-16'
id: 679E
page: 3
number: 53
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 24 de xaneiro de 2000 pola que se lle outorga a Fernández Mariño, S.L.
  autorización para modifica-las instalacións dun establecemento auxiliar de
  cultivos mariños, estación depuradora, sito no lugar de Abanqueiro, Triñáns,
  Boiro (A Coruña).
range: Orde
url: 'https://www.xunta.gal/dog/Publicados/2000/20000316/Anuncio679E_gl.html'
---
<p>Vista a documentación presentada por José Fernández Dieste, en representación de Fernández Mariño, S.L., na que solicita autorización para modifica-las instalacións da estación depuradora situada en Abanqueiro, Triñáns, Boiro (A Coruña).</p>
<p>Considerando que a tramitación do expediente se realizou de conformidade co disposto na Lei 6/1993, do 11 de maio, de pesca de Galicia, no Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre e demais lexislación de aplicación.</p>
<p>Esta consellería, en virtude das atribucións conferidas, tendo en conta os informes que constan no expediente, á vista do informe do Servicio Técnico Xurídico e por proposta da Dirección Xeral de Recursos Mariños,</p>
<p>RESOLVE:</p>
<p>Autorizarlle a Fernández Mariño, S.L. (CIF B-15.327.885) a modificación e ampliación da instalación, coas seguintes características:</p>
<p>Tipo de establecemento: estación depuradora.</p>
<p>Especie: ostra, ostra grande, ameixa fina, ameixa babosa, mexillón e berberecho.</p>
<p>Outorgamento: Orde do 29-3-1994 (DOG nº 81, do 28 de abril).</p>
<p>Vixencia: ata o 28-4-2004.</p>
<p>As modificacións realizaranse de acordo co proxecto titulado «Anteproxecto de nova piscina e depósito decantador» elaborado polo arquitecto técnico J. Ventura Fernández Sarasquete e que se inclúe no expediente. As características básicas da ampliación e modificación da estación depuradora corresponderanse coas sinaladas a continuación e a súa distribución estará de acordo co plano que figura anexo a esta orde:</p>
<p>a) Superficie total do establecemento: 1.390,75 m.</p>
<p>b) Características das instalacións:</p>
<p>Entreplanta: 108 m (oficina, laboratorio, xerencia, almacén, aseos e vestiarios).</p>
<p>Planta baixa: 825 m. (Nº de piscinas de depuración: 6).</p>
<p>Superficie das piscinas:</p>
<p>Piscina nº 1: 66 m.</p>
<p>Piscina nº 2: 74 m.</p>
<p>Piscina nº 3: 115 m.</p>
<p>Piscina nº 4: 70 m.</p>
<p>Piscina nº 5: 47 m.</p>
<p>Piscina nº 6: 77 m.</p>
<p>Baixo as seguintes condicións:</p>
<p>Primeira: a superficie de dominio público marítimo-terrestre non se modifica, sendo a especificada na orde de outorgamento do 29 de marzo de 1994.</p>
<p>Segunda: as obras, que poderán dar comezo no momento da publicación desta orde, deberán estar rematadas no prazo máximo de dous anos, e ó seu remate comunicarase á Delegación Territorial desta consellería na Coruña, para a súa inspección e elaboración do preceptivo informe.</p>
<p>Terceira: ó establecemento seralle de aplicación o disposto na orde inicial de outorgamento e nas disposicións legais concordantes de conformidade coa normativa vixente sobre esta clase de establecementos.</p>
<p>Cuarta: o outorgamento desta autorización non exime o titular da obtención das licencias ou outras autorizacións legalmente procedentes, esixibles por outros organismos en función das súas competencias.</p>
<p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, que se interporá no prazo de dous meses ante a xurisdicción contencioso-administrativa; ámbolos dous prazos contaranse desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 24 de xaneiro de 2000.</p>
<p>P.D. (Orde 17-12-1997,</p>
<p>DOG nº 246, do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

