---
date: '2000-03-16'
id: 67DE
page: 3
number: 53
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2000/20000316/Anuncio67DE_gl.html'
---
<p>O Concello Pleno, en sesión do día 25 de novembro de 1999, aprobou definitivamente o proxecto de urbanización do parque da Malata, sendo o teor do acordo o seguinte:</p>
<p>Por Decreto da Alcaldía Presidencia do 11 de xuño de 1999, aprobouse inicialmente o proxecto de urbanización do parque da Malata, que foi publicado no DOG 162, do 23 de agosto de 1999, e no Ideal Gallego do 23 de xuño, exposto no taboleiro de edictos do concello desde o 21 de xuño ata o 27 de setembro.</p>
<p>Durante o período de exposición pública presentou unha alegación Adega-Trasancos, segundo consta no certificado do rexistro xeral.</p>
<p>Estudiado o contido da alegación tendo en conta o informe realizado por CIESA Consultora de Ingeniería, S.L., autora do proxecto, e á vista do informe da Concellería de Medio Ambiente, a Comisión Informativa de Urbanismo e Infraestructuras, en sesión do 18 de novembro de 1999, en votación ordinaria e por unanimidade, estimou oportuno proponerlle ó Pleno da Corporación a adopción dos seguintes acordos:</p>
<p>Primeiro.-Estimar parcialmente a alegación presentada por Adega-Trasancos e aprobar definitivamente o proxecto de urbanización do parque da Malata, coas seguintes modificacións:</p>
<p>1. Supresión da parte do sendeiro previsto no proxecto, que pasa por debaixo da pasarela xa existente, e conectalo ó acceso na parte superior.</p>
<p>2. Respecta-las árbores xa existentes nunha das marxes da estrada Ferrol-Serantes e elimina-lo eucalipto existente no lugar e substituílo por unha especie autóctona.</p>
<p>3. No parque das Colinas acondicionaranse os sendeiros existentes con lousas de pedra irregular sen cimentación ningunha, suprimindo os sendeiros proxectados.</p>
<p>4. Supresión do camiño sobre a ribeira esquerda do río e que comunica a estrada de circunvalación coa que rodea as instalacións do campo de fútbol.</p>
<p>5. Varia-la cor azul da pasarela por verde ou marrón.</p>
<p>6. Substituír por unha construcción de madeira o miradoiro en forma de bancada, proxectado na marxe esquerda da enseada.</p>
<p>7. Substituí-las plantacións arbóreas previstas por outras de carácter autóctono.</p>
<p>Segundo.-Publicar este acordo en cumprimento do preceptuado no artigo 141.4º do Regulamento de planeamento.</p>
<p>O que se fai público para xeral coñecemento, podendo interpoñerse contra a mencionada aprobación recurso potestativo de reposición ante o órgano que dictou a presente resolución, dentro do prazo dun mes contado a partir do día da súa publicación no DOG, de conformidade co disposto nos artigos 116 e 117 da Lei 30/1992, do 26 de novembro, do réxime xurídico das administracións públicas e do procedemento administrativo común, na súa redacción dada pola lei, sen prexuízo da posibilidade de interpoñer directamente recurso contencioso-administrativo ante o xulgado do contencioso-administrativo, no prazo de dous meses contados a partir do día seguinte ó da publicación do presente edicto no DOG, e na forma prevista no artigo 45 da Lei 29/1998, do 13 de xullo, reguladora da xurisdicción contencioso-administrativa (BOE do 14-7-1998).</p>
<p>Ferrol, 20 de decembro de 1999.</p>
<p>O alcalde</p>
<p>Rubricado</p>

