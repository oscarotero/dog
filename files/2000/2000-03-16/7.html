---
date: '2000-03-16'
id: '6742'
page: 3
number: 53
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 14 de febreiro de 2000, da Delegación Provincial de Pontevedra,
  pola que se dispón o rexistro, depósito e a publicación, no Diario Oficial de
  Galicia, da revisión salarial do convenio colectivo da Empresa Pereira, S.L.
range: Resolución
url: 'https://www.xunta.gal/dog/Publicados/2000/20000316/Anuncio6742_gl.html'
---
<p>Visto o expediente da revisión salarial e a modificación dos artigos 9, 10 e 12 do convenio colectivo para Empresa Pereira, S.L., con nº de código 3601842, que tivo entrada nesta delegación provincial o día 9-2-2000, subscrito en representación da parte económica pola representación da empresa, e da parte social, polo delegado de persoal, en data 28-1-2000. De conformidade co disposto no artigo 4 do convenio colectivo e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autó-</p>
<p>noma de Galicia, en materia de traballo, esta delegacio provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 14 de febreiro de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta</p>
<p>Asistentes:</p>
<p>José Agustín Pereira Fernández, xerente de Empresa Pereira, S.L.</p>
<p>Manuel Cores Santiago, delegado de persoal (UGT).</p>
<p>En Vilagarcía de Arousa, ás 10 horas do día 28 de xaneiro de 2000, reúnense nos locais de Empresa Pereira, S.L., sitos na rúa Santa Eulalia, 17, de Vilagarcía de Arousa, o representante dos traballadores e a dirección da empresa, para proceder á revisión anual do convenio colectivo para esta empresa.</p>
<p>Aberta a sesión, as partes dan a coñece-las súas respectivas representacións. Pola empresa, José Agustín Pereira Fernández, xerente desta e, polos traballadores, Manuel Cores Santiago, delegado de persoal por UGT.</p>
<p>De acordo co artigo 4 do convenio colectivo para esta empresa, en vigor, procede incrementar para o ano 2000 tódolos conceptos salariais nunha porcentaxe igual ó IPC do ano 1999 máis un punto. Como o IPC real do ano 1999 foi do 2,9%, modifícanse, incrementándoos nun 3,9%, os conceptos salariais dos artigos 9, 10 e 12 do texto, así como a táboa salarial. Inclúense como anexos a esta acta os novos textos e a táboa salarial.</p>
<p>E, non habendo máis asuntos que tratar, levántase a sesión ás doce horas do día e no lugar arriba indicados, do que as partes dan fe.</p>
<p>Asdo.: José Agustín Pereira Fernández,</p>
<p>xerente de Empresa Pereira, S.L.</p>
<p>Asdo.: Manuel Cores Santiago,</p>
<p>delegado de persoal (UGT)</p>
<p>Artigo 9º.-Complemento de quebranto de moeda.</p>
<p>O conductor perceptor, o día que realice un mínimo de dúas horas da súa xornada laboral as funcións de conductor e cobrador, percibirá un complemento de 113 pesetas en concepto de quebranto de moeda.</p>
<p>Artigo 10º.-Complemento de transporte.</p>
<p>Como compensación dos gastos que o persoal da empresa ten que efectuar para trasladarse ó centro de traballo, establécese un complemento de transporte ou asistencia, para tódalas categorías profesionais, de 170 pesetas por cada día efectivo traballado.</p>
<p>Artigo 12º.-Traballo en domingos e festivos.</p>
<p>Os domingos e festivos que, por necesidades do servicio se traballe e o seu descanso se produza outro día da semana, aboaránselle coa cantidade de 1.974 pesetas a cada traballador, independentemente da súa antigüidade e categoría profesional.</p>
<p>No caso de que excepcionalmente non se puidese desfrutar este descanso en cómputo mensual, cobrarase co incremento do 140%.</p>
<p>Táboa salarial (1 de xaneiro de 2000)</p>
<table>
<tbody><tr><td>Xefe de persoal</td><td>126.180 ptas./mes</td><td>1.027 ptas./hora</td></tr>
<tr><td>Xefe de tráfico</td><td>126.180   ''</td><td>1.027  ''</td></tr>
<tr><td>Administrativo</td><td>115.110   ''</td><td>949  ''</td></tr>
<tr><td>Auxiliar administrativo</td><td>101.250   ''</td><td>850  ''</td></tr>
<tr><td>Inspector</td><td>3.447 ptas./día</td><td>935  ''</td></tr>
<tr><td>Conductor</td><td>3.416   ''</td><td>893  ''</td></tr>
<tr><td>Conductor-perceptor</td><td>3.416   ''</td><td>893  ''</td></tr>
<tr><td>Cobrador</td><td>2.940   ''</td><td>849  ''</td></tr>
<tr><td>Mecánico oficial 1ª</td><td>3.447   ''</td><td>935  ''</td></tr>
<tr><td>Mecánico oficial 2ª</td><td>3.110   ''</td><td>849  ''</td></tr>
<tr><td>Mozo</td><td>2.961   ''</td><td>849  ''</td></tr>
<tr><td>Engraxador/lavacoches</td><td>2.961   ''</td><td>849  ''</td></tr>
</tbody></table>

