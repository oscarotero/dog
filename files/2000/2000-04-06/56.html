---
date: '2000-04-06'
id: 7B0E
page: 4
number: 68
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2000/20000406/Anuncio7B0E_gl.html'
---
<p>O Pleno da Corparación, na sesión que tivo lugar o día 28 de febreiro de 2000, acordou someter a información pública, durante o prazo dun mes, as modificacións que deben introducirse, para dar cumprimento ás condiciósn do informe emitido pola Consellería de Política Territorial, Obras Públicas e Vivenda, no proxecto de modificación puntual das determinacións do Plan xeral en San Lázaro, que fora aprobado inicialmente polo Pleno do Concello o 27 de decembro de 1996.</p>
<p>As modificacións sinaladas afectan á clasificación do solo non urbanizable situado ó oeste dos terreos propiedade da Administración autonómica (antigo hospital de San Lázaro e terros anexos), que o proxecto inicialmente aprobado incorporaba ó réxime do solo urbanizable.</p>
<p>Para dar cumprimento ó informe da consellería mantense a súa clasificación como solo rústico ou non urbanizable de réxime común (Ordenanza 14)</p>
<p>sen posibilidade de urbanización a través da aprobación dun plan parcial, e establécese o trazado da rede de vías e servicios complementaria da zona de equipamento público, que será executada pola Administración autonómica ó abeiro do previsto nos artigos 77 da LSG e 20 da Lei 6/1998 sobre réxime do solo e valoracións.</p>
<p>A aprobación definitiva da modificación e do correspondente plan especial de desenvolvemento implicará a declaración de utilidade pública, para os efectos de expropiación forzosa, dos bens e dereitos que sexa preciso ocupar para executa-las citadas instalacións.</p>
<p>Relación de parcelas afectadas:</p>
<p>338, 339, 342, 344, 345, 346, 348, 349, 351, 352, 353, 355, 356, 357, 358, 359, 360, 361, 362, 363, 365, 366, 400, 401 da concentración parcelaria de San Fiz de Forá.</p>
<p>O expediente sométese a información pública polo prazo dun mes, contado desde a publicación deste anuncio no Diario Oficial de Galicia. Durante este prazo os interesados poderán consulta-lo expediente no negociado de Planeamento e Xestión e formular por escrito as alegacións que xulguen oportunas respecto das modificacións propostas.</p>
<p>Santiago de Compostela, 17 de marzo de 2000.</p>
<p>Xosé A. Sánchez Bugallo</p>
<p>Alcalde</p>

