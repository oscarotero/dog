---
date: '2000-05-10'
id: 9C02
page: 7420
number: 89
agency: INSTITUTO GALEGO DAS ARTES ESCÉNICAS E MUSICAIS
section: III. OUTRAS DISPOSICIÓNS
title: >-
  Resolución do 18 de abril de 2000 pola que se fai público o acordo do consello
  rector do IGAEM que aproba as bases que rexerán na convocatoria de convenios
  de producción e/ou distribución de espectáculos teatrais con empresas de
  teatro profesionais.
range: Resolución
url: 'https://www.xunta.gal/dog/Publicados/2000/20000510/Anuncio9C02_gl.html'
---
<p>Obxecto: convenio con compañías ou empresas de teatro galegas de carácter profesional para a producción e/ou distribución de espectáculos teatrais.</p>
<p>Orzamento: cen millóns de pesetas (100.000.000 de ptas.).</p>
<p>Prazo de execución: ata o 30 de abril de 2001.</p>
<p>As bases da convocatoria e as condicións técnicas particulares así como o modelo de proposición poderán ser examinados e/ou solicitado o seu envío por correo na sede administrativa do IGAEM (Pavillón de Galicia. San Lázaro. Apartado de correos 150. Santiago de Compostela).</p>
<p>A presentación de proposicións efectuaranse no rexistro xeral do IGAEM (Pavillón de Galicia. San Lázaro. Santiago de Compostela), en dous sobres pechados e axustándose ó modelo que se une como anexo ás bases, por calquera dos procedementos previstos no artigo 38.4º da Lei de réxime xurídico das administracións públicas e do procedemento administrativo común, no prazo dun mes contado a partir do día seguinte ó da publicación deste anuncio no Diario Oficial de Galicia.</p>
<p>Nos quince días seguintes ó do remate do prazo, a mesa de contratación designada para o efecto abrirá os sobres A e decidirá que compañías reúnen os requisitos de profesionalidade esixidos para participar nesta convocatoria de convenios. Posteriormente, unha comisión de valoración, formada por un presidente e catro vocais designados polo consello rector do IGAEM e elixidos entre persoas de recoñecido prestixio do mundo da cultura e das artes escénicas, na que actuará como secretario unha persoa do cadro de persoal do IGAEM, estudiará as proposicións e elevará ó consello rector a relación de compañías coas que, de acordo cos criterios de selección, este instituto procederá a establecer convenios de producción e /ou distribución.</p>
<p>O consello rector formulará a correspondente proposta de convenios que comprenderá tanto os proxectos seleccionados como as cantidades económicas obxecto de cada convenio.</p>
<p>As empresas seleccionadas disporán dun prazo de quince días para formaliza-lo convenio ou para manifesta-la súa renuncia a el.</p>
<p>Santiago de Compostela, 18 de abril de 2000.</p>
<p>Aníbal Otero Fernández</p>
<p>Xerente do Instituto Galego das Artes Escénicas</p>
<p>e Musicais</p>

