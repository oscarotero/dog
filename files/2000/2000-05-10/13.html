---
date: '2000-05-10'
id: 9BF6
page: 7415
number: 89
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 3 de abril de 2000, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, da revisión salarial do convenio colectivo da empresa Botamavi, S.L.
range: Resolución
url: 'https://www.xunta.gal/dog/Publicados/2000/20000510/Anuncio9BF6_gl.html'
---
<p>Vista a acta da revisión salarial do convenio colectivo para a empresa Botamavi, S.L., con nº de código 3603192, que tivo entrada nesta delegación provincial o día 29-3-2000, subscrito pola comisión negociadora do convenio, con data do 28-2-2000. De conformidade co disposto no artigo 15 e 16 do convenio colectivo e no artigo 90. 2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1999, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 3 de abril de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta de acordo.</p>
<p>En Vigo o 28 de febreiro de 2000.</p>
<p>Reunidos.</p>
<p>José Manuel García Vázquez, en calidade de administrador da empresa Botamavi, S.L.</p>
<p>Miguel García Agrafojo, en representación dos traballadores.</p>
<p>Ramiro Otero Rodríguez e Mª Cristina Fernández Silva, na súa calidade de asesores, o primeiro da central sindical e a segunda da empresa.</p>
<p>Na sede do domicilio social da empresa, reúnense os sinalados (logo de convocatoria cursada para o efecto), integrantes da comisión negociadora do convenio colectivo da empresa Botamavi, S.L., co obxecto de lle dar cumprimento ó previsto nos seus artigos 15º e 16º sobre revisión salarial, así como incorpora-los acordos sobre as materias sociais que a seguir se desenvolven.</p>
<p>Primeira.-Acórdase aplica-la variación anual equivalente ó 2% sobre os conceptos especificados no artigo 15º do convenio colectivo, repercutindo as diferencias por atrasos que correspondan sobre as retribucións aplicadas nos recibos de nómina do pasado mes de xaneiro.</p>
<p>Segunda.-Acórdase retribuí-los traballadores cunha compensación económica como consecuencia daquelas situacións nas que, sen prestaren traballo efectivo, deben permanecer á disposición da empresa. A contía deste complemento de dispoñibilidade será de 700 pesetas/hora, exclusivo do persoal de terra, e 1.300 pesetas/horas, aplicables ó persoal marítimo.</p>
<p>E, en proba de conformidade de todo canto antecede, asínase esta acta no lugar e data expresados no encabezamento.</p>
<p>J. Manuel García Vázquez Miguel J. García Agrafojo</p>
<p>AdministradorRepresentante dos</p>
<p>traballadores</p>
<p>Mª Cristina Fdez. SilvaRamiro Otero Rodríguez</p>
<p>AsesoraAsesor</p>

