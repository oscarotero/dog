---
date: '2000-06-09'
id: B87E
page: 8964
number: 112
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Anuncio de aprobación definitiva da modificación puntual do Plan xeral de
  ordenación urbana para o trazado da nova variante Sar-A Ponte Pedriña, nos
  ámbitos: Plan especial de ordenación da estación de viaxeiros de Renfe
  (PE-11), PERI-7 da Ponte Pedriña.
range: Anuncio
url: 'https://www.xunta.gal/dog/Publicados/2000/20000609/AnuncioB87E_gl.html'
---
<p>O Pleno do Concello de Santiago de Compostela, en sesión do 30 de marzo de 2000, aprobou definitivamente a modificación puntual do Plan xeral de ordenación urbana para o trazado da nova variante Sar-A Ponte Pedriña, nos ámbitos: Plan especial de ordenación da estación de viaxeiros de Renfe (PE-11), PERI-7 da Ponte Pedriña, con resolución</p>
<p>das alegacións presentadas polos interesados no trámite de exposición pública.</p>
<p>De conformidade co disposto no artigo 48.2º da Lei do solo de Galicia, publicouse no BOP número 114, o día 20 de maio de 2000, o texto íntegro da normativa, obxecto de modificación.</p>
<p>A aprobación definitiva do plan, xunto coa aprobación polo Ministerio de Fomento do proxecto de trazado de variate Sar-A Ponte Pedriña, comporta a declaración de utilidade pública para os efectos da expropiación forzosa dos bens e dereitos afectados polo trazado da variante.</p>
<p>Contra o acordo de aprobación definitiva poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ó da publicación deste anuncio; alternativamente, poderá interpoñerse recurso potestativo de reposición ante o Pleno do Concello no prazo dun mes, contado desde a mesma data.</p>
<p>Santiago de Compostela, 22 de maio de 2000.</p>
<p>Xosé A. Sánchez Bugallo</p>
<p>Alcalde</p>

