---
date: '2000-06-09'
id: B82E
page: 8953
number: 112
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de maio de 2000, da Delegación Provincial de Ourense, pola
  que se convoca para a redacción de actas previas á ocupación dos bens e
  dereitos afectados pola instalación eléctrica que se cita. (Expediente IN407A
  94/97-3 A.T.)
range: Resolución
url: 'https://www.xunta.gal/dog/Publicados/2000/20000609/AnuncioB82E_gl.html'
---
<p>Instalacións: L.A.T. 380 kV subestación Castrelo de Miño-Pazos de Borbén (tramo II); Arnoia-Melón-Ribadavia.</p>
<p>Entidade beneficiaria: Unión Fenosa Distribución, S.A.</p>
<p>Data, lugar e hora da convocatoria: 14 de xullo de 2000, na Casa do Concello de Melón, das 10 ás 10.30 horas, na Casa do Concello de Ribadavia, das 11.30 ás 12 horas e na Casa do Concello de Arnoia, das 13 ás 14 horas.</p>
<p>Por resolución da Dirección Xeral de Industria do 2 de maio de 2000, foi autorizada e declarada de utilidade pública, a favor da citada entidade beneficiaria, a liña eléctrica de referencia, coas consecuencias establecidas no artigo 54 da Lei 54/1997, do 27 de novembro, do sector eléctrico, de necesidade de ocupación dos ben ou de adquisición dos dereitos afectados e a urxente ocupación para os efectos de artigo 52 de Lei de expropiación forzosa (en diante LEF), do 16 de decembro de 1954.</p>
<p>Na súa virtude, en aplicación do citado artigo 52 da LEF resolvo:</p>
<p>Convoca-los titulares dos bens e dereitos afectados na casa do concello onde están os predios, no día e horas indicados no encabezamento, para, de conformidade co procedemento establecido, levar a cabo a redacción das actas previas á ocupación nas que se describirán os bens obxecto da imposición de servidume e se fará consta-las manifestacións e datos que sexan útiles para determina-los dereitos afectados. A orde de redacción das actas comunicaráselle a cada interesado mediante a oportuna cédula de citación.</p>
<p>Os titulares dos predios afectados, que figuran na relación que se publicou no DOG con data do 18-6-1999, no BOP de Ourense do 1-7-1999 e no xornal La Región do 9-6-1999, que se expón actualizada no taboleiro de edictos dos concellos de Arnoia, Melón, Ribadavia, deberán acudir persoalmente ou representados por persoa debidamente autorizada e achega-los documentos acreditativos da súa titularidade e o último recibo da contribución;</p>
<p>se o consideran oportuno pódense facer acompañar dos seus peritos e un notario, á súa custa.</p>
<p>Segundo establece o artigo 56 do regulamento da LEF, aprobado polo Decreto do 26 de abril de 1957, ata o mesmo momento do levantamento de actas previas os interesados poderán formular alegacións perante este organismo expropiante, para os únicos efectos de emendar posibles erros que se padeceron ó relaciona-los bens afectados pola urxente ocupación.</p>
<p>Ourense, 29 de maio de 2000.</p>
<p>Alfredo Cacharro Pardo</p>
<p>Delegado provincial de Ourense</p>

