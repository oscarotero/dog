---
date: '2000-11-08'
id: '13766'
page: 15
number: 216
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do estudio de detalle do cuarteirón entre as
  rúas Lugo, López de Neira e Dr. Cadaval (expediente 5142/411).
range: Anuncio
url: 'https://www.xunta.gal/dog/Publicados/2000/20001108/Anuncio13766_gl.html'
---
<p>O Consello da Xerencia Municipal de Urbanismo, en sesión do 19 de outubro de 2000, adoptou, entre outros, o seguinte acordo:</p>
<p>Primeiro.-Aprobar inicialmente o estudio de detalle de ordenación de volumes dunha parcela do ámbito do cuarteirón nº 54 do PEEC, rúas de Lugo e López de Neira, segundo documentación presentada pola entidade mercantil Inmobiliaria Durán Gómez, S.A., redactada polo arquitecto Gabriel Santos Zas, visado polo colexio correspondente con datas do 29-10-1999 e 6-6-2000.</p>
<p>Segundo.-Somete-lo expediente a información pública durante o prazo dun mes, mediante publicación de anuncios no DOG e nun dos xornais de maior circulación da provincia, con notificación individual ó propietario afectado.</p>
<p>Terceiro.-Requiri-la entidade mercantil Inmobiliaria Durán Gómez, S.A., para que presente ante esta Xerencia de Urbanismo a documentación precisa para tramita-lo correspondente proxecto de obras ordinarias da rúa Lugo, na que se inclúa unha relación individualizada de bens e dereitos para efectos se é o caso, de expropiación.</p>
<p>O prazo de exposición ó público entenderase aberto desde a primeira publicación ata o remate do mes contado desde o derradeiro anuncio. A documentación atópase na oficina de Información da Xerencia Municipal de Urbanismo ó dispor do público, planta baixa do edificio da xerencia.</p>
<p>Este anuncio servirá de notificación nos termos do artigo 59 da Lei de réxime xurídico das administracións pública e do procedemento administrativo común para tódolos propietarios e interesados directamente afectados que, por resultaren descoñecidos ou ingnorado o seu enderezo, non poidan ser notificados persoalmente.</p>
<p>Vigo, 25 de outubro de 2000.</p>
<p>Lóis Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

