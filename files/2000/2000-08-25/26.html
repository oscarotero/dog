---
date: '2000-08-25'
id: 1077A
page: 12
number: 165
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 26 de xullo de 2000, da Dirección Xerencia de Atención Primaria
  de Lugo, pola que se anuncia concurso público aberto, polo trámite de
  urxencia, para a adquisición de aparellos e dispositivos para equipamento nos
  distintos centros dependentes desta xerencia. (C.P. 5/2000).
range: Resolución
url: 'https://www.xunta.gal/dog/Publicados/2000/20000825/Anuncio1077A_gl.html'
---
<p>A Dirección Xerencia de Atención Primaria de Lugo, en virtude das atribucións que lle foron delegadas conforme o establecido no artigo 7 da Orde do 21 de abril de 1998 (DOG nº 88, do 11 de maio),</p>
<p>e unha vez cumpridos os trámites administrativos correspondentes, resolve anuncia-la contratación do servicio que a seguir se cita.</p>
<p>Obxecto: adquisición de aparellos e dispositivos para equipamento nos distintos centros dependentes desta Xerencia de Atención Primaria de Lugo, de acordo co contido do prego de prescricións técnicas e normas complementarias C.P. 5/2000.</p>
<p>Orzamento: máximo autorizado de cinco millóns cento corenta e dúas mil catrocentas cincuenta pesetas (5.142.450 ptas.) (IVE incluído) (30.906,75 euros).</p>
<p>Forma de adxudicación: concurso público, procedemento aberto polo trámite de urxencia.</p>
<p>Prazo de execución do contrato: desde a formalización.</p>
<p>Admisión de variantes: non se admiten variantes.</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame nos Servicios de Subministracións da Xerencia de Atención Primaria de Lugo, praza de Ferrol, nº 11, 4ª planta, 27001 Lugo. Teléfono: 982 29 63 29 e 982 29 63 96; fax: 982 29 62 28; tódolos días laborables, agás sábados, de 9 a 14 horas.</p>
<p>Garantía provisional: 2% do orzamento máximo.</p>
<p>Solvencia económica e financeira: acreditarase por algún dos documentos sinalados na folla de especificacións do prego.</p>
<p>Solvencia técnica: acreditarase por algún dos documentos sinalados na folla de especificacións no prego.</p>
<p>Criterios de adxudicación:</p>
<p>1. Prezo: 11 puntos.</p>
<p>2. Calidade: 9 puntos.</p>
<p>Na calidade valoraranse, entre outros:</p>
<p>a) Amplitude do prazo de garantía.</p>
<p>b) Características funcionais.</p>
<p>c) Servicio técnico; prezo por km e hora de traballo, prezo dos recambios e tempo de resposta.</p>
<p>d) Melloras na capacidade ou nas características dos equipos.</p>
<p>Clasificación: non se precisa.</p>
<p>Presentación de proposicións: as proposicións deberán ser presentadas en man, en sobre pechados e asinados polo licitador ou persoa que o represente, no Rexistro da Xerencia de Atención Primaria de Lugo, antes das 14 horas do oitavo día natural, contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle á Xerencia de Atención Primaria a remisión da oferta mediante fax: 982 29 62 28, ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura de proposicións: terá lugar no salón de actos desta Xerencia de Atención Primaria de Lugo a partir das 8.30 horas do décimo primeiro día natural contado desde o seguinte a aquel en que remate o prazo de presentación de ofertas; no caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio do presente concurso público será por conta do adxudicatario do contrato.</p>
<p>Lugo, 26 de xullo de 2000.</p>
<p>Lorenzo Armenteros del Olmo</p>
<p>Director xerente de Atención Primaria de Lugo</p>

