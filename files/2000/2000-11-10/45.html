---
date: '2000-11-10'
id: 13A16
page: 15
number: 218
agency: CONCELLO DA CORUÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20001110/Anuncio13A16_gl.html'
---
<p>Execución do convenio subscrito polo concello con propietarios afectados polo polígono 1 da unidade de actuación nº 12 do Plan Xeral de 1985 (praza de Náutica).</p>
<p>A Comisión de Goberno Municipal, en sesión do 15 de setembro de 2000, adoptou entre outros o seguinte acordo:</p>
<p>Declara-la necesidade de ocupación respecto dos bens e dereitos incluídos no ámbito do polígono 1</p>
<p>da unidade de actuación nº 12 do Plan Xeral de 1985 e afectados pola execución dos traballos de urbanización da praza de Náutica que non aceptaron a proposta de permuta contida na providencia da Alcaldía Presidencia do 2 de marzo de 2000; a súa identificación é a seguinte:</p>
<table><tbody><tr><td></td></tr>
<tr><td>Parcela</td><td>Descrición</td><td>Rexistro</td><td>Propietario</td></tr>
<tr><td></td></tr>
</tbody></table>
<table><tbody><tr><td>2</td><td>Labrantío chamado Muíño ou Lagoa sita no lugar de San Roque de Afora, parroquia de San Pedro de Visma; o seu predio mide unha área e vinte centiáreas, ou sexa, seis cuartillos e medio dun ferrado, e linda: norte, labrantía de Alfredo Bermúdez de Castro; leste, labrantío de José Prego; oeste, labrantío de Roberto Bermúdez de Castro; e sur, labrantío de Manuel Mantiñán.</td><td>Predio 3370
Folio 234
Libro 91
Sección 2ª</td><td>Carmen Mantiñán Rodríguez e os seus fillos Mercedes, Dolores, Antonia e Eduardo Seoane Mantiñán.</td></tr>
<tr><td></td></tr>
<tr><td>4</td><td>Labrantío ó sitio de San Roque ou Muíño, na parroquia de Visma, de dúas áreas corenta e sete centiáreas ou trece cuartillos e medio. Linda: norte, labrantío de José Prego, e leste, sur e oeste outro labrantío de Manuel García. Encóntrase atravesado de norte a sur por un camiño de a pé.</td><td>Predio 12320
Folio 92
Libro 172
Sección 2ª</td><td>Antonio Martín Rendal e Dolores Castro Domínguez.</td></tr>
<tr><td></td></tr>
<tr><td>5</td><td>Labrantío chamado Lagoa, na zona de cidade escolar, de dezanove áreas cincuenta e dúas centiáreas de superficie. Linda: norte, rúa Arxentina; sur, zona expropiada pola Escola de Náutica; leste, herdeiros de José Prego, Eduardo Seoane e porción de terreo destinado a rúa; e oeste, dos herdeiros de Maceiras.</td><td>Predio 81177
Folio 98
Libro 1.294
Sección 2ª
Inscrito, cun exceso de cabida sobre o descrito en título que non se recoñece</td><td>María Luisa Clara Montoro Díaz, Luisa Díaz González, Eduardo García Maceiras, Sofía Vázquez Sande, Carmen García Vázquez, Emilio García Vázquez, Luis García Prado, Eduardo García Prado, Cándido García Prado e Santiago García Prado.</td></tr>
<tr><td></td></tr>
<tr><td>6</td><td>Unha décima participación na propiedade do predio que ten a seguinte descrición: labrantío chamado Tarreo do Muíño de cabida, segundo medición practicada, nove áreas dezasete centiáreas. Linda: norte, Carmen Maceiras, antes José Martínez; sur, antes Juana Roquembert, hoxe herdeiros de Antonio de la Iglesia; leste, Andrés Castro, hoxe da Escola de Náutica; e oeste, predio que foi de Vicente Parga, hoxe rúa Arxentina.</td><td>Non inscrito</td><td>Luis Maceiras Rodríguez.</td></tr>
<tr><td></td></tr>
<tr><td>7</td><td>A terceira parte do labrantío que chaman Tarreo dos Muíños ou Sobre da Fonte na parroquia de Visma. Mide esta porción seis áreas e sesenta e dúas centiáreas igual a ferrado e medio. Confina polo norte con labrantío de Manuel de la Iglesia; sur, a outra terceira parte de Manuela Seoane Suárez; leste, camiño; e oeste, ribada que sostén outro de Manuel de la Iglesia. (...) Segrégase, aínda que cunha cabida de catro áreas cincuenta centiáreas, da invocada co número oitocentos oitenta e dous no folio cento setenta e dous do libro trece do Concello de Oza.</td><td>Predio 5429
Folio 221
Libro 85
Sección 2ª</td><td>Carmen Mantiñán Rodríguez e os seus fillos Mercedes, Dolores, Antonia e Eduardo Seoane Mantiñán.</td></tr>
<tr><td></td></tr>
<tr><td>8</td><td>Labrantío que chaman Sobre da Fonte ou Tarreo do Muíño na parroquia de San Pedro de Visma, termo municipal da Coruña, que mide seis áreas. Linda ó norte, labrantío de herdeiros de Manuel Seoane Suárez; sur, labrantío de Antonio de la Iglesia; leste, camiño que vai ó lavadeiro público e separa da Escola Oficial de Náutica; e oeste, rúa Arxentina.</td><td>Predio 882-N
Folio 31
Libro 865
Sección 2ª</td><td>Manuel Silveira Barral e Pilar Couceiro Rodríguez.</td></tr>
<tr><td></td></tr>
<tr><td>9</td><td>Unha décima participación no predio que ten a seguinte descrición: labrantío chamado Tarreo do Muíño de cabida, segundo medición practicada, nove áreas dezasete centiáreas. Linda: norte, Carmen Maceiras, antes José Martínez; sur, antes Juana Roquembert, hoxe herdeiros de Antonio de la Iglesia; leste, Andrés Castro, hoxe da Escola de Náutica; e ó oeste, predio que foi de Vicente Parga, hoxe rúa Arxentina.</td><td>Non inscrito</td><td>Luis Maceiras Rodríguez.</td></tr>
<tr><td></td></tr></tbody></table>
<p>O que se publica para xeral coñecemento indicando que contra este acordo que se traslada cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses que se contarán desde o día seguinte ó da súa notificación. Non obstante pode interpoñerse recurso potestativo de reposición ante a Alcaldía Presidencia no prazo dun mes e contra a súa desestimación poderá interpoñerse recurso contencioso-administrativo ante o Tribunal Superior de Xustiza de Galicia no prazo de dous meses, se a resolución fose expresa, e noutro caso, no de seis meses contados a partir da desestimación presunta do recurso de reposición, isto é a partir do mes de telo interposto.</p>
<p>A Coruña, 26 de setembro de 2000.</p>
<p>O alcalde</p>
<p>P.D.</p>
<p>Salvador Fernández Moreda</p>

