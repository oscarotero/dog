---
date: '2000-11-10'
id: 139A6
page: 15
number: 218
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 27 de setembro de 2000, da Dirección Xeral de Urbanismo, de
  aprobación definitiva do proxecto de expropiación forzosa polo procedemento de
  taxación conxunta, dos bens e dereitos necesarios para a execución das obras
  de urbanización do parque empresarial de Cuíña, no concello de Cervo.
range: Resolución
url: 'https://www.xunta.gal/dog/Publicados/2000/20001110/Anuncio139A6_gl.html'
---
<p>Antecedentes:</p>
<p>1. O Concello de Cervo remitiu o expediente de expropiación forzosa polo procedemento de taxación conxunta dos bens e dereitos afectados pola execución das obras de urbanización do parque empresarial de Cuíña no Concello de Cervo, de conformidade co disposto polo artigo 145 da Lei 1/1997, do 24 de marzo, do solo de Galicia (LSG), tramitado por instancia de Xestión Urbanística de Lugo, S.A. (Xestur Lugo), promotora del e beneficiaria da expropiación.</p>
<p>2. O Concello de Cervo, con data do 30 de outubro de 1999, acordou aprobar inicialmente o proxecto de taxación conxunta e sometelo á información pública polo prazo dun mes, anunciándose no xornal El Progreso con data do 12 de novembro de 1999 e no DOG nº 224, con data do 19 de novembro de 1999.</p>
<p>3. A taxación foi notificada individualmente ós que aparecían como titulares de bens e dereitos no expediente, dándolles traslado literal da correspondente folla de aprecio e da proposta de fixación dos criterios de valoración, para que formularan alegacións no prazo dun mes, contado a partir da data de notificación, tal e como sinala o artigo 145.4º da Lei do solo de Galicia.</p>
<p>4. O Concello de Cervo emitiu informe individualizado sobre cada unha das alegacións presentadas polos interesados, de conformidade co artigo 145.6º da Lei do solo de Galicia, e remitiu o expediente de expropiación forzosa a esta consellería para a súa aprobación definitiva.</p>
<p>Fundamentos xurídicos:</p>
<p>Primeiro.-O proxecto de expropiación forzosa tramitouse polo procedemento de taxación conxunta de conformidade co disposto no artigo 145 da Lei do solo de Galicia.</p>
<p>Segundo.-O proxecto de expropiación abarca a superficie correspondente ós terreos que se atopan na delimitación do parque empresarial de Cuíña, no termo municipal de Cervo, co obxecto de completa-la execución das obras de urbanización del, de acordo co expediente da modificación primeira do plan parcial do parque empresarial de Cuíña, aprobado definitivamente pola Comisión Provincial de Urbanismo o 21 de marzo de 1995, no que se</p>
<p>determinaba como sistema de actuación o de expropiación.</p>
<p>En virtude do disposto polos artigos 33 da Lei 6/1998, do 13 de abril, sobre réxime do solo e valoracións, e os artigos 54, en relación co 124 e 145, da Lei 1/1997, do 24 de marzo, do solo de Galicia, a dita aprobación implica a declaración de utilidade pública das obras e a necesidade de ocupación dos terreos incluídos no ámbito dos polígonos, resultando lexitimada a expropiación proposta.</p>
<p>Terceiro.-O expediente tramitado conta coa documentación preceptiva esixida polo artigo 145.1º da Lei 1/1997, do solo de Galicia:</p>
<p>-Determinación do seu ámbito territorial, cos documentos que o identifican en canto á situación, superficie e lindeiros.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemnizacións, se é o caso.</p>
<p>Cuarto.-Os criterios de valoración fixados no proxecto de expropiación axústanse ó establecido polos artigos 23 e seguintes da Lei 6/1998, sobre réxime do solo e valoracións.</p>
<p>Quinto.-A competencia para aproba-lo expediente de expropiación forzosa polo procedemento de taxación conxunta correspóndelle por delegación ó director xeral de Urbanismo, de acordo co artigo 1 da Orde do 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000) pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo, do solo de Galicia, a Lei 6/1998, do 13 de abril, sobre réxime do solo e valoracións, e as demais disposicións aplicables,</p>
<p>RESOLVO:</p>
<p>Primeiro.-Aprobar definitivamente o proxecto de expropiación forzosa polo procedemento de taxación conxunta dos bens e dereitos necesarios para a execución das obras de urbanización do parque empresarial de Cuíña, no concello de Cervo, para os efectos previstos polos artigos 145 e 146 da Lei 1/1997, do 24 de marzo, do solo de Galicia.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación, de conformidade co establecido no artigo 146.1º da Lei do solo de Galicia.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que</p>
<p>continúe a tramitación do procedemento para a definitiva fixación do prezo xusto (artigo 146.2º da Lei do solo de Galicia).</p>
<p>Segundo.-Notifica-lo contido desta resolución aprobatoria do expediente ó Concello de Cervo, a Xestión Urbanística de Lugo, S.A. (Xestur Lugo) e, de xeito individualizado, a tódolos que aparezan como titulares de bens ou dereitos afectados que figuran no expediente, ós que se lles xuntará a correspondente folla de valoración, conferíndolles un prazo de vinte días durante o cal poderán manifestar por escrito ante esta Dirección Xeral de Urbanismo a súa desconformidade coa valoración establecida no expediente aprobado, conforme dispón o artigo 145.7º da Lei do solo de Galicia, advertíndolles que, transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da Lei do solo de Galicia).</p>
<p>Terceiro.-Publica-la presente resolución, así como a seguinte relación dos bens e dereitos afectados pola expropiación, no Diario Oficial de Galicia e no taboleiro de edictos do concello:</p>
<table><tbody><tr><td></td></tr>
<tr><td>Nº de predio</td><td>Titulares</td><td>Bens que se van
expropiar</td><td>Valoración</td></tr>
<tr><td></td></tr>
</tbody></table>
<table><tbody><tr><td>11</td><td>Pablo Díaz Pernas
Wenceslao Díaz Pernas</td><td>Solo: 10.850 m
Plantacións</td><td>4.021.925 ptas.</td></tr>
<tr><td></td></tr>
<tr><td>24</td><td>Balbina González Fra</td><td>Solo: 994 m</td><td>333.358 ptas.</td></tr>
<tr><td></td></tr>
<tr><td>28</td><td>Dolores López Vilela</td><td>Solo: 658 m
Construccións</td><td>378.509 ptas.</td></tr>
<tr><td></td></tr>
<tr><td>30-A</td><td>Ramón Rivas Villares</td><td>Solo: 10.850 m
Construccións
Instalacións
Plantacións</td><td>1.043.507 ptas.</td></tr>
<tr><td></td></tr>
<tr><td>30-B</td><td>Jesús Pernas Costa</td><td>Solo: 1.184,5 m Construccións</td><td>661.845 ptas.</td></tr>
<tr><td></td></tr>
<tr><td>30-C</td><td>Escolástica Sánchez Andrade</td><td>Solo: 613 m</td><td>205.582 ptas.</td></tr>
<tr><td></td></tr>
<tr><td>33</td><td>Pablo Díaz Pernas
Wenceslao Díaz Pernas</td><td>Solo: 948 m
Construccións</td><td>496.431 ptas.</td></tr>
<tr><td></td></tr>
<tr><td>35</td><td>Pablo Díaz Pernas
Wenceslao Díaz Pernas</td><td>Solo: 2.530 m
Construccións</td><td>1.045.886 ptas.</td></tr>
<tr><td></td></tr>
<tr><td>37-A</td><td>Francisca Chao Fernández</td><td>Solo: 1.375 m</td><td>461.134 ptas.</td></tr>
<tr><td></td></tr>
<tr><td>37-B</td><td>Francisca Chao Fernández</td><td>Solo: 1.198 m</td><td>401.773 ptas.</td></tr>
<tr><td></td></tr>
<tr><td>37-C</td><td>Francisca Chao Fernández</td><td>Solo: 1.611 m</td><td>540.281 ptas.</td></tr>
<tr><td></td></tr>
<tr><td>37-D</td><td>Ramón Fernández Basanta</td><td>Solo: 2.565 m</td><td>910.224 ptas.</td></tr>
<tr><td></td></tr>
<tr><td>37-E</td><td>Ramón Fernández Basanta</td><td>Solo: 110 m</td><td>36.891 ptas.</td></tr>
<tr><td></td></tr>
<tr><td>41</td><td>Dolores López Vilela</td><td>Solo: 1.340 m
Construccións</td><td>636.296 ptas.</td></tr>
<tr><td></td></tr>
<tr><td>45</td><td>Manuel García Mariño</td><td>Solo: 3.035 m
Construccións</td><td>1.471.448 ptas.</td></tr>
<tr><td></td></tr>
<tr><td>49</td><td>Honorato Pardo Fernández</td><td>Solo: 244 m</td><td>148.234 ptas.</td></tr>
<tr><td></td></tr>
<tr><td>50</td><td>Jesús Pernas Costa</td><td>Solo: 882 m</td><td>295.796 ptas.</td></tr>
<tr><td></td></tr>
<tr><td>52</td><td>Julio Vázquez</td><td>Solo: 390 m</td><td>109.666 ptas.</td></tr>
<tr><td></td></tr>
<tr><td>55</td><td>Esther Fernández Arnau</td><td>Solo: 190 m</td><td>99.605 ptas.</td></tr>
<tr><td></td></tr>
<tr><td>56</td><td>Ramón Rivas Villares</td><td>Solo: 324 m
Plantacións</td><td>125.460 ptas.</td></tr>
<tr><td></td></tr>
<tr><td>61</td><td>Jesús Fraga Díaz</td><td>Solo: 796 m</td><td>266.954 ptas.</td></tr>
<tr><td></td></tr>
<tr><td>67</td><td>Manuel Pérez Casal
Ramón Pérez Casal</td><td>Solo: 1.579 m</td><td>529.550 ptas.</td></tr>
<tr><td></td></tr>
<tr><td>84</td><td>Dolores López Vilela</td><td>Solo: 260 m Construccións</td><td>133.396 ptas.</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, ós que se ignore o lugar de notificación, ou ben, tramitada a notificación, non</p>
<p>se puidese realizar. Todo isto de acordo co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución á Fiscalía da Audiencia Provincial, para os efectos establecidos no artigo 5 da Lei de expropiación forzosa, en relación cos propietarios descoñecidos e os non comparecentes no procedemento expropiatorio.</p>
<p>Contra esta resolución que pon fin á vía administrativa poderase interpoñer recurso potestativo de reposición ante o conselleiro de Política Territorial, Obras Públicas e Vivenda, no prazo dun mes contado a partir do día seguinte ó da notificación desta resolución (artigo 116 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro) ou recurso contencioso-administrativo perante a sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da notificación (artigo 46.1º da Lei 29/1998, da xurisdicción contencioso-administrativa). Para o caso de que se interpoña o recurso potestativo de reposición, ata que sexa resolto expresamente ou se producira a desestimación presunta, non se poderá interpoñe-lo recurso contencioso-administrativo.</p>
<p>Todo isto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifesta-la súa desconformidade como se indicou no punto 2 desta resolución, nos termos establecidos polo artigo 145.8º da Lei do solo de Galicia.</p>
<p>Santiago de Compostela, 27 de setembro de 2000.</p>
<p>José Jesús Cudeiro Mazaira</p>
<p>Director xeral de Urbanismo</p>

