---
date: '2000-11-10'
id: 139AA
page: 15
number: 218
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 18 de outubro de 2000 sobre aprobación definitiva do expediente
  complementario ó proxecto de expropiación forzosa polo procedemento de
  taxación conxunta, dos bens e dereitos necesarios para a ampliación da estrada
  de Eirís, no concello da Coruña.
range: Resolución
url: 'https://www.xunta.gal/dog/Publicados/2000/20001110/Anuncio139AA_gl.html'
---
<p>Antecedentes:</p>
<p>1. O Concello da Coruña remitiu o expediente complementario ó proxecto de expropiación forzosa polo procedemento de taxación conxunta dos bens e dereitos necesarios para a ampliación da estrada de Eirís no Concello da Coruña e que foi aprobado definitivamente por resolución do director xeral de Urbanismo da Consellería de Política Territorial, Obras Públicas e Vivenda o 5 de abril de 2000.</p>
<p>O expediente complementario ó proxecto de expropiación tramitouse ó amparo do disposto no punto 3 do artigo 210 do Regulamento de xestión urbanística, aprobado por Real decreto 3288/1978, do 25 de agosto, todo isto motivado por unha reclamación presentada ante o concello con data do 10 de maio de 1999; da que resultou comprobado que unha parcela de 301 m, da que forman parte dous predios rexistrados distintos, non se incluía no proxecto de expropiación para a realización das obras da estrada de Eirís.</p>
<p>2. O Concello da Coruña, con data do 4 de xullo de 2000 acordou aprobar inicialmente o expediente complementario ó proxecto de expropiación e sometelo a información pública polo prazo dun mes anunciándose nos xornais La Voz de Galicia e El Ideal Gallego do 21 de xullo de 2000, no DOG do 15 de setembro e no BOP do 26 de xullo.</p>
<p>3. A taxación foi notificada individualmente ós que aparecían como titulares de bens e dereitos no expediente, dándolles traslado literal da correspondente folla de aprecio e da proposta de fixación dos criterios de valoración, para que formularan alegacións no prazo dun mes, contado a partir da data de notificación, tal e como sinala o artigo 145.4º da Lei 1/1997, do 24 de marzo, do solo de Galicia, presentándose alegacións ó proxecto expropiatorio inicialmente aprobado.</p>
<p>4. O Concello da Coruña, de conformidade co artigo 145.6º da Lei do solo de Galicia, e remitiu o expediente de expropiación forzosa a esta consellería para a súa aprobación definitiva.</p>
<p>Fundamentos xurídicos:</p>
<p>Primeiro.-O proxecto de expropiación forzosa tramitouse polo procedemento de taxación conxunta de conformidade co disposto no artigo 145 da Lei do solo de Galicia.</p>
<p>Segundo.-No Concello da Coruña está vixente o Plan xeral de ordenación municipal aprobado o 19 de outubro de 1998. O terreo que se pretende expropiar está clasificado como solo urbanizable coa cualificación de rede viaria.</p>
<p>En virtude do disposto polos artigos 33 da Lei 6/1998, do 13 de abril, sobre réxime do solo e valoracións, e os artigos 54, da Lei 1/1997, do 24 de marzo, do solo de Galicia resulta acreditada a declaración da utilidade pública e a necesidade de ocupación dos bens afectados.</p>
<p>Terceiro.-O expediente tramitado conta coa documentación preceptiva esixida polo artigo 145.1º da Lei 1/1997, do solo de Galicia:</p>
<p>-Determinación do seu ámbito territorial, cos documentos que o identifican en canto a situación, superficie e lindeiros.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemnizacións, se é o caso.</p>
<p>Cuarto.-Os criterios de valoración incorporados polo Concello da Coruña ó expediente complementario de expropiación son os que están no expediente de expropiación para a ampliación da estrada de Eirís que foi aprobado definitivamente o 5 de abril de 2000, no que se aplicaron os criterios da Lei 6/1998, sobre réxime do solo e valoracións.</p>
<p>Quinto.-A competencia para aproba-lo expediente de expropiación forzosa polo procedemento de taxación conxunta correspóndelle por delegación ó director xeral de Urbanismo, de acordo co artigo 1 da Orde do 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000) pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo, do solo de Galicia, a Lei 6/1998, do 13 de abril, sobre réxime do solo e valoracións, e as demais disposicións aplicables, proponse adopta-la seguinte</p>
<p>Resolución:</p>
<p>Primeiro.-Aprobar definitivamente o expediente complementario ó proxecto de expropiación forzosa polo procedemento de taxación conxunta dos bens e dereitos necesarios para a ampliación da estrada de Eirís, no Concello da Coruña, para os efectos previstos polos artigos 145 e 146 da Lei 1/1997, do 24 de marzo, do solo de Galicia.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación de conformidade co establecido no artigo 146.1º da Lei do solo de Galicia.</p>
<p>En consecuencia, o pagamento ou depósito do importe da valoración establecida producirá os efectos previstos nos núms. 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación de prezo xusto (artigo 146.2º da Lei do solo de Galicia).</p>
<p>Segundo.-Notifica-lo contido desta resolución aprobatoria do expediente ó Concello da Coruña e de xeito individualizado a tódolos que aparezan como titulares de bens ou dereitos afectados que figuran no expediente, ós que se lles xuntará a correspondente folla de valoración, conferíndolles un prazo de vinte días durante os cales poderán manifestar por escrito ante esta Dirección Xeral de Urbanismo a súa desconformidade coa valoración establecida no expediente aprobado, conforme dispón o artigo 145.7º da Lei do solo de Galicia, advertíndolles que transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expe</p>
<p>diente, entendéndose determinado o prezo xusto definitivamente e de conformidade (artigo 145.8º da Lei do solo de Galicia).</p>
<p>Terceiro.-Publica-la presente resolución, así como a seguinte relación dos bens e dereitos afectados pola expropiación, no Diario de Galicia e no taboleiro de edictos do concello:</p>
<p>Nº de predio: 30.</p>
<p>Propietarios: Hros. Juan González Mosquera e Emilia Mosquera Villaverde:</p>
<p>1º. Flora Fernández García, Juan Antonio e Mª Flora González Fernández.</p>
<p>2º. Julia González Fernández.</p>
<p>3º. Teresa Barba González e Mª Teresa González Barba.</p>
<p>4º. Mariano Borrego González.</p>
<p>Superficie (m): 301.</p>
<p>Valoración (ptas.):1.327.410</p>
<p>Xuros (ptas.):  502.388</p>
<p>Total:1.829.798</p>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, ós que se ignore o lugar de notificación, ou ben, tramitada a notificación, non se puidese realizar. Todo isto de acordo co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo perante a sala do Contencioso-Administrativo do Tribunal Superior de Xustiza de Galicia, no prazo de dous meses contados dende o día seguinte ó da notificación, segundo o artigo 46.1º da Lei 29/1998, do 13 de xullo, da xurisdicción contencioso-administrativa (LXCA). Así mesmo, poderase interpoñer recurso potestativo de reposición ante o conselleiro de Política Territorial, Obras Públicas e Vivenda, no prazo dun mes contado a partir do día seguinte ó da notificación desta resolución (artigo 116, 117 e 48 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro); para o caso de que se interpoña o recurso potestativo de reposición, ata que sexa resolto expresamente ou se producira a desestimación presunta, non se poderá interpoñe-lo recurso contencioso-administrativo </p>
<p>(artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común modificada pola Lei 4/1999, do 13 de xaneiro).</p>
<p>No suposto de que o interesado sexa unha Administración pública, no lugar do recurso de reposición poderá dirixir ó órgano competente no prazo de dous meses o requirimento previo previsto no artigo 44 da LXCA.</p>
<p>Todo isto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifestaren a súa desconformidade como se indicou no punto 2 desta resolución, nos termos establecidos polo artigo 145.8º da Lei do solo de Galicia.</p>
<p>Santiago de Compostela, 18 de outubro de 2000.</p>
<p>José Jesús Cudeiro Mazaira</p>
<p>Director xeral de Urbanismo</p>

