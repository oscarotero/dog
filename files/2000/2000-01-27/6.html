---
date: '2000-01-27'
id: '4806'
page: 1099
number: 18
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 19 de xaneiro de 2000 pola que se amplía a do 13 de abril de 1993
  (Diario Oficial de Galicia do 23) pola que se establece o procedemento para a
  implantación da xornada lectiva en sesión única de mañá nos centros de
  educación infantil, educación primaria e educación xeral básica.
range: Orde
url: 'https://www.xunta.gal/dog/Publicados/2000/20000127/Anuncio4806_gl.html'
---
<p>A regulación do procedemento para a implantación da xornada lectiva única nos centros de educación infantil, primaria e xeral básica, no ámbito da Comunidade Autónoma de Galicia, vén establecida na Orde do 13 de abril de 1993, DOG do 23 de abril, da Consellería de Educación e Ordenación Universitaria.</p>
<p>Por Orde do 25 de xaneiro de 1999 (DOG do 27), amplíase a mencionada Orde do 13 de abril de 1993, facendo extensiva a súa aplicación ós centros públicos integrados, creados mediante Decreto 7/1999, do Consello da Xunta de Galicia do 7 de xaneiro e, ó mesmo tempo, establécese unha prórroga máis para o curso escolar 1999-2000 a aqueles centros que xa esgotaran as prórrogas previstas.</p>
<p>Tendo en conta que no curso 1999-2000 se implantou de xeito xeneralizado o ensino secundario obrigatorio e que os centros públicos integrados escolarizan, entre outros, alumnos deste nivel, estímase oportuno e conveniente que, mentres non se leve a cabo unha avaliación deste tipo de xornada nos centros citados, a regulación do procedemento para autoriza-la xornada lectiva única sexa a establecida na citada Orde do 13 de abril de 1993, ampliada pola Orde do 25 de xaneiro de 1999, ó mesmo tempo que se faga compatible que os centros que xa esgotaron as prórrogas previstas poidan seguir desen</p>
<p>volvendo actividades docentes na mencionada xornada lectiva en sesión única de mañá.</p>
<p>Esta consellería, en virtude do previsto no artigo 1 do Decreto 213/1998, do 10 de xullo, polo que se establece a estructura órganica da Consellería de Educación e Ordenación Universitaria</p>
<p>DISPÓN:</p>
<p>Artigo único.</p>
<p>Amplíase o contido da Orde do 13 de abril de 1993, pola que se establece o procedemento para a implantación da xornada lectiva en sesión única de mañá nos centros de educación infantil, educación primaria e educación xeral básica, engadíndolle unha disposición transitoria cuarta co seguinte texto: os centros que veñan desenvolvendo a súa actividade docente en réxime de xornada única e esgoten as prórrogas previstas nesta orde poderán solicita-la correspondente prórroga ata que se estableza unha nova norma que regule a antedita xornada lectiva, que se baseará na avaliación que se levará a cabo nos centros públicos integrados que teñan este tipo de xornada.</p>
<p>Disposición derradeira</p>
<p>Única.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 19 de xaneiro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

