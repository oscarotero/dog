---
date: '2000-01-27'
id: '4852'
page: 1128
number: 18
agency: XULGADO DO CONTENCIOSO-ADMINISTRATIVO NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (385/1999-3).
range: Edicto
url: 'https://www.xunta.gal/dog/Publicados/2000/20000127/Anuncio4852_gl.html'
---
<p>Pilar Cancela Ramírez de Arellano, secretaria xudicial do Xulgado do Contencioso-Administrativo número un da Coruña, fai saber:</p>
<p>Que en virtude do acordado por providencia desta data, recaída nos autos de procedemento abreviado número 385/1999-3, notifícase a Yolanda Álvarez Expósito, a providencia de data 4-5-1999 dictada neles, da cal contido é como segue:</p>
<p>Providencia maxistrado-xuíz.</p>
<p>Sr. Ramírez Sineiro.</p>
<p>A Coruña, 4 de maio de 1999.</p>
<p>Pola que S.Sª tendo en conta os autos número 385/1999 do Xulgado do Contencioso-Administrativo número un da Coruña e antes de admiti-la demanda a trámite, acorda notificar á parte actora que entrando en vigor a Lei 1/1996, do 10 de xaneiro, de asistencia xurídica gratuíta (BOE 793, do 12), a solicitude de designación de avogado e procurador de quenda de oficio, deberá formulala perante o Colexio de Avogados da Coruña (edificio novos xulgados, r/ Monforte, s/n 4ª planta), co obxecto de que a Comisión de Asistencia Xurídica Gratuíta poida proceder ó estudio da mesma e decidir se concorren ou non os requisitos para a obtención da dita asistencia.</p>
<p>Todo iso co apercibimento de que no caso de non presenta-la solicitude dentro do prazo de trinta días, contados a partir da notificación da presente, procederase sen máis trámite ó arquivo das actuacións, debéndose acreditar perante este Xulgado do Contencioso-Administrativo a efectiva presentación da dita solicitude dentro dos dez (10) días seguintes ó remate do anterior prazo.</p>
<p>Dilixencia: seguidamente dáse cumprimento ó anteriormente acordado, do que como titular da súa secretaría, dou fe. Lugar e data ut supra.</p>
<p>E para que sirva de notificación á recorrente Yolanda Álvarez Expósito en paradoiro descoñecido, expido este edicto para a súa inserción no Diario Oficial de Galicia.</p>
<p>A Coruña, 9 de decembro de 1999.</p>
<p>O secretario</p>
<p>Rubricado</p>

