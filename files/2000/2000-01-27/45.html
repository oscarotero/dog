---
date: '2000-01-27'
id: 48AE
page: 1139
number: 18
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 20 de decembro de 1999, da Delegación Provincial de Ourense,
  pola que se anuncia o concurso público, polo procedemento aberto e trámite de
  urxencia, para a contratación dos servicios de cafetería dos centros de
  Servicios Sociais de Celanova e Verín (Ourense).
range: Resolución
url: 'https://www.xunta.gal/dog/Publicados/2000/20000127/Anuncio48AE_gl.html'
---
<p>De conformidade co establecido na Orde do 21 de abril de 1998, sobre delegación de atribucións nos órganos centrais e periféricos da Consellería de Sanidade e Servicios Sociais e unha vez cumpridos os trámites administrativos correspondentes, esta delegación provincial</p>
<p>RESOLVE:</p>
<p>Anuncia-la contratación dos servicios de cafetería nos seguintes centros:</p>
<p>-Centros de Servicios Sociais de Celanova e Verín.</p>
<p>-Canon mínimo de explotación: vintecinco mil pesetas (25.000 ptas.) anuais, 150,25 euros.</p>
<p>-Prazo de execución: 1 ano prorrogable por períodos anuais.</p>
<p>-Clasificación do contratista: non se esixe.</p>
<p>-Garantía provisional: non se esixe.</p>
<p>-Forma de tramitación: urxente.</p>
<p>1. Exposición da documentación: os pregos de cláusulas administrativas particulares e demais documentación técnica poderá ser examinada nas delegacións provincias da Consellería de Sanidade e Servicios Sociais de 10 a 14 horas nos días hábiles.</p>
<p>2. Solvencia económica, financeira e técnica: os licitadores terán que acredita-la solvencia económica, financeira e técnica, en calquera das formas previstas na Lei de contratos das administracións públicas.</p>
<p>3. Lugar: a presentación de propostas farase no rexistro da Delegación Provincial de Ourense, na Avda. Zamora nº 13, en sobres pechados ou por correo con xustificación da data de imposición e a comunicación o mesmo día ó órgano de contratación mediante telegrama ou telefax.</p>
<p>4. Prazo de presentación de propostas: comezará o día seguinte ó da publicación desta resolución no Diario Oficial de Galicia e rematará ós 13 días naturais ás 14 horas.</p>
<p>5. Documentación que deberán presenta-los licitadores: o licitador presentará en sobre pechado e asinado por el, a solicitude para participar, así como a documentación persoal e referencias técnicas descritas no punto 8 do prego de cláusulas administrativas particulares.</p>
<p>6. Criterios de adxudicación: os definidos na cláusula 10 do prego de cláusulas administrativas particulares que rexe o presente concurso.</p>
<p>7. Apertura de propostas: será realizada pola mesa de contratación o décimo primeiro día natural seguinte ó do final do prazo de presentación de pro</p>
<p>postas na sala de xuntas da Delegación Provincial de Ourense na Avda. Zamora nº 13, ás 10 horas en acto público.</p>
<p>Se coincidise ese día en sábado ou festivo, reuniranse o primeiro día hábil seguinte.</p>
<p>8. O pagamento deste anuncio será por conta dos adxudicatarios.</p>
<p>Ourense, 20 de decembro de 1999.</p>
<p>Armando González López</p>
<p>Delegado provincial de Ourense</p>

