---
date: '2000-03-06'
id: 5F56
page: 3009
number: 45
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 44/2000, do 18 de febreiro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados pola obra apeadorio na liña do ferrocarril Redondela-Santiago de
  Compostela, no p.k. 19+900, no concello de Pontevedra.
range: Decreto
url: 'https://www.xunta.gal/dog/Publicados/2000/20000306/Anuncio5F56_gl.html'
---
<p>Con data do 16 de xuño de 1999, o director xeral de Transportes, por delegación do conselleiro de Política Territorial, Obras Públicas e Vivenda, aprobou o proxecto de construcción do apeadoiro na liña do ferrocarril Redondela-Santiago de Compostela no p.k. 19+900, no concello de Pontevedra.</p>
<p>Os bens e dereitos nos que se concreta a declaración de urxente ocupación aparecen recollidos no citado proxecto, e valorados segundo os planos que se achegan.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo 2 do Decreto 58/1984, do 28 de decembro, sobre asunción de transferencias en materia de transportes terrestres e a súa asignación á Consellería de Política Territorial, Obras Públicas e Vivenda, en relación co convenio asinado entre a Xunta de Galicia e Renfe de data do 3 de agosto de 1998 para a mellora da rede ferroviaria interior de Galicia, considerándose xustificada na referida declaración de urxencia, é necesario a execución immediata das obras deste apeadoiro que dará servicio ós alumnos do Campus Universitario de Pontevedra, en especial ós da Escola de Forestais, que polas adversidades climáticas e polo estado de pavimentación da zona están hoxe penalizados coma usuarios do ferrocarril.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 153 da Lei 16/1987, do 30 de xullo, de ordenación dos transportes terrestres, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día dezaoito de febreiro de dous mil,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto de construcción da obra do apeadoiro na liña do ferrocarril Redondela-Santiago de Compostela no p.k. 19+900, no concello de Pontevedra.</p>
<p>Santiago de Compostela dezaoito de febreiro de dous mil.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

