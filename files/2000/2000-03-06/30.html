---
date: '2000-03-06'
id: 5FC6
page: 3046
number: 45
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de febreiro de 2000, da Dirección Xeral de Industria, pola
  que se somete a información pública o estudio ambiental, a autorización
  administrativa, a aprobación do proxecto de execución e o proxecto sectorial
  das instalacións que comprende o proxecto de parque eólico de Tea, situado nos
  concellos de Covelo (Pontevedra) e Avión, Melón e Carballeda de Avia
  (Ourense).
range: Resolución
url: 'https://www.xunta.gal/dog/Publicados/2000/20000306/Anuncio5FC6_gl.html'
---
<p>En cumprimento do disposto no Decreto 442/1990, do 13 de setembro, de avaliación do impacto ambiental para Galicia, Decreto 327/1991, do 4 de outubro, de avaliación de efectos ambientais para Galicia, o Decreto 2617/1966, sobre autorización de instalacións eléctricas de aplicación transitoria, artigo 25 da Lei 10/1995, de ordenación do territorio de Galicia, e Decreto 205/1995, polo que se regula o aproveitamento da enerxía eólica na Comunidade Autónoma de Galicia, sométense a información pública, por solicitude da empresa EuroVento, S.L., as instalacións que a continuación se describen:</p>
<p>Obxecto de información pública.</p>
<p>Estudio ambiental, autorización administrativa e aprobación do proxecto de execución e proxecto sectorial das instalacións que comprende o proxecto do parque eólico de Tea.</p>
<p>Peticionario: EuroVento, S.L.</p>
<p>Enderezo: Galeras 17-3º, oficina 3, 15705 Santiago de Compostela.</p>
<p>Situación: Covelo (Pontevedra), Avión, Melón e Carballeda de Avia (Ourense).</p>
<p>Localización (coordenadas poligonais en unidades UTM):</p>
<p>V (559.000, 4.687.000), V (559.000, 4.682.000),</p>
<p>V (560.000, 4.682.000), V (562.000, 4.681.000),</p>
<p>V (562.000, 4.687.000).</p>
<p>Características técnicas do parque eólico.</p>
<p>-Nº de aeroxeradores: 82.</p>
<p>-Potencia nominal unitaria: 600 kW.</p>
<p>-Potencia total instalada: 49,2 MW.</p>
<p>-Tipo de aeroxerador: Bazán-Bonus 600 kW.</p>
<p>-Producción neta anual estimada: 2.731 horas/ano.</p>
<p>-Orzamento total: 7.354.688.465 ptas.</p>
<p>Características técnicas da infraestructura eléctrica de xeración, transformación e interconexión.</p>
<p>-82 aeroxeradores tipo Bazán-Bonus 600 kW.</p>
<p>-Liñas de baixa tensión subterráneas para evacuación de enerxía de 0.6/1 kV, de interconexión entre os aeroxeradores e os centros de transformación.</p>
<p>-30 centros de transformación (1 cada 2/3 aeroxeradores) de 0.69/30 kV de 2.000 kVA de potencia, coa súa correspondente aparamenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 18/30 kV, de interconexión entre centros de transformación e subestación transformadora de 30/220 kV.</p>
<p>A subestación transformadora 30/220 kV de 100 MVA de potencia para evacuación de enerxía producida nos parques eólicos de Tea e Deva queda incluída no proxecto do parque eólico de Deva.</p>
<p>Faise público para coñecemento xeral que se poderá examina-lo proxecto e presenta-las obxeccións ou alegacións que consideren oportunas, nesta dirección xeral, sita no edificio administrativo San Caetano, bloque 5, 4ª planta, 15771 (Santiago de Compostela) ou ben nas delegacións provinciais da Consellería de Industria e Comercio de Pontevedra e Ourense, no prazo dun mes contado a partir da última publicación deste anuncio.</p>
<p>Así mesmo, o estudio ambiental correspondente ás instalacións do parque eólico de Tea poderase examinar nas dependencias da Dirección Xeral de Industria, Dirección Xeral de Calidade e Avaliación Ambiental, delegacións provinciais da Consellería de Industria e Comercio de Pontevedra e Ourense, delegacións provinciais da Consellería de Medio Ambiente de Pontevedra e Ourense e concellos de Covelo (Pontevedra) e Avión, Melón e Carballeda de Avia (Ourense), podendo presentarse cantas alegacións se consideren pertinentes ante a Dirección Xeral de Industria ou delegacións provinciais da Consellería de Industria e Comercio de Pontevedra e Ourense, dentro do mesmo prazo sinalado no parágrafo anterior. Finalizado o devandito prazo, o expe</p>
<p>diente xunto coas alegacións recibidas remitirase á Dirección Xeral de Calidade e Avaliación Ambiental.</p>
<p>Santiago de Compostela, 10 de febreiro de 2000.</p>
<p>Ramón Ordás Badía</p>
<p>Director xeral de Industria</p>

