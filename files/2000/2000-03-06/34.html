---
date: '2000-03-06'
id: 5FD6
page: 3049
number: 45
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 3 de febreiro de 2000 pola que se declara extinguida a concesión
  administrativa dunha cetaria sita en Caldebarcos, Carnota (A Coruña) outorgada
  a María González Oreiro.
range: Orde
url: 'https://www.xunta.gal/dog/Publicados/2000/20000306/Anuncio5FD6_gl.html'
---
<p>Visto o expediente iniciado a María González Oreiro con DNI 76.470.371, na súa condición de titular dunha cetaria sita en Caldebarcos, Carnota (A Coruña).</p>
<p>Resulta que:</p>
<p>Con data do 16-1-1996 María González Oreiro solicita prórroga da concesión administrativa do referido establecemento.</p>
<p>Segundo o informe da Delegación Territorial desta consellería na Coruña queda patente a imposibilidade de cumprimento do disposto na Directiva 91/493-CEE e no Real decreto 1437/1992, que fixan as normas sanitarias aplicables á producción e comercialización dos productos pesqueiros e da acuicultura, debido ás características da cetaria, o que inhabilita o establecemento para a súa explotación.</p>
<p>Segundo manifesta a titular da cetaria no escrito con data do 19-11-1997, dirixido á Demarcación de Costas de Galicia, a instalación nunca se puxo en explotación.</p>
<p>Resultando á vista do anteriormente exposto que:</p>
<p>A Delegación Territorial da Consellería de Pesca, Marisqueo e Acuicultura da Coruña acorda, con data do 20-10-1998, a incoación de expediente de caducidade da devandita concesión.</p>
<p>Que o acordo de iniciación do expediente de caducidade e o nomeamento do instructor lle foron notificados á interesada o 26-10-1998 sen que se formulasen alegacións no prazo establecido.</p>
<p>Considerando:</p>
<p>Que o expediente foi tramitado conforme o disposto na Lei 30/1992, de réxime xurídico das administracións públicas e do procedemento administrativo común.</p>
<p>Que a cetaria nunca se puxo en explotación, o que constitúe causa de caducidade recollida no artigo 72 d) da Lei 6/1993, do 11 de maio, de pesca de Galicia.</p>
<p>Vistas:</p>
<p>Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Lei 6/1993, do 11 de maio, de pesca de Galicia.</p>
<p>Decreto 1471/1989, do 1 de decembro, polo que se aproba o Regulamento xeral para o desenvolvemento da Lei 22/1988, do 28 de xullo, de costas.</p>
<p>Esta consellería, á vista da proposta de resolución emitida polo instructor do expediente, e do informe</p>
<p>do servicio técnico-xurídico, no exercicio das súas atribucións e competencias,</p>
<p>RESOLVE:</p>
<p>Caduca-la concesión administrativa que a continuación se relaciona, outorgada a María González Oreiro, con DNI 76.470.371, por incorrer nas causas de caducidade recollidas no artigo 72 d) da Lei 6/1993, de pesca de Galicia:</p>
<p>Establecemento: cetaria.</p>
<p>Especies autorizadas: crustáceos.</p>
<p>Superficie dominio público: 31,5 m.</p>
<p>Localización: Punta Caldebarcos, concello de Carnota, A Coruña.</p>
<p>Data da concesión: 28-1-1986 (DOG nº 35, do 19-2-1986).</p>
<p>Remate da vixencia: 19-2-1996.</p>
<p>Contra esta resolución, que pon fin á vía administrativa, poderá interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo que se interporá no prazo de dous meses ante a xurisdicción contencioso-administrativa; ámbolos dous prazos contaranse desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 3 de febreiro de 2000.</p>
<p>P.D. (Orde 17-12-1997 DOG nº 246, do 22)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

