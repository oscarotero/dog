---
date: '2000-03-06'
id: 5F62
page: 3015
number: 45
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 28 de xaneiro de 2000, de modificación da do 22 de novembro de 1999,
  pola que se convocan subvencións a empresas editoriais para apoia-la edición
  do libro en galego, a traducción ó galego e a edición noutras linguas de obras
  publicadas orixinariamente en galego.
range: Orde
url: 'https://www.xunta.gal/dog/Publicados/2000/20000306/Anuncio5F62_gl.html'
---
<p>Tendo en conta o interese que existe na publicación noutras linguas de obras de autor galego ou publicadas orixinariamente en galego, é necesario facilitarlles ás empresas editoriais de fóra de Galicia o acceso a estas axudas, para o que se considera que non procede a esixencia de determinados requisitos, lóxicos para empresas de dentro de Galicia, pero de difícil cumprimento para empresas do exterior. Por isto,</p>
<p>Artigo 1º</p>
<p>Modifícase o artigo 3º, no parágrafo segundo, referente á documentación en orixinal ou fotocopia compulsada que se xuntará ás solicitudes de subvención. Así, o punto 8) queda do seguinte xeito:</p>
<p>«Acreditación de ter publicados un mínimo de dez títulos en galego durante o ano anterior. Quedan excluídas desta obriga as empresas que editan grandes obras ou as de venda a crédito, así como aquelas que editen noutras linguas obras publicadas orixinariamente en galego».</p>
<p>Artigo 2º</p>
<p>Dentro das Bases específicas para a concesión das subvencións, modifícase o punto D-4) Subvencións para editar noutras linguas obras publicadas orixinariamente en galego, no sentido seguinte: «ábrese un novo prazo, de xeito que as solicitudes deberán presentarse no prazo de 30 días hábiles contados a partir do seguinte ó da publicación desta modificación no Diario Oficial de Galicia. En empresas editoriais estranxeiras, o prazo de presentación será de 40 días hábiles».</p>
<p>Santiago de Compostela, 28 de xaneiro de 2000.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

