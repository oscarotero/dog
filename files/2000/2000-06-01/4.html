---
date: '2000-06-01'
id: AF7E
page: 8508
number: 106
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 2 de maio de 2000 pola que se crean os polígonos de viveiros Cariño A
  e Ferrol D e se declaran como zona de interese especial de cultivos mariños.
range: Orde
url: 'https://www.xunta.gal/dog/Publicados/2000/20000601/AnuncioAF7E_gl.html'
---
<p>Os cultivos mariños representan un sector estratéxico na Comunidade Autónoma de Galicia, con grandes perspectivas de desenvolvemento nos vindeiros anos.</p>
<p>A evolución da acuicultura, coa incorporación de novas especies, a aplicación de modernas tecnoloxías e basicamente a necesidade de incrementa-la producción en resposta a unha maior demanda do mercado, obriga a dispoñer de novas áreas de cultivo onde poder situa-los novos establecementos, sen satura-las zonas que actualmente se encontran en explotación.</p>
<p>A concorrencia doutros usos na zona marítima esixe a delimitación mediante polígonos das áreas destinadas á instalación dos viveiros (gaiolas, bateas e liñas de cultivo) onde se leve a cabo a actividade acuícola, sen interferir noutras tales como a navegación, a pesca ou a defensa nacional.</p>
<p>A declaración de zona de interese de cultivos mariños daqueles polígonos que polas súas peculiares características aconsellen protección, evita a concorrencia doutros usos incompatibles ou que puidesen interferir negativamente no correcto desenvolvemento da actividade acuícola.</p>
<p>Por todo isto, vistos os informes que constan no expediente, facendo uso das facultades que en materia de declaración de zonas de interese marisqueiro e de cultivos mariños concede á Comunidade Autónoma galega o Real decreto 3318/1982, do 24 de xullo, sobre traspaso de funcións e servicios da Administración do Estado. En desenvolvemento da alínea d) do artigo 6, da Lei 6/1993, do 11 de maio, de pesca de Galicia, así como do Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, esta consellería</p>
<p>DISPÓN:</p>
<p>Artigo 1º</p>
<p>Créanse, nos distritos que se indican, os polígonos de viveiros que se sinalan a continuación:</p>
<p>Distrito: Cariño.</p>
<p>Polígono: A.</p>
<p>Situación: enseada de Cariño (A Coruña).</p>
<p>Coordenadas: sinaladas no anexo I.</p>
<p>Superficie: 120.000 m.</p>
<p>Capacidade: 12 cuadrículas.</p>
<p>Destino previsto: cultivos mariños.</p>
<p>Distrito: Ferrol.</p>
<p>Polígono: D.</p>
<p>Situación: ría de Ares-Betanzos (A Coruña).</p>
<p>Coordenadas: sinaladas no anexo II.</p>
<p>Superficie: 210.000 m.</p>
<p>Capacidade: 21 cuadrículas.</p>
<p>Destino previsto: cultivos mariños.</p>
<p>A situación xeográfica dos polígonos será a indicada nos anexos desta orde.</p>
<p>Artigo 2º</p>
<p>Decláranse de interese especial de acuicultura os polígonos de viveiros creados no artigo 1º.</p>
<p>Disposicións derradeiras</p>
<p>Primeira.-Facúltase o director xeral de Recursos Mariños para dicta-las resolucións que foran precisas para o desenvolvemento desta orde.</p>
<p>Segunda.-Esta orde entra en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 2 de maio de 2000.</p>
<p>P.D. Orde 17-12-1997 (DOG nº246, do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

