---
date: '2000-06-01'
id: B056
page: 8538
number: 106
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Resolución do 11 de maio de 2000 pola que se anuncia a xestión do mercado de
  abastos en Santiago de Compostela en réxime de concesión administrativa.
range: Resolución
url: 'https://www.xunta.gal/dog/Publicados/2000/20000601/AnuncioB056_gl.html'
---
<p>Obxecto do contrato: é a concesión administrativa da xestión e administración do mercado de abastos de Santiago de Compostela.</p>
<p>Duración: o prazo da concesión establécese en vintecinco anos improrrogables, computados desde a data de notificación do acordo de adxudicación.</p>
<p>Canon: os licitadores fixarán nas súas propostas o canon que aboarán ó concello. Este poderá consistir nunha cantidade ou nunha porcentaxe dos beneficios.</p>
<p>Tarifas: o importe liquidado en concepto de tarifas constituirá a contraprestación económica do concesionario.</p>
<p>Os licitadores ofertarán un cadro de tarifas para satisfacer polos titulares das actividades desenvolvidas no recinto do mercado, de acordo cos conceptos e estructura da taxa regulada na ordenanza fiscal municipal, aínda que se incorporarán aqueles conceptos recollidos no regulamento que non se inclúen na ordenanza vixente, como é o prezo base de cada caseta para traspaso.</p>
<p>As tarifas actualizaranse co IPC acumulado o 31 de decembro, unha vez transcorrido un ano desde a adxudicación.</p>
<p>Procedemento e forma de adxudicación: o contrato adxudicarase por concurso por procedemento aberto.</p>
<p>Proposicións, lugar e prazo de presentación: os licitadores poderán presentar proposicións no Rexistro Xeral de Entrada do Concello de Santiago de Compostela dentro do prazo de 26 días naturais, que comezarán a contarse desde o día seguinte ó da data da última das publicacións que corresponden facer no Diario Oficial de Galicia e no BOP.</p>
<p>Criterios de adxudicación: son os sinalados no prego de cláusulas económico-administrativas.</p>
<p>Garantías:</p>
<p>Provisional: 100.000 ptas.</p>
<p>Definitiva: 1.000.000 de ptas.</p>
<p>Documentación: información e documentación: Concello de Santiago de Compostela (Departamento de Contratación-Servicios). Telf.: 981 54 23 24. Fax: 981 57 76 27.</p>
<p>Apertura de plicas: terá lugar en acto público na Casa do Concello de Santiago de Compostela (Secretaría) ás 12 h, do quinto día hábil seguinte a aquel no que finalice o prazo de presentación de proposicións.</p>
<p>Modelo de proposición:</p>
<p>D...., con domicilio en... rúa... nº... teléfono... con DNI (ou pasaporte ou documento que os substitúa) nº... actuando en nome propio (ou en representación de... DNI ou CIF nº... e domicilio en... participa no concurso, por procedemento aberto, para a adxudicación da xestión do mercado de abastos de Santiago de Compostela en réxime de concesión, e para os efectos fai constar:</p>
<p>1) Que ofrece o prezo de:</p>
<p>Canon:...</p>
<p>Tarifas:...</p>
<p>2) Que coñece e acepta cantas obrigas se deriven dos pregos de condicións deste contrato.</p>
<p>3) Que achega a documentación esixida no prego de condicións.</p>
<p>En... o... de... de 2000.</p>
<p>O licitador (asinado e rubricado)</p>
<p>Reclamacións: simultaneamente ó de licitación exponse ó público o prego de condicións, contra o que se poderán presentar reclamacións no rexistro xeral do concello, durante o prazo de oito días hábiles, contados a partir da publicación deste anuncio no BOP.</p>
<p>Santiago de Compostela, 11 de maio de 2000.</p>
<p>P.D.</p>
<p>Luis Toxo</p>
<p>Tente alcaldde</p>

