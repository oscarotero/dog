---
date: '2000-08-21'
id: '10506'
page: 12
number: 161
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Orde do 11 de agosto de 2000 pola que se anuncia a licitación, mediante
  procedemento aberto por concurso, da contratación dos servicios de
  catalogación en formato MARC e introducción na base de datos do Centro
  Superior Bibliográfico de Galicia de rexistros para o Catálogo Colectivo do
  Patrimonio e de catalogación de prensa periódica e de impresos en formato MARC
  e dixitalización e posterior introducción dos rexistros na base de datos do
  Centro Superior Bibliográfico de Galicia.
range: Orde
url: 'https://www.xunta.gal/dog/Publicados/2000/20000821/Anuncio10506_gl.html'
---
<p>A Consellería de Cultura, Comunicación Social e Turismo, unha vez cumpridos os trámites adminis</p>
<p>trativos correspondentes, resolveu anuncia-la licitación, mediante procedemento aberto por concurso, dos seguintes contratos de servicios:</p>
<p>Catalogación en formato MARC e introducción na base de datos do Centro Superior Bibliográfico de Galicia de rexistros para o Catálogo Colectivo do Patrimonio:</p>
<p>-Orzamento de licitación: catro millóns cincocentas mil pesetas (4.500.000 ptas.) IVE incluído.</p>
<p>-Prazo de execución: dous (2) meses.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>Catalogación de prensa periódica e de impresos en formato MARC e dixitalización, e posterior introducción dos rexistros na base de datos do Centro Superior Bibliográfico de Galicia.</p>
<p>-Orzamento de licitación: tres millóns catrocentas mil pesetas (3.400.000 ptas.) IVE incluído.</p>
<p>-Prazo de execución: dous (2) meses.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>-Exposición da documentación: os pregos de cláusulas administrativas particulares e pregos de prescricións técnicas estarán de manifesto no Servicio de Obras e Contratación da Consellería de Cultura, Comunicación Social e Turismo e nas delegacións provinciais durante o prazo de presentación de proposicións, de 10 a 14 horas, e no teléfono 981 58 89 38.</p>
<p>-Prazo de presentación de proposicións: será ata as 14 horas do décimo quinto día natural, contado a partir do día seguinte ó da publicación da presente resolución no DOG.</p>
<p>-Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>-Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>-Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>-O importe do anuncio do presente concurso correrá por conta dos adxudicatarios.</p>
<p>Santiago de Compostela, 11 de agosto de 2000.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

