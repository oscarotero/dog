---
date: '2000-04-27'
id: 8CB6
page: 6811
number: 81
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 17 de abril de 2000, da Secretaría Xeral para as Relacións coas
  Comunidades Galegas, pola que se fai pública a convocatoria e a orde do día da
  reunión do Pleno do Consello de Comunidades Galegas.
range: Resolución
url: 'https://www.xunta.gal/dog/Publicados/2000/20000427/Anuncio8CB6_gl.html'
---
<p>En cumprimento do establecido no artigo 4 do Decreto 4/1987, do 8 de xaneiro, na súa nova redacción fixada polo Decreto 195/1991, do 30 de maio (DOG do 11-4-1991), polo que se modifica o Regulamento de organización e funcionamento do Consello de Comunidades Galegas, coa conformidade do presidente da Xunta de Galicia,</p>
<p>RESOLVO:</p>
<p>Primeiro.-Convoca-la preceptiva reunión trianual do Pleno do Consello de Comunidades Galegas para os días 30 de xuño, 1 e 2 de xullo de 2000 en Santiago de Compostela.</p>
<p>Segundo.-A orde do día da devandita reunión será a que figura como anexo a esta resolución.</p>
<p>Santiago de Compostela, 17 de abril de 2000.</p>
<p>Fernando Amarelo de Castro</p>
<p>Secretario xeral para as Relacións coas Comunidades Galegas</p>
<p>ANEXO</p>
<p>Orde do día da reunión do Pleno do Consello de Comunidades Galegas.</p>
<p>1. Constitución do Pleno e apertura das sesións.</p>
<p>2. Informe-balace da xestión realizada no último período pola Secretaría Xeral para as Relacións coas Comunidades Galegas.</p>
<p>3. Intervencións informativas de membros natos do Pleno do consello.</p>
<p>4. Exposición dos textos dos catro relatorios establecidos pola comisión delegada na súa última reunión:</p>
<p>a) Acción social. Especial atención á terceira idade.</p>
<p>b) Participación da Galicia exterior na política de Galicia.</p>
<p>c) Acción cultural e novas comunicacións na Galicia universal.</p>
<p>d) Xuventude.</p>
<p>5. Estudio de relatorios e comunicacións presentados en comisións de traballo e preparación de conclusións.</p>
<p>6. Elección dos membros da comisión delegada para o trienio 2001-2003.</p>
<p>7. Sesión plenaria con lectura de conclusións definitivas, quenda de rogos e preguntas, proclamación de membros da comisión delegada e clausura de actos do Pleno.</p>

