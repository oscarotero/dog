---
date: '2000-04-27'
id: 8D26
page: 6829
number: 81
agency: ENTE PÚBLICO PORTOS DE GALICIA
section: VI. ANUNCIOS
title: >-
  Cédula do 17 de abril de 2000, do Departamento de Secretaría Xeral-Asesoría
  Xurídica, pola que se notifica a resolución pola que se acorda a recuperación
  e o desafiuzamento administrativo de concesión administrativa, devolta polo
  servicio de corrreos por ausencia dos destinatarios.
range: Cédula
url: 'https://www.xunta.gal/dog/Publicados/2000/20000427/Anuncio8D26_gl.html'
---
<p>Pola presente cédula, notifícaselles ós herdeiros de Francisca Vizoso Barro con último domicilio coñecido en r/ Espartero, nº 57, 2º, Ferrol (A Coru</p>
<p>ña), mediante publicación no Diario Oficial de Galicia  e no taboleiro de edictos do Concello de Ferrol, que o 10 de novembro de 1999 o presidente de Portos de Galicia, de conformidade cos artigos 10 e 108 da Lei 22/1988, do 28 de xullo, de costas (BOE nº 181, do 29 de xullo) dictou resolución na que se acorda a recuperación e desafiuzamento administrativo dos terrreos e instalacións integrantes do dominio público portuario correspondentes á concesión outorgada por RO do 28 -8-1928 a José Barro González e caducada o 20-9-1990 para construcción de almacén para mercadorías destinado a uso particular na zona de servicio do porto de Viveiro, por atoparse a concesión extinguida e ocupada indebidamente e sen título habilitante ningún.</p>
<p>Outórgaselles un prazo de 15 días contados desde o seguinte ó da publicación da presente cédula no Diario Oficial de Galicia ou á exposición no taboleiro de edictos do Concello de Ferrol, para proceder ó desaloxo e abandono voluntario das instalacións, podendo retirarse dentro dese prazo tódolos equipos e materiais diversos da propiedade dos ocupantes sen mingua ou deterioración nas instalacións; noutro caso Portos de Galicia procederá á execución subsidiaria da resolución retirando os devanditos equipos e materiais con cargo ó propietario deles.</p>
<p>Así mesmo, fáiselles sabe-lo dereito que os asiste para interpoñeren recurso contencioso-administrativo perante o xulgado do contencioso-administrativo que corresponda da Coruña ou o xulgado do contencioso-administrativo competente na circunscrición onde teñan o seu domicilio nun prazo de dous meses contado desde o seguinte ó da publicación da presente cédula no Diario Oficial de Galicia ou a exposición no taboleiro de edictos do Concello de Ferrol, ou recurso potestativo de reposición perante o presidente do ente público Portos de Galicia nun prazo dun mes contado desde a mesma data. Comunícanselles, para estes efectos, que poderán comparecer na sede dos servicios centrais de Portos de Galicia sita no edificio de Área Central, praza de Europa, nº 5ª-6º, Santiago de Compostela, para os efectos do coñecemento do contido íntegro da mencionada resolución e constancia del.</p>
<p>E para que conste e lles sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), expido, asino e selo a presente cédula.</p>
<p>Santiago de Compostela, 17 de abril de 2000.</p>
<p>Manuel Bautís Cheda</p>
<p>Xefe do Departamento de Secretaría</p>
<p>Xeral-Asesoría Xurídica.</p>

