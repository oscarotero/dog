---
date: '2000-01-28'
id: '3032'
page: 1186
number: 19
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 15 de decembro de 1999, da Secretaría Xeral e do Patrimonio da
  Consellería de Economía e Facenda, pola que se fan públicas as razóns que
  xustifican a utilización do procedemento de contratación directa na
  adquisición, a título oneroso, de varias plantas do inmoble denominado Antiga
  Escola Universitaria de Estudios Empresariais de Lugo, situado na rúa Armando
  Durán, s/n, termo municipal de Lugo.
range: Resolución
url: 'https://www.xunta.gal/dog/Publicados/2000/20000128/Anuncio3032_gl.html'
---
<p>En cumprimento do disposto no artigo 18.2º da Lei 3/1985, do 12 de abril, do patrimonio da Comunidade Autónoma de Galicia e 46.2º do seu regulamento, e á vista das competencias que teño atribuídas conforme o disposto no Decreto 13/1997, do 23 de xaneiro, polo que se fixa a estructura orgánica da Consellería de Economía e Facenda,</p>
<p>RESOLVO:</p>
<p>Facer público que se xustifica, logo da fiscalización da Intervención Delegada da Consellería de Economía e Facenda e por proposta da Consellería de Xustiza, Interior e Relacións Laborais, a utilización do procedemento de contratación directa, con base nas peculiaridades dos bens, na adquisición das plantas semisoto, baixa, primeira e baixo cuberta, propiedade da Universidade de Santiago de Compostela, que forman parte do edificio coñecido como Antiga Escola Universitaria de Estudios Empresariais de Lugo, situado na rúa Armando Durán, s/n, de Lugo.</p>
<p>Santiago de Compostela, 15 de decembro de 1999.</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>

