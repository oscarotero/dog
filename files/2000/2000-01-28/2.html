---
date: '2000-01-28'
id: 2FFA
page: 1153
number: 19
agency: 'CONSELLERÍA DE CULTURA, COMUNICACIÓN SOCIAL E TURISMO'
section: I. DISPOSICIÓNS XERAIS
title: >-
  Decreto 15/2000, do 20 de xaneiro, polo que se modifica o Decreto 8/1998, do 8
  de xaneiro, polo que se desenvolve a estructura orgánica da Consellería de
  Cultura, Comunicación Social e Turismo.
range: Decreto
url: 'https://www.xunta.gal/dog/Publicados/2000/20000128/Anuncio2FFA_gl.html'
---
<p>A Consellería de Cultura, Comunicación Social e Turismo, consciente da necesidade dunha maior coordenación e revisión das súas publicacións, promove a creación dun Servicio de Estudios e Publicacións Culturais para un mellor cumprimento das necesidades da propia consellería nesta materia.</p>
<p>Dado o amplo ámbito de competencias (promoción e patrimonio culturais, comunicación social e turismo) da consellería e mailo seu inxente volume de traballo, resulta imprescindible a creación dunha praza para tal efecto que deberá estar adscrita á secretaría xeral.</p>
<p>Na súa virtude, por proposta do conselleiro de Cultura, Comunicación Social e Turismo, co informe previo dos conselleiros da Presidencia e Administración Pública e de Economía e Facenda e logo de deliberación do Consello da Xunta de Galicia na súa reunión do día vinte de xaneiro de dous mil,</p>
<p>DISPOÑO:</p>
<p>Artigo 1º</p>
<p>Engádese o punto 1.6º ó artigo 4 do Decreto 8/1998, do 8 de xaneiro, polo que se desenvolve a estructura orgánica da Consellería de Cultura, Comunicación Social e Turismo co seguinte teor:</p>
<p>«1.6 Servicio de Estudios e Publicacións Culturais.</p>
<p>Correspóndelle a este servicio as seguintes funcións:</p>
<p>a) Análise, estatísticas, elaboración de informes e propostas en relación coas publicacións da Consellería de Cultura, Comunicación Social e Turismo.</p>
<p>b) Coordenación e revisión das publicacións que, directa ou indirectamente, leva a cabo a Consellería de Cultura, Comunicación Social e Turismo, na súa competencia.</p>
<p>d) Estudio e análise dos proxectos relacionados coas publicacións programadas polas diversas unidades da consellería.</p>
<p>d) Todas aqueloutras que por disposicións legais ou regulamentarias poidan serlle atribuídas.».</p>
<p>Disposicións derradeiras</p>
<p>Primeira.-Facúltase o conselleiro de Cultura, Comunicación Social e Turismo para que dicte as normas complementarias que sexan precisas para o desenvolvemento do establecido neste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinte de xaneiro de dous mil.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura, Comunicación Social e Turismo</p>

