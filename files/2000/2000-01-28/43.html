---
date: '2000-01-28'
id: 30AA
page: 1199
number: 19
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da modificación puntual 1 do Plan especial de
  equipamento docente e infraestructura viaria no campus universitario das
  Lagoas-Marcosende. (Expediente 5564/411).
range: Anuncio
url: 'https://www.xunta.gal/dog/Publicados/2000/20000128/Anuncio30AA_gl.html'
---
<p>O Consello da Xerencia municipal de Urbanismo de Vigo, en sesión do día 23 de decembro de 1999, acordou aprobar inicialmente a modificación puntual nº 1 do Plan especial de equipamento docente e infraestructura viaria no campus universitario das Lagoas-Marcosende (expediente 5564/411), segundo a documentación presentada polo Vicerrectorado de Planificación da Universidade de Vigo, e redactada polo arquitecto José Carlos Rodríguez Otero da unidade técnica da universidade.</p>
<p>Procédese ó trámite de información pública do expediente, polo prazo mínimo dun mes, mediante anuncios que se publicarán no Diario Oficial de Galicia, e nun xornal dos de maior circulación na provincia, conforme o establecido no artigo 42.1º da Lei 1/1997, do 24 de marzo, do solo de Galicia. O prazo entenderase aberto desde a primeira publicación, ata o mes contado desde o día seguinte da derradeira publicación. O expediente atópase ó dispor do público no departamento de Información Urbanística da Xerencia de Urbanismo (planta baixa do edificio da xerencia).</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados.</p>
<p>Vigo, 3 de xaneiro de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

