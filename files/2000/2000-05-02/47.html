---
date: '2000-05-02'
id: 93DE
page: 7
number: 83
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 14 de febreiro de 2000, do Xurado Provincial de Montes Veciñais en
  Man Común da Coruña, polo que se inicia a tramitación do expediente 357, de
  clasificación do monte de Corrubedo, pertencente ó lugar de Corrubedo,
  parroquia de Coiro, concello de Mazaricos.
range: Edicto
url: 'https://www.xunta.gal/dog/Publicados/2000/20000502/Anuncio93DE_gl.html'
---
<p>Perante este Xurado Provincial de Montes Veciñais en Man Común, tramítase o expediente 357, de clasificación do monte que ten as características que se indican a continuación:</p>
<p>Denominación: de Corrubedo.</p>
<p>Comunidade: Corrubedo.</p>
<p>Parroquia: Coiro.</p>
<p>Concello: Mazaricos.</p>
<p>Superficie: 111 ha.</p>
<p>Estremas:</p>
<p>Procede do monte Cadaval, Ruña e outros, nº 103-D do C.U.P.</p>
<p>Norte: desde o piquete 250 do deslindamento seguindo devasa ata o piquete 185, co monte da comunidade de Suevos. Desde o piquete 185 ata o 193 seguindo a orde de piquetes, con propiedades particulares de veciños de Corrubedo. Leste: desde o piquete 193 seguindo a orde de piquetes, ata o punto onde o Rego dos Reguiños toca coa liña do deslindamento, entre os piquetes 197 e 198, con propiedades particulares de veciños de Corrubedo. Sur: seguindo o Rego dos Reguiños desde a liña do deslindamento ata a pontella do Rego dos Reguiños, en liña recta ata o punto Riba dos Carrís, segue o camiño dos Carrís ata o muro do prado Facagrande, segue polo valado ata o punto Baixo dos Prados dos Maios, e polo camiño dos Carrís ata o punto denominado Fonte Semias, na liña do deslindamento e preto do piquete 243, con máis monte Cadaval, Ruña e outros. Oeste: desde o punto Fonte Semias seguindo a liña do deslindamento ata o piquete 244, e deste ó 250 seguindo a orde de piquetes, co termo do concello de </p>
<p>Muros.</p>
<p>En virtude do acordado polo xurado, e en cumprimento da orde do instructor, do 14 de febreiro de 2000, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992 para a aplicación da citada lei, cantas persoas, organismos ou corporacións resulten interesadas poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando,</p>
<p>se é o caso, a documentación que consideren conveniente ó respecto.</p>
<p>A Coruña, 14 de febreiro de 2000.</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>
<p>Visto e prace</p>
<p>Juan Ramón Beneyto Bellas</p>
<p>Instructor</p>

