---
date: '2000-05-02'
id: '9356'
page: 7
number: 83
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 25 de abril de 2000, da División de Recursos Humanos, pola que
  se formaliza a convocatoria para a selección de aspirantes a vinculacións
  temporais de diversos postos de traballo de persoal funcionario da escala de
  saúde pública e Administración sanitaria con destino na Consellería de
  Sanidade e Servicios Sociais e no Servicio Galego de Saúde (médicos, biólogos,
  farmacéuticos, químicos e psicólogos).
range: Resolución
url: 'https://www.xunta.gal/dog/Publicados/2000/20000502/Anuncio9356_gl.html'
---
<p>Por resolución conxunta da Secretaría Xeral da Consellería de Sanidade e Servicios Sociais e da División de Recursos Humanos do Servicio Galego de Saúde, con data do 17 de abril de 2000, ordenouse a publicación do pacto subscrito pola Administración sanitaria de Galicia e as centrais sindicais CIG, CC.OO, UGT, CSI-CSIF e CESM-SATSE, sobre selección temporal de diversos postos de traballo de persoal funcionario da escala de saúde pública e Administración sanitaria con destino na Consellería de Sanidade e Servicios Sociais e no Servicio Galego de Saúde.</p>
<p>A norma xeral 3ª do pacto do 17 de abril remítese ó Pacto de selección temporal de persoal estatutario do Sergas do 4 de febreiro de 2000 (DOG nº 39, do 25 de febreiro), en canto ó réxime de selección, ordenación e chamamentos. A norma xeral 1ª deste último pacto, no seu primeiro punto, dispón que se efectuará unha convocatoria para a selección dos aspirantes con carácter inmediato á publicación no Diario Oficial de Galicia do pacto, para tódalas categorías incluídas no seu ámbito de aplicación.</p>
<p>Consonte co anteriormente indicado, esta división</p>
<p>DISPÓN:</p>
<p>Primeiro.-Convoca-los aspirantes interesados en presenta-la súa solicitude de inscrición nas listas que se confeccionen en aplicación do pacto do 17 de abril de 2000, co fin de que no prazo máximo de 15 días naturais a partir do día seguinte ó da publicación desta convocatoria o fagan no modelo correspondente á categoría solicitada (xúntase o modelo de solicitude como anexo), achegando con esta os xustificantes dos requisitos esixidos e méritos alegados.</p>
<p>A presentación das solicitudes resulta requisito imprescindible, en tódolos casos, para adquiri-la condición de aspirante inscrito nas novas listas.</p>
<p>As solicitudes presentaranse preferentemente nos rexistros das direccións provinciais do Servicio Galego de Saúde e das institucións sanitarias do Sergas, no rexistro da Consellería de Sanidade e Servicios Sociais e das súas delegacións provinciais no modelo normalizado que se xunta como anexo, dirixido ó director da División de Recursos Humanos do Servicio Galego de Saúde.</p>
<p>Segundo.-Será preciso que os aspirantes acrediten con documentos orixinais ou copias fotoestáticas compulsadas os requisitos e méritos presentados, nos termos previstos nos correspondentes baremos do pacto.</p>
<p>Só se valorarán os méritos acreditados ata o día inmediatamente anterior á data de publicación no DOG desta convocatoria, de acordo co disposto na norma xeral 5ª do pacto de selección.</p>
<p>Será absolutamente imprescindible para a admisión e, se é o caso, valoración dos méritos dos aspirantes, que se acheguen as certificacións acredi</p>
<p>tativas destes dentro do prazo de presentación de solicitudes. Calquera certificación achegada fóra do indicado prazo será rexeitada e excluída da valoración.</p>
<p>Terceiro.-Tódolos aspirantes solicitarán a súa inclusión nunha única lista por clase e co ámbito de Comunidade Autónoma.</p>
<p>Santiago de Compostela, 25 de abril de 2000.</p>
<p>Valeriano Martínez García</p>
<p>Director xeral da División de Recursos Humanos</p>
<p>do Servicio Galego de Saúde</p>

