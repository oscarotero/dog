---
date: '2000-06-13'
id: BA12
page: 9
number: 114
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 30 de maio de 2000, da Dirección Xerencia do Hospital do
  Meixoeiro de Vigo, pola que se anuncia a contratación, polo sistema de
  concurso e procedemento aberto con tramitación urxente, para a contratación
  das obras de reforma e ampliación da lavandería do Hospital do Meixoeiro.
  (Expediente 25/2000).
range: Resolución
url: 'https://www.xunta.gal/dog/Publicados/2000/20000613/AnuncioBA12_gl.html'
---
<p>O director xerente do Hospital do Meixoeiro de Vigo, en virtude das atribucións que lle foron dele</p>
<p>gadas por Orde do 21 de abril de 1998, sobre delegación de competencias nos órganos centrais e periféricos do Servicio Galego de Saúde, e unha vez cumpridos os trámites administrativos correspondentes, resolve convoca-lo seguinte concurso:</p>
<p>-Expediente 25/2000:</p>
<p>Obxecto: obra de reforma e ampliación da lavandería do Hospital do Meixoeiro.</p>
<p>Orzamento: 38.016.397 ptas.</p>
<p>Forma de adxudicación: concurso, polo procedemento aberto, con tramitación urxente.</p>
<p>Prazo de entrega: 3 meses e medio.</p>
<p>Admisión de variantes: non se admiten variantes.</p>
<p>Solvencia económica e técnica: ver prego de cláusulas administrativas particulares que rexen no presente concurso.</p>
<p>Criterios de adxudicación: os establecidos no prego de cláusulas administrativas particulares.</p>
<p>Documentos de interese para os licitadores: o prego de cláusulas administrativas particulares e demais documentación complementaria poden ser solicitados na Unidade de Contratación Administrativa do Hospital do Meixoeiro, O Meixoeiro s/n, 36200 de Vigo, en días laborables desde as 9 ás 14 horas. Teléfono: 986 81 11 59, fax: 986 81 11 39.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral deste hospital, antes das 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia, ou envialas por correo dentro do prazo sinalado.</p>
<p>Apertura de proposicións: terá lugar na sala de xuntas do Hospital do Meixoeiro, a partir das 9 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios deste concurso serán por conta do adxudicatario do contrato.</p>
<p>Vigo, 30 de maio de 2000.</p>
<p>Rubén Sanz Cartagena</p>
<p>Director xerente do Hospital do Meixoeiro de Vigo</p>

