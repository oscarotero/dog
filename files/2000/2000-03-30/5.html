---
date: '2000-03-30'
id: 746A
page: 4380
number: 63
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 22 de marzo de 2000 pola que se convocan varios concursos para o
  fomento da recollida de pilas usadas en Galicia.
range: Orde
url: 'https://www.xunta.gal/dog/Publicados/2000/20000330/Anuncio746A_gl.html'
---
<p>A Consellería de Medio Ambiente é o órgano da Administración da Comunidade Autónoma de Galicia que ten atribuídas as competencias e funcións en materia de ambiente e conservación da natureza establecidas nos artigos 27.10º, 11º, 15º, 30º e 29.4º do Estatuto de autonomía de Galicia (L.O. 1/1981). Ademais, de conformidade co disposto no artigo 6, punto 2º.2.2 do Decreto 482/1997, do 26 de decembro, ten competencias para o fomento das accións de reducción, reciclaxe e recuperación de residuos e dos programas de colaboración cos concellos e outras organizacións para a aplicación das accións indicadas. Estas funcións estanse a desenvolver con base en diversos plans, entre os que destaca o Plan de xestión de residuos sólidos urbanos de Galicia.</p>
<p>A finalidade destes premios é dobre: por unha banda, téntase conciencia-las futuras xeracións da importancia que ten unha axeitada xestión dos seus residuos, así como a necesidade de que non boten as pilas esgotadas nas bolsas de lixo senón afacelos a que as boten nos contedores específicos para tal efecto; pola outra, preténdese acadar un máximo de recollida de pilas.</p>
<p>Para tal efecto, en uso das atribucións que me confire o artigo 34 da Lei 1/1983, do 22 de febreiro, modificada pola Lei 11/1998, do 20 de outubro, en relación cos artigos 27.30º e 30 do Estatuto de autonomía para Galicia e o Decreto 482/1997, do 26 de decembro,</p>
<p>DISPOÑO:</p>
<p>Artigo 1º</p>
<p>Convócanse os seguintes concursos para o fomento da recollida de pilas usadas entre os alumnos dos centros escolares de ensinanzas non universitarias:</p>
<p>a) Un concurso dirixido a tódolos centros docentes de ensinanzas non universitarias da Comunidade Autónoma, consistente nunha liga de recollida de pilas, segundo se establece no artigo 2º.</p>
<p>b) Dous concursos dirixidos ós alumnos dos devanditos centros:</p>
<p>b.1) Premios ós mellores traballos de sensibilización e difusión orientados ó segundo ciclo de ESO, bacharelato, COU, segundo grao de FP e ciclos formativos de grao medio e superior.</p>
<p>b.2) Concurso de pintura dirixido ós alumnos dos seguintes cursos, que se distribuirá en catro convocatorias:</p>
<p>-Alumnos de primeiro ciclo de educación primaria.</p>
<p>-Alumnos de segundo ciclo de educación primaria.</p>
<p>-Alumnos de terceiro ciclo de educación primaria.</p>
<p>-Alumnos de primeiro ciclo de ESO.</p>
<p>Artigo 2º.-Bases da liga de pilas.</p>
<p>1. O obxecto desta liga de recollida de pilas é fomenta-la axeitada xestión de pilas usadas entre os alumnos de tódolos colexios de Galicia, premiando aqueles que acrediten ter alcanzado a máis alta taxa de pilas recollidas por alumno.</p>
<p>2. A liga comezará o vindeiro 25 de abril deste ano e rematará o 31 de xaneiro de 2001. Para a súa participación neste concurso, os colexios enviarán debidamente cuberto o formulario do anexo II, co obxecto de acredita-lo número total de alumnos matriculados no centro; este formulario será remitido por fax ou correo á Dirección Xeral de Calidade e Avaliación Ambiental (rúa dos Feáns nº 7, portal C, 15706 Santiago de Compostela. Fax 981 54 11 00) antes do 31 de decembro de 2000.</p>
<p>3. O concello será o encargado da recollida das pilas, logo de chamada dos colexios, unha vez que o contedor específico para pilas usadas estea cheo. O colexio, por cada entrega de pilas usadas, cubrirá o formulario do anexo I, incluíndo o seu peso total. O concello certificará o peso dado polo colexio selando ou asinando a folla normalizada do devandito anexo I.</p>
<p>Co fin de facer un seguimento dos resultados da liga, os colexios enviarán por fax á Dirección Xeral de Calidade e Avaliación Ambiental os formularios do anexo I que teñan cubertos. Estes envíos deberán facerse na segunda quincena de xuño, outubro e decembro de 2000 e antes do 31 de xaneiro de 2001. Os formularios que non dispoñan da sinatura ou selo do concello non serán estimados.</p>
<p>O seguimento dos resultados da liga poderá facerse a través da páxina web da Consellería de Medio Ambiente, na páxina A Voz da Escola do xornal La Voz de Galicia, e na revista Plis-Plas.</p>
<p>O computo final e a comprobación das pesadas farase antes do 28 de febreiro do ano 2001.</p>
<p>3. Premios.</p>
<p>Para a concesión dos premios calcularase a taxa de quilos recollidos por alumno matriculado, segundo a seguinte fórmula:</p>
<p>Total de quilos recollidos por colexio</p>
<p>Total alumnos matriculados por colexio</p>
<p>Serán adxudicados tres premios por cada unha das provincias ós colexios que acrediten unha maior taxa de recollida de pilas usadas, segundo a fórmula expresada.</p>
<p>Os premios consistirán en:</p>
<p>-Primeiro premio: un millón de pesetas en concepto de material escolar (6.010,12 euros).</p>
<p>-Segundo premio: cincocentas mil pesetas en concepto de material escolar (3.005,06 euros).</p>
<p>-Terceiro premio: duascentas cincuenta mil pesetas en concepto de material escolar (1.502,53 euros).</p>
<p>En caso de empate nalgún dos premios, a súa contía repartirase entre os gañadores.</p>
<p>Os colexios que obteñan premio recibirán a notificación antes do 30 de marzo do ano 2001.</p>
<p>Artigo 3º.-Bases dos concursos de guión de comunicación e de pintura.</p>
<p>b.1) Premios ós mellores traballos de sensibilización e difusión orientados ó segundo ciclo de ESO, bacharelato, COU, segundo grao de FP e ciclos formativos de grao medio e superior.</p>
<p>O obxecto deste concurso é premia-las mellores campañas de sensibilización e difusión sobre os efectos nocivos derivados da inaxeitada xestión das pilas usadas e sobre a necesidade de recollelas e tratalas adecuadamente.</p>
<p>Poderán participar neste concurso grupos de alumnos que estean matriculados nos devanditos niveis educativos. Os grupos estarán formados por alomenos dous alumnos e por un máximo de catro alumnos.</p>
<p>Os traballos consistirán en guións de comunicación para levar a cabo unha campaña de sensibilización e poderán presentarse en calquera formato válido para a súa difusión (entre outros, en papel, en soporte informático, en soporte audiovisual), sen límite mínimo ou máximo de extensión.</p>
<p>Corresponderalle a cada colexio elixi-lo mellor traballo realizado polos seus alumnos, enviándoo posteriormente á Dirección Xeral de Calidade e Avaliación Ambiental antes do 15 de xuño.</p>
<p>Entre tódolos traballos recibidos, o xurado, de acordo co disposto nos artigos 5º e 6º desta orde, seleccionará tres traballos por cada unha das provincias, ós que se lles concederán os premios seguintes:</p>
<p>Premios:</p>
<p>1º premio: 400.000 ptas. (2.404,05 euros).</p>
<p>2º premio: 100.000 ptas. (601,01 euros).</p>
<p>3º premio: 75.000 ptas. (450,76 euros).</p>
<p>b.2) Concurso de pintura.</p>
<p>O obxecto deste concurso é premia-los mellores debuxos ou pinturas que contribúan a concienciar sobre os efectos nocivos das pilas usadas mal xestionadas e a importancia que tén a súa recollida selectiva e o seu axeitado tratamento.</p>
<p>Os debuxos ou pinturas irán acompañados dun texto que se incorporará como lenda a pé de páxina.</p>
<p>Poderán participar neste concurso tódolos alumnos dos colexios galegos que estean matriculados nalgún dos cursos que se determinan máis abaixo. O concurso estructurarase en catro modalidades, segundo os cursos nos que estean matriculados os alumnos participantes:</p>
<p>-Modalidade 1: alumnos de primeiro ciclo de educación primaria.</p>
<p>-Modalidade 2: alumnos de segundo ciclo de educación primaria.</p>
<p>-Modalidade 3: alumnos de terceiro ciclo de educación primaria.</p>
<p>-Modalidade 4: alumnos de primeiro ciclo de ESO.</p>
<p>Corresponderalle a cada colexio selecciona-lo mellor debuxo ou pintura entre os realizados polos seus alumnos en cada unha das modalidades. Os catro traballos seleccionados serán remitidos posteriormente á Dirección Xeral de Calidade e Avaliación Ambiental antes do vindeiro 15 de xuño.</p>
<p>Entre tódolos traballos recibidos, o xurado, de acordo co disposto nos artigos 5º e 6º desta orde, seleccionará os tres mellores de cada modalidade por cada unha das provincias, concedéndolle-los premios seguintes:</p>
<p>Premios:</p>
<p>Para alumnos de primeiro ciclo de educación primaria:</p>
<p>1º premio: axuda para unha viaxe por un importe de 150.000 ptas. (901,52 euros).</p>
<p>2º premio: axuda para unha viaxe por un importe de 60.000 ptas. (360,61 euros).</p>
<p>3º premio: unha colección de libros por valor de 20.000 ptas. (120,20 euros).</p>
<p>Para alumnos de segundo ciclo de educación primaria:</p>
<p>1º premio: axuda para unha viaxe por un importe de 150.000 ptas. (901,52 euros).</p>
<p>2º premio: axuda para unha viaxe por un importe de 60.000 ptas. (360,61 euros).</p>
<p>3º premio: unha colección de libros por valor de 20.000 ptas. (120,20 euros).</p>
<p>Para alumnos de terceiro ciclo de educación primaria:</p>
<p>1º premio: un ordenador por valor de 200.000 ptas. (1.202,02 euros).</p>
<p>2º premio: unha bicicleta por valor de 60.000 ptas. (360,61 euros).</p>
<p>3º premio: unha colección de libros por valor de 20.000 ptas. (120,20 euros).</p>
<p>Para alumnos de primeiro ciclo de ESO:</p>
<p>1º premio: un ordenador por valor de 200.000 ptas. (1.202,02 euros).</p>
<p>2º premio: unha bicicleta por valor de 60.000 ptas. (360,61 euros).</p>
<p>3º premio: unha colección de libros por valor de 20.000 ptas. (120,20 euros).</p>
<p>Artigo 4º</p>
<p>Os traballos ós que se refire o artigo 3º deberán presentarse na Dirección Xeral de Calidade e Avaliación Ambiental (rúa dos Feáns nº 7, portal C, 15706 Santiago de Compostela) ou en calquera dos lugares previstos no artigo 38.4º de Lei 30/1992,</p>
<p>do 26 de novembro, de réxime xurídico das administracións públicas e de procedemento administrativo común. Serán entregadas ou remitidas nun sobre pechado, que conteña a seguinte documentación:</p>
<p>-Ficha-resumo identificativa (anexo III) con tódolos datos requiridos, en particular o do premio provincial ó que se presenta o participante.</p>
<p>-Sobre pechado que conteña os datos identificativos do autor (ou autores) dos traballos e que leve impreso no exterior o pseudónimo elixido.</p>
<p>Artigo 5º.-Concesión dos premios.</p>
<p>1. O xurado procederá a realiza-la selección dos traballos premiados no prazo máximo de dous meses a partir da data de finalización da presentación de traballos por parte dos colexios, elevando a súa proposta ó conselleiro de Medio Ambiente.</p>
<p>2. Os premios poderán ser declarados desertos.</p>
<p>3. O conselleiro de Medio Ambiente emitirá a orde definitiva pola que se concederán os premios. Esta será comunicada ós interesados e publicarase no DOG.</p>
<p>4. Os traballos que resulten premiados ó abeiro da presente convocatoria quedarán en propiedade exclusiva da Xunta de Galicia, así como os dereitos de propiedade intelectual de reproducción, distribución, comunicación pública e transformación do traballo en tódalas súas modalidades, polo seu tempo máximo de duración, de acordo coas previsións do Real decreto lexislativo 1/1996, do 12 de abril, polo que se aproba o texto refundido da Lei de propiedade intelectual.</p>
<p>Artigo 6º.-Xurado.</p>
<p>O xurado, único para os premios das catro provincias e de tódalas modalidades, estará constituído polos seguintes membros:</p>
<p>Presidente: o director xeral de Calidade e Avaliación Ambiental.</p>
<p>Vocais: o director xeral do CITA e o director xeral de Ordenación Educativa e Formación Profesional.</p>
<p>Secretaria: a subdirectora xeral de Calidade Ambiental.</p>
<p>Artigo 7º</p>
<p>O pagamento dos premios previstos nesta orde farase con cargo á aplicación orzamentaria 15.03.342A 640.1 do seguinte xeito:</p>
<p>-O importe dos premios de guión de comunicación (2.300.000 pesetas) e de pintura (4.080.000 pesetas), con cargo ós orzamentos vixentes da Comunidade Autónoma para o ano 2000.</p>
<p>-O importe dos premios da liga de pilas (7.000.000 de pesetas), con cargo ós orzamentos da Comunidade Autónoma do ano 2001.</p>
<p>Santiago de Compostela, 22 de marzo de 2000.</p>
<p>José Carlos del Álamo Jiménez</p>
<p>Conselleiro de Medio Ambiente</p>
<p>ANEXO I</p>
<table><tbody><tr><td></td></tr>
<tr><td>Liga de pilas</td></tr>
<tr><td></td></tr>
<tr><td>Centro:</td></tr>
<tr><td>Cidade:</td></tr>
<tr><td></td></tr>
<tr><td>Enderezo:</td></tr>
<tr><td>C.P.:</td></tr>
<tr><td>Teléfono:</td></tr>
<tr><td></td></tr>
<tr><td>Provincia:</td></tr>
<tr><td></td></tr>
<tr><td>Data:</td></tr>
<tr><td>Quilos:</td></tr>
<tr><td>Selo do concello</td></tr>
<tr><td></td></tr></tbody></table>
<p>ANEXO II</p>
<table><tbody><tr><td></td></tr>
<tr><td>Liga de pilas</td></tr>
<tr><td></td></tr>
<tr><td>Centro:</td></tr>
<tr><td>Cidade:</td></tr>
<tr><td></td></tr>
<tr><td>Provincia:</td></tr>
<tr><td></td></tr>
<tr><td>Enderezo:</td></tr>
<tr><td>C.P.:</td></tr>
<tr><td>Teléfono:</td></tr>
<tr><td></td></tr>
<tr><td>Nº de alumnos matriculados:</td></tr>
<tr><td></td></tr></tbody></table>
<p>ANEXO III</p>
<table><tbody><tr><td></td></tr>
<tr><td>Concurso:Modalidade:</td></tr>
<tr><td></td></tr>
<tr><td>Centro:Nivel educativo:</td></tr>
<tr><td></td></tr>
<tr><td>Enderezo:</td></tr>
<tr><td>C.P.:</td></tr>
<tr><td>Teléfono:</td></tr>
<tr><td></td></tr>
<tr><td>Provincia:</td></tr>
<tr><td></td></tr>
<tr><td>Pseudónimo:</td></tr>
<tr><td></td></tr></tbody></table>

