---
date: '2000-01-17'
id: '2922'
page: 649
number: 10
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 2 de decembro de 1999 pola que se outorga a Insuiña, S.L. autorización
  para modifica-las instalacións dunha granxa mariña, situada en
  Chapela-Redondela (Pontevedra).
range: Orde
url: 'https://www.xunta.gal/dog/Publicados/2000/20000117/Anuncio2922_gl.html'
---
<p>1. Antecedentes.</p>
<p>Vista a solicitude presentada por Enrique de Llano Monelos en representación de Insuiña S.L., con data do 7 de outubro de 1999 (nº de rexistro 14.370) nos servicios centrais desta consellería, na que pide a modificación do proxecto de construcción dunha granxa mariña situada en Chapela-Redondela (Pontevedra), da que é titular.</p>
<p>2. Consideracións legais e técnicas.</p>
<p>-Lei 6/1993, do 11 de maio, de pesca de Galicia (DOG nº 101, do 31 de maio).</p>
<p>-Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142, do 24-7-1997).</p>
<p>Orde do 12-4-1999 pola que se outorga a Insuiña S.L. permiso de actividade para a posta en funcionamento e explotación dunha granxa mariña sita en Chapela, Redondela (Pontevedra).</p>
<p>Considerando:</p>
<p>Que nos meses de funcionamento da primeira fase deste proxecto se fixo necesario incorporar medidas para mellora-la rendibilidade do proxecto, a calidade da producción e que simplifican os procesos productivos.</p>
<p>Que as modificacións realizadas no proxecto consisten basicamente na remodelación da zona das piscinas de cultivo e non afectan á finalidade do proxecto, non supón alteración do dominio público marí</p>
<p>timo-terrestre, nin maior edificabilidade ou variación das condicións urbanísticas.</p>
<p>Esta consellería, en virtude das atribucións conferidas, tendo en conta a proposta da Dirección Xeral de Recursos Mariños,</p>
<p>RESOLVE:</p>
<p>Autorizar a Insuiña, S.L. (CIF B-36021954), a modificación do plano de planta xeral do proxecto de construcción dunha granxa mariña dedicada ó cultivo (preengorde) de dourada e rodaballo, situada en Chapela-Redondela (Pontevedra), da que é titular; outorgada por Orde do 12 de abril de 1999 (DOG nº 119) e co remate da vixencia o 23 de xuño de 2009.</p>
<p>Esta resolución outórgase baixo as seguintes condicións:</p>
<p>Primeira.-O plano da planta xeral correspondente á zona que se modifica (planta baixa oeste) corresponderase co publicado como anexo a esta orde. As modificacións serán acordes coa documentación que consta no expediente e o proxecto de construcción elaborado por Tecnigal, S.L. de outubro de 1998, modificado en outubro de 1999.</p>
<p>Segunda.-Como consecuencia da modificación engádense 12 tanques de carga e espera de 2 m x 2 m x 2 m.</p>
<p>Terceira.-Especies: tódalas piscinas se poderán dedicar indistintamente ó cultivo de dourada (Sparus aurata) e rodaballo (Psetta maxima).</p>
<p>Cuarta.-Nas piscinas da planta alta increméntase a superficie de cultivo, sen modifica-las piscinas. En consecuencia, a capacidade de producción quedará como segue:</p>
<p>Dourada (de 3 a 20 g)15.000.000 unidades/ano.</p>
<p>Rodaballo (de 5 a 150 g)250.000 unidades/ano.</p>
<p>Quinta.-Ó establecemento seralle de aplicación o disposto na orde inicial de outorgamento e posteriores disposicións legais concordantes.</p>
<p>Sexta.-O outorgamento desta autorización non exime o titular da obtención das licencias e outras autorizacións legalmente procedentes esixibles por outros organismos en función das súas competencias.</p>
<p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses, contados desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 2 de decembro de 1999.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

