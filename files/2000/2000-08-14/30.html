---
date: '2000-08-14'
id: 102A2
page: 11
number: 157
agency: CONCELLO DE BERGONDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000814/Anuncio102A2_gl.html'
---
<p>A Comisión de Goberno, en sesión de data 7 de xullo de 2000, aprobou os pregos de cláusulas administrativas particulares e de prescricións técnicas que deberán rexer para a contratación mediante concurso con procedemento aberto por tramitación urxente, para a adquisición dun vehículo para obras e servicios do Concello de Bergondo, polo que se expoñen ó público na secretaría xeral do concello, polo prazo de 8 días, contados a partir do seguinte ó da inserción do derradeiro anuncio no DOG e BOP, para que se poidan presentar reclamacións.</p>
<p>Simultaneamente anúnciase concurso público, aínda que a licitación se aprazará cando resulte necesario, no suposto de se formularen reclamacións contra os pregos arriba referenciados.</p>
<p>Tipo de licitación: 6.000.000 de ptas.</p>
<p>Lugar e prazo de entrega: Concello de Bergondo, no prazo de trinta días desde a notificación de adxudicación.</p>
<p>Fianza provisional: non se esixe.</p>
<p>Fianza definitiva: 4% sobre o importe de adxudicación.</p>
<p>Apertura de plicas: o terceiro día hábil seguinte (agás sábado) ó do remate de presentación de proposicións, ás 12 horas na casa consistorial.</p>
<p>Proposicións.</p>
<p>Prazo de presentación de proposicións: trece días naturais contados desde o seguinte día ó da derradeira publicación do presente anuncio no BOP ou DOG.</p>
<p>Lugar e presentación: rexistro xeral do concello, de 9.30 a 13.30 horas.</p>
<p>Documentación que se presentará: a esixida na cláusula 9 do prego de cláusulas administrativas particulares que está exposto na secretaría deste concello.</p>
<p>Tódolos anuncios serán por conta do adxudicatario.</p>
<p>Bergondo, 28 de xullo de 2000.</p>
<p>José Fernández Ramos</p>
<p>Alcalde-presidente</p>

