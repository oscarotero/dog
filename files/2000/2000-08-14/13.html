---
date: '2000-08-14'
id: 1025E
page: 11
number: 157
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 27 de xullo de 2000 polo que se acorda o sinalamento para a
  celebración dunha poxa de bens inmobles.
range: Resolución
url: 'https://www.xunta.gal/dog/Publicados/2000/20000814/Anuncio1025E_gl.html'
---
<p>Autorizada por acordo desta dirección xeral, de data do 30 de maio de 2000, o alleamento en pública poxa dos bens inmobles embargados no procedemento de constrinximento pola zona de recadación de Lugo como da propiedade do debedor John Martínez NIF X-0749105-H, que a continuación se describen:</p>
<p>Lote 1:</p>
<p>Praza de garaxe sinalada co nº 5 (superficie aproximada 9,9 m) e rocho sinalado co nº 13 (superficie 2,61 m) sitos no soto da casa nº 69-71 da vivenda Montero Ríos-Lugo.</p>
<p>1/19 Parte indivisa do predio 79.231, folio 78, libro tomo 1.224, inscrición 3ª.</p>
<p>Tipo: 1.087.380 ptas.</p>
<p>E, de conformidade coa competencia atribuída polo artigo 7.1º f) do Decreto 51/2000, do 25 de febreiro, polo que se establece a organización recadatoria da Xunta de Galicia e o Estatuto dos recadadores de zona,</p>
<p>DISPOÑO:</p>
<p>Que o día 4 de setembro de 2000 ás 9.30 horas, no salón de actos do Edificio Administrativo múltiple Ronda da Muralla, 70, baixo a presidencia do delegado territorial da Consellería de Economía e Facenda de Lugo, se celebre a dita poxa.</p>
<p>Así mesmo, e en cumprimento do disposto no artigo 146 do Regulamento xeral de recadación, faise consta-lo seguinte:</p>
<p>1. Que obra en poder da zona de recadación de Lugo o expediente de constrinximento no que consta a titularidade dos bens poxados e o estado das súas cargas e gravames, onde poden ser examinados, debendo conformarse con eles, sen ter dereito a esixir outros, e que as cargas e gravames preferentes, se os houbese, ó crédito dos executantes, continuarán subsistentes, entendéndose que o rematante os acepta e queda obrigado nas responsabilidades destes, sen destinarse á súa extinción o prezo do remate.</p>
<p>2. Que todo licitador deberá constituír ante a mesa de poxa o preceptivo depósito de garantía, que será polo menos do 20 por 100 do tipo daquela, coa advertencia de que o dito depósito se ingresará en firme no Tesouro se os adxudicatarios non satisfan o prezo do remate, sen prexuízo das responsabilidades en que incorrerán polos maiores prexuízos que sobre o importe orixine a inefectividade da adxudicación.</p>
<p>3. Que a poxa se suspenderá en calquera momento anterior á adxudicación de bens, se se fai o pagamento da débeda, xuros e custas do procedemento.</p>
<p>4. Que o rematante ten a obriga de entregar no acto da adxudicación ou dentro dos cinco días seguintes a diferencia entre o depósito constituído e o prezo de adxudicación.</p>
<p>5. Que se admitirán ofertas en sobre pechado, debendo axustarse ó disposto no punto 3 do artigo 147 do Regulamento xeral de recadación.</p>
<p>6. Que se realizará unha segunda licitación cando a mesa, ó remata-la primeira, o xulgue pertinente, así como que se poderá realiza-la súa adxudicación directa cando os bens non fosen adxudicados na poxa.</p>
<p>Santiago de Compostela, 27 de xullo de 2000.</p>
<p>María Casais Mira</p>
<p>Directora de xeral de Tributos</p>

