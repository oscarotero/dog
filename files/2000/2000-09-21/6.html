---
date: '2000-09-21'
id: 116A2
page: 13
number: 184
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 11 de setembro de 2000, do Servicio Provincial de Estradas de
  Ourense, pola que se sinala a data para o levantamento das actas previas á
  ocupación dos bens afectados polas obras previstas no proxecto modificado
  número 1 da obra: acondicionamento, alargamento do firme da estrada OU-204, O
  Carballiño-Cea, treito III Cea-Fondo de Cea, p.k. 7+260 ó 9+700 (clave
  N-OU-87.1.3.M1). Trámite de urxencia.
range: Resolución
url: 'https://www.xunta.gal/dog/Publicados/2000/20000921/Anuncio116A2_gl.html'
---
<p>No artigo 28 do vixente Estatuto de autonomía de Galicia, no seu punto 2º establécese a compe</p>
<p>tencia da Comunidade Autónoma galega sobre o desenvolvemento lexislativo, así como a execución lexislativa do Estado en materia de expropiación forzosa.</p>
<p>As obras indicadas no encabezamento desta resolución están incluídas no programa de obras que se van realizar con cargo ó programa 413-B, de construcción, conservación e explotación de estradas.</p>
<p>Con data do 14 de xullo de 2000 o director xeral de Obras Públicas e Transportes, por delegación do conselleiro de Política Territorial, Obras Públicas e Vivenda, aprobou o proxecto modificado número 1 da obra: acondicionamento, alargamento do firme da estrada OU-204, O Carballiño-Cea, treito III Cea-Fondo de Cea, p.q. 7+260 ó 9+700 (clave N-OU-87.1.3.M1).</p>
<p>Decreto 211/1997, do 30 de xullo de 1997, polo que se declara a utilidade pública e se dispón a urxente ocupación dos bens e dereitos afectados polas obras do proxecto modificado número 1 da obra de acondicionamento, alargamento do firme da estrada OU-204, O Carballiño-Cea, treito III Cea-Fondo de Cea, p.q. 7+260 ó 9+700 (clave N-OU-87.1.3.M1).</p>
<p>Na súa virtude, e en cumprimento do disposto no artigo 52 da vixente Lei de expropiación forzosa do 16 de decembro de 1954 e concordantes do regulamento para a súa aplicación, este servicio, no uso das facultades que lle confire o artigo 98 da mencionada Lei de expropiación forzosa, resolveu convoca-los titulares de bens e dereitos afectados que figuran no taboleiro da Casa do Concello de Cea, para os efectos previstos no mencionado artigo 52 e sinala-la data, os lugares e horas que a seguir se citan, para proceder ó levantamento das actas previas á ocupación que recollan os datos necesarios para determina-los dereitos afectados, o valor destes, e os prexuízos derivados da rápida ocupación, sen prexuízo de se trasladar ó lugar dos predios se se considera preciso.</p>
<p>Lugar do levantamento das actas previas: Casa do Concello de Cea.</p>
<p>Data: 18-10-2000.</p>
<p>Hora: das 9 ás 13.</p>
<p>Número de predios: 39A ó final.</p>
<p>Ó devandito acto deberán acudi-los titulares afectados, persoalmente ou ben representados por persoas debidamente autorizadas para actuaren no seu nome, achegando os documentos acreditativos de titularidade, DNI, e o último recibo da contribución, podéndose acompañar á súa custa, se o coida preciso, dos seus peritos e notario.</p>
<p>Así mesmo e en cumprimento do establecido no artigo 56 do regulamento da Lei de expropación forzosa, ábrese información pública durante un prazo de 15 días ou, en todo caso, ata o momento do levantamento das actas previas á ocupación correspondente, co fin de que os interesados poidan formular por escrito ante o Servicio Provincial de Estradas</p>
<p>da Xunta de Galicia de Ourense, rúa Sáenz Díez número 1, as alegacións que coiden oportunas co obxecto de emendar posibles erros padecidos ó relaciona-los bens afectados pola urxente ocupación.</p>
<p>A relación de bens afectados atópase exposta no Servicio Provincial de Estradas de Ourense; r/ Sáenz Díez número 1, así como o plano parcelario correspondente.</p>
<p>Ourense, 11 de setembro de 2000.</p>
<p>José Manuel González Sánchez</p>
<p>Xefe do Servicio Provincial de Estradas</p>

