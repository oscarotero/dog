---
date: '2000-09-21'
id: 116AE
page: 13
number: 184
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de maio de 2000 pola que se aproba a modificación do plan
  eólico estratéxico presentado pola empresa Planta Eólica de Galicia, S.A.
  denominado P.E.E. Nordtank.
range: Resolución
url: 'https://www.xunta.gal/dog/Publicados/2000/20000921/Anuncio116AE_gl.html'
---
<p>Examinado o expediente instruído por instancia de Planta Eólica de Galicia, S.A., con enderezo para efectos de notificacións no Paseo de la Independencia 8 duplicado, 2º dta., 50004 Zaragoza, sobre aprobación da modificación do P.E.E. Nordtank, esta consellería ten en conta os seguintes</p>
<p>Antecedentes de feito:</p>
<p>Primeiro.-O 30 de abril de 1996, por resolución da Consellería de Industria e Comercio, apróbase</p>
<p>o plan eólico estratéxico de Planta Eólica de Galicia, S.A. que se publica no Diario Oficial de Galicia do 3-7-1996 coas seguintes características básicas:</p>
<p>-20 áreas.</p>
<p>-Potencia: 184 MW.</p>
<p>-Prazo de execución: 8 anos.</p>
<p>-Investimento total: 12.000 millóns de pesetas.</p>
<p>Segundo.-Con data do 25 de xuño de 1998, a empresa Planta Eólica de Galicia, S.A., NIF A-81326175 solicitou a aprobación da ampliación do plan eólico estratéxico denominado P.E.E. Nordtank, achegando a documentación establecida para o efecto polo Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Terceiro.-A petición de aprobación da ampliación do plan eólico estratéxico someteuse a información pública por Resolución do 26 de xuño de 1998, para os efectos previstos no artigo 5 do Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia. A citada resolución foi publicada no Diario Oficial de Galicia do 21 de agosto de 1998 e no BOE do 12 de novembro de 1999.</p>
<p>As características principais da ampliación do P.E.E. Nordtank que foron sometidas a información pública son:</p>
<table><tbody><tr><td></td></tr>
<tr><td>Parque</td><td>Provincia</td><td>Concello</td><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>Montouto</td><td>Pontevedra</td><td>As Neves
Salvaterra de Miño
Mondariz
Covelo
A Cañiza
Arbo</td><td>0.553.078
0.558.551
0.557.833
0.554.410
0.547.542
0.547.542
0.553.078</td><td>4.679.866
4.679.866
4.665.259
4.661.525
4.661.525
4.666.310
4.679.866</td></tr>
<tr><td></td></tr>
<tr><td>Monfero</td><td>A Coruña</td><td>Monfero</td><td>0.575.604
0.579.906
0.582.022
0.584.539
0.584.539
0.581.515
0.578.843
0.575.605
0.575.604</td><td>4.806.941
4.805.854
4.802.744
4.802.395
4.801.295
4.796.399
4.796.399
4.803.188
4.806.941</td></tr>
<tr><td></td></tr>
<tr><td>El Carril</td><td>Ourense</td><td>Carballeda</td><td>0.686.740
0.683.000
0.682.000
0.685.400
0.684.100
0.684.350
0.686.450
0.686.815
0.686.740</td><td>4.692.320
4.694.700
4.694.000
4.687.800
4.681.950
4.681.550
4.685.300
4.687.875
4.692.320</td></tr>
<tr><td></td></tr></tbody></table>
<p>Durante o prazo de información pública a empresa Unión Fenosa Energías Especiales, S.A presentou solicitude en competencia.</p>
<p>Cuarto.-O 7 de abril de 2000, a empresa Planta Eólica de Galicia, S.A. presentou ante esta dirección xeral escrito de renuncia ás seguintes áreas: A Bar</p>
<p>banza (Porto do Son e Boiro) e Coriscada (Muras e Ourol), dado que dos resultados das investigacións eólicas previas realizadas nas citadas áreas se detecta escaseza de recurso eólico, reiterando a súa solicitude de concesión doutras que lle permitan mante-los compromisos do seu plan eólico estratéxico, aprobado o 30 de abril de 1996 por resolución da Consellería de Industria e Comercio.</p>
<p>Quinto.-Os servicios técnicos da Dirección Xeral de Industria emitiron informe no que avaliaron a viabilidade do plan nas diferentes áreas de estudio solicitadas, co fin de resolve-los diferentes plans estratéxicos en competencia, e tendo en conta que a empresa Planta Eólica de Galicia, S.A. solicitou a substitución das áreas de investigación da Barbanza e Coriscada, de escaso recurso eólico, por outras que lle permitan mante-los compromisos do seu plan eólico estratéxico. Os criterios de avaliación que se seguiron son os seguintes:</p>
<p>-Planificación enerxética.</p>
<p>-Estudio contrastado dos datos eólicos existentes.</p>
<p>-Viabilidade económica dos plans.</p>
<p>-Achega tecnolóxica e efectos industriais dos plans.</p>
<p>-Ambientais.</p>
<p>-Desenvolvemento de infraestructuras.</p>
<p>Fundamentos de dereito:</p>
<p>Primeiro.-A Consellería de Industria e Comercio da Xunta de Galicia é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 21 de xuño, en relación coa Lei 54/1997, do 30 de decembro, do sector eléctrico, e o Decreto 205/1995, do 6 de xullo.</p>
<p>Segundo.-Ante o gran número de solicitudes presentadas, e en tramitación paralela, de aprobación do plan eólico estratéxico, os criterios seguidos en forma xeral para a adxudicación ou non das áreas asignadas foron os expostos no fundamento de feito quinto, téndose en conta a limitación existente desde o punto de vista infraestructural en canto á rede de transporte de enerxía eléctrica, o que supón que soamente se poidan satisfacer aquelas solicitudes que cumpran de forma máis completa os criterios de adxudicación formulados.</p>
<p>Terceiro.-Nalgúns casos, existen ocultacións en determinadas zonas de distintas solicitudes de plans, sen que os seus promotores concorresen en competencia. Nos ditos casos optouse por asigna-la área á solicitude que se considerou cumpre en maior medida os criterios de asignación.</p>
<p>Cuarto.-Á vista dos plans presentados en competencia, o informe técnico realizado e do resto de documentación que consta no expediente, queda de manifesto que se deben excluír certas áreas solicitadas, debido á adxudicación de determinadas zonas a outros promotores seguindo criterios de planificación e desenvolvemento das infraestructuras enerxéticas.</p>
<p>Do exposto extráese como consecuencia que a ampliación do plan solicitada non pode ser concedida na extensión requirida polo peticionario. Sen embargo, e de acordo co establecido no condicionado terceiro da resolución pola que se aproba o plan eólico estratéxico do solicitante, téndose comprobado que as áreas denominadas: A Barbanza e Coriscada, son inviables desde un punto de vista técnico, considérase procedente substituí-las ditas áreas pola denominada Montouto, das que as súas coordenadas veñen determinadas no anexo I desta resolución, co obxecto de mante-la viabilidade do plan considerado no seu conxunto, concedéndolle á empresa Planta Eólica de Galicia, S.A. autorización para realizar investigacións nesta.</p>
<p>Desta forma, o plan eólico estratéxico pasa a constar de 19 áreas, sendo a súa potencia autorizada de 184 MW, permanecendo as demais variables inalteradas.</p>
<p>Quinto.-No expediente instruído para o efecto cumpríronse os trámites regulamentarios.</p>
<p>Esta consellería, de acordo co que antecede e no exercicio das competencias que ten atribuídas</p>
<p>RESOLVE:</p>
<p>Aproba-la modificación do plan eólico estratéxico P.E.E. Nordtank referido ás áreas recollidas no anexo I desta resolución, coa previsión de potencia de 60 MW, en substitución das áreas da Barbanza e Coriscada, sobre as que efectúa renuncia o titular do plan.</p>
<p>A presente resolución leva consigo o outorgamento do dereito de investigación nas áreas de referencia, así como o dereito preferente, nas citadas áreas, á autorización das instalacións de aproveitamento de enerxía eólica, conforme o sinalado no artigo 8 do Decreto 205/1995, do 6 de xullo.</p>
<p>A aprobación do plan eólico estratéxico vincula a Administración e Planta Eólica de Galicia, S.A. sen prexuízo das futuras resolucións que se adopten para o suposto de non exerce-lo dereito preferencial previsto no artigo 8 do citado Decreto 205/1995, do 6 de xullo.</p>
<p>A aprobación do plan eólico estratéxico outórgase de acordo coas seguintes condicións:</p>
<p>Primeira.-A modificación do plan eólico estratéxico ou o incumprimento das condicións impostas nesta resolución e na autorización para a montaxe das</p>
<p>instalacións será causa de resolución desta aprobación.</p>
<p>Sen embargo, se por alteración substancial das circunstancias ou por causas sobrevidas, non fose adecuado o mantemento dalgunha ou algunhas das instalacións previstas no plan eólico estratéxico que se aproba, a empresa poderá solicitar da Consellería de Industria e Comercio da Xunta de Galicia:</p>
<p>1. Autorización para a modificación ou substitución das actuacións, sen altera-las restantes condicións do plan eólico estratéxico.</p>
<p>2. A aprobación dun novo plan eólico estratéxico para novas instalacións, se a importancia dos investimentos así o xustifican, tendo en conta sempre os dereitos que terceiros interesados poidan ter.</p>
<p>Segunda.-Planta Eólica de Galicia, S.A. deberalle presentar un informe trimestral á Consellería de Industria que conterá os seguintes puntos:</p>
<p>-Datos eólicos obtidos nas áreas de investigación.</p>
<p>-Investimentos realizados e previstos.</p>
<p>-Operacións realizadas con empresas galegas.</p>
<p>-Emprego creado.</p>
<p>-Participación de entidades galegas.</p>
<p>-Terceira.-A empresa Planta Eólica de Galicia, S.A. participará na execución do plan industrial que teñan aprobados os tecnólogos seleccionados. En todo caso, a porcentaxe de compoñentes fabricados en Galicia será a comprometida polos tecnólogos. A selección dos tecnólogos deberá contar coa autorización da Dirección Xeral de Industria.</p>
<p>Cuarta.-Planta Eólica de Galicia, S.A. poderá transferir en calquera momento os dereitos dimanantes desta aprobación logo da autorización da Dirección Xeral de Industria, subrogándose o novo titular en tódalas obrigas e dereitos do transmitinte derivados do plan eólico aprobado.</p>
<p>Quinta.-Este plan eólico apróbase sen prexuízo de terceiros, deixando a salvo os dereitos particulares e independentemente das autorizacións, licencias ou permisos de competencia municipal ou outros necesarios para a realización das obras das instalacións de aproveitamento eólico.</p>
<p>Contra esta resolución, que é definitiva en vía administrativa, poderase interpoñer recurso potestativo de reposición ante esta consellería, no prazo dun mes desde o día seguinte ó da súa notificación, de acordo co establecido no artigo 116.1º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a mesma data, ó abeiro</p>
<p>do disposto no artigo 46 da Lei 29/1998, do 13 de xullo, reguladora da xurisdicción contencioso-administrativa, sen prexuízo de que os interesados poidan interpoñer calquera outro recurso que consideren procedente.</p>
<p>Santiago de Compostela, 29 de maio de 2000.</p>
<p>Juan Rodríguez Yuste</p>
<p>Conselleiro de Industria e Comercio</p>
<p>ANEXO I</p>
<p>Relación de áreas aprobadas no plan eólico estratéxico</p>
<table><tbody><tr><td></td></tr>
<tr><td>Parque</td><td>Provincia</td><td>Potencia</td><td>Concellos</td><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>Montouto</td><td>Pontevedra</td><td>60 MW</td><td>As Neves
Salvaterra de Miño
Mondariz
Covelo
A Cañiza
Arbo</td><td>0.553.078
0.558.551
0.557.833
0.554.410
0.547.542
0.547.542</td><td>4.679.866
4.679.866
4.665.259
4.661.525
4.661.525
4.666.310</td></tr>
<tr><td></td></tr></tbody></table>

