---
date: '2000-09-21'
id: '11722'
page: 13
number: 184
agency: CONCELLO DE VIGO
section: VI. ANUNCIOS
title: >-
  Anuncio de aprobación definitiva do Plan especial de mellora do núcleo 19.01
  Marcosende, en Zamáns (expediente 3771/411).
range: Anuncio
url: 'https://www.xunta.gal/dog/Publicados/2000/20000921/Anuncio11722_gl.html'
---
<p>O Pleno do Concello de Vigo, en sesión ordinaria do 29 de maio de 2000, acordou aprobar definitivamente o Plan especial de mellora do núcleo 19.01 Marcosende, na parroquia de Zamáns, e o catálogo anexo de elementos que se incluirán no inventario xeral do patrimonio cultural de Galicia, segundo a documentación corrixida á vista das alegacións, redactado polos arquitectos Gabriel Santos Zas e Elena Clavería Fontán.</p>
<p>De conformidade co artigo 48.2º da Lei 1/1997, do 24 de marzo, do solo de Galicia, o planeamento deberá publicarse no Diairo Oficial de Galicia e no BOP. Así mesmo, deberá publicarse no BOP o documento que conteña a normativa e as ordenanzas de aplicación.</p>
<p>Contra o devandito acordo, que pon fin á vía administrativa, poderá interpoñerse recurso contencioso-administrativo ante o Tribunal Superior de Xustiza de Galicia no prazo de dous meses contados a partir do día seguinte ó da publicación deste anuncio.</p>
<p>De conformidade co artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común por medio do presente anuncio, e publicación no taboleiro de edictos do concello, notifícaselle-lo acordo que nel se contén a tódolos propietarios que sexan descoñecidos, se ignore o lugar da notificación ou ben, intentada esta, non se puidese practicar.</p>
<p>Vigo, 4 de setembro de 2000.</p>
<p>Lóis Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

