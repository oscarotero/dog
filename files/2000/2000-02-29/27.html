---
date: '2000-02-29'
id: 4FEA
page: 2
number: 41
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 19 de xaneiro de 2000 pola que se aproba o cambio de dominio
  mortis-causa da batea Meléndez V.
range: Orde
url: 'https://www.xunta.gal/dog/Publicados/2000/20000229/Anuncio4FEA_gl.html'
---
<p>Visto o expediente instruído para efectos de transmisión do viveiro Meléndez V e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro: mediante escrito con data do 15-7-1999, José Fernández Piñeiro solicitou autorización para transmisión da concesión do viveiro Meléndez V.</p>
<p>Segundo: os informes do Servicio de Protección dos Recursos sobre as características do viveiro e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro: este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo: o expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, por proposta de resolución elaborada polo Servicio de Recursos</p>
<p>Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión mortis causa, a favor de Carmen Piñeiro Vaamonde (35.383.671), José Fernández Piñeiro (35.418.561) e Juan Fernández Piñeiro (35.428.941), da concesión administrativa do viveiro que se indica a continuación:</p>
<p>Identificación.</p>
<p>Tipo: batea.</p>
<p>Nome: Meléndez V.</p>
<p>Localización: 119 Vilagarcía B.</p>
<p>Especies autorizadas: mexillón (M. galloprovincialis).</p>
<p>Título habilitante.</p>
<p>Orde de outorgamento: 12-6-1974.</p>
<p>Remate da vixencia: 30-7-2004.</p>
<p>Antigo titular: José Manuel Fernández Mouta (35.383.672) e Carmen Piñeiro Vaamonde (35.383.671).</p>
<p>O novo titular da concesión queda subrogado nos dereitos e obrigas do anterior.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o consellerio de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 19 de xaneiro de 2000.</p>
<p>P.D. (14-6-1999, DOG nº 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Vigo</p>

