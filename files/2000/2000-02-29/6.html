---
date: '2000-02-29'
id: 4F8A
page: 2
number: 41
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 17 de febreiro de 2000 pola que se aproban as bases que rexerán o
  concurso público de dez bolsas de colaboración en proxectos de investigación
  que se están a desenvolver no Centro Ramón Piñeiro para a Investigación en
  Humanidades, e se anuncia a súa convocatoria.
range: Orde
url: 'https://www.xunta.gal/dog/Publicados/2000/20000229/Anuncio4F8A_gl.html'
---
<p>O artigo 1 do Decreto 213/98, do 10 de xullo, en harmonía co artigo 27 do Estatuto de autonomía para Galicia, establece a competencia da Consellería de Educación e Ordenación Universitaria para a promoción e ensino da lingua galega e o fomento da investigación.</p>
<p>Dentro do plan de actividades da Consellería de Educación e Ordenación Universitaria para o 2000 figura a convocatoria pública de bolsas de investigación para realizar proxectos concretos sobre lingüística, literatura, antropoloxía e historia galegas, no Centro Ramón Piñeiro para a Investigación en Humanidades.</p>
<p>O seu outorgamento enmárcase dentro das funcións atribuídas á Consellería de Educación e Ordenación Universitaria no artigo 3 do Decreto 25/1993, do 11 de febreiro (Diario Oficial de Galicia nº 34, do 19 de febreiro) de creación e posta en funcionamento do Centro Ramón Piñeiro para a investigación en Humanidades, modificado polo Decreto 330/1997, do 13 de novembro (Diario Oficial de Galicia nº 227, do 24).</p>
<p>Na súa virtude, apróbanse as seguintes bases:</p>
<p>Primeira.-Obxecto.</p>
<p>O concurso ten por obxecto a adxudicación de dez bolsas de colaboración nos proxectos concretos de investigación que se están a desenvolver no Centro Ramón Piñeiro para a Investigación en Humanidades, e que se inclúen como anexos á presente orde, nos que se detallan os requisitos específicos que deben reuni-los solicitantes.</p>
<p>Segunda.-Contía das bolsas.</p>
<p>O importe das bolsas incluirá:</p>
<p>-Unha asignación mensual de 122.000 pesetas, coa retención fiscal que corresponda, que será incompatible con calquera outra axuda ou actividade remunerada.</p>
<p>-Seguro de asistencia médica e seguro combinado de accidentes.</p>
<p>Para o gasto que se proxecta existe crédito adecuado e suficiente na partida orzamentaria 07.06.353E.480.2, por unha contía máxima total de 11.940.000 ptas. (10.980.000 ptas., correspondente ó pagamento das mensualidades e de 960.000 ptas. para o pagamento da asistencia sanitaria) correspondente ós orzamentos xerais da Comunidade Autónoma de Galicia para o ano 2000.</p>
<p>Terceira.-Duración.</p>
<p>A data de incorporación ó centro será dentro dos dez días seguintes ó da notificación da adxudicación. O bolseiro que non se incorpore no prazo establecido perderá os dereitos inherentes á bolsa concedida, salvo causa xustificada de atraso apreciada polo coordinador científico de Centro Ramón Piñeiro, quen llo comunicará á Presidencia da Comisión Rectora.</p>
<p>Por resolución do conselleiro de Educación e Ordenación Universitaria, a concesión da bolsa será ata o día 31 de decembro de 2000, podendo prorrogarse anualmente ata un máximo total, incluídas as prórrogas,</p>
<p>de tres anos, á vista do traballo realizado polo bolseiro, sempre que o proxecto ó que estea vinculado requira do seu labor e así o permitan as dispoñibilidades orzamentarias. No suposto de prórroga a dotación económica poderá incrementarse de acordo co índice de prezos ó consumo que se estableza para cada ano.</p>
<p>Cuarta.-Requisitos xerais:</p>
<p>a) Posuí-la nacionalidade española ou ser nacional dun país membro da Unión Europea.</p>
<p>b) Estar en posesión do título de licenciado.</p>
<p>c) Acreditar coñecemento da lingua galega no nivel de perfeccionamento.</p>
<p>d) Non ter sido separado do servicio de ningunha Administración ou institución como consecuencia de expediente disciplinario.</p>
<p>Quinta.-Solicitudes.</p>
<p>As solicitudes, no modelo que se xunta como anexo, irán dirixidas ó coordinador-científico do Centro Ramón Piñeiro para a Investigación en Humanidades e entregaranse na sede deste (estrada Santiago-Noia, km 3 -A Barcia, 15896 Santiago de Compostela), ou ben en calquera dos centros previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de solicitudes será de vinte días naturais contados a partir do seguinte ó da publicación da presente convocatoria no Diario Oficial de Galicia, e deberán ir acompañadas da documentación seguinte:</p>
<p>-Certificación académica persoal completa.</p>
<p>-Currículum vitae, xunto con cantos documentos poidan avalalo.</p>
<p>-Acreditación do coñecemento de lingua galega no nivel de perfeccionamento.</p>
<p>-Fotocopia do DNI ou pasaporte.</p>
<p>-Declaración xurada comprometéndose a renunciar, se fose seleccionado, á percepción doutras remuneracións, bolsas ou axudas, e tamén de non ter sido separado do servicio de ningunha Administración nin institución pública como consecuencia de expediente disciplinario.</p>
<p>-Declaración xurada de non percibir outras axudas ó inicio e ó remate da bolsa.</p>
<p>Tódolos documentos deberán ser orixinais ou copias cotexadas con eles.</p>
<p>Vistas tódalas solicitudes daráselle un prazo de 10 días para emenda-la falta de documentación, transcorridos estes días sen a devandita emenda se arquirarán os devanditos expedientes.</p>
<p>Sexta.-Selección.</p>
<p>A selección dos candidatos será realizada por unha comisión presidida polo coordinador-científico do Centro Ramón Piñeiro para a Investigación en Humanidades e composta por tres vocais propostos por aquel e nomeados polo director xeral de Política Lingüística. Actuará como secretario o secretario do centro.</p>
<p>Ademais do exame da documentación presentada, a comisión poderá convoca-los solicitantes a unha entrevista persoal.</p>
<p>A comisión non valorará aqueles méritos alegados polos solicitantes nas súas instancias que non estean acreditados documentalmente. O presidente da comisión elevará informe sobre os candidatos e as candidatas seleccionados e suplentes, se é o caso, ó director xeral de Política Lingüística, quen transmitirá ese informe ó conselleiro de Educación e Ordenación Universitaria para a súa proposta definitiva.</p>
<p>Sétima.-Condicións de desfrute.</p>
<p>Estas bolsas son incompatibles coa realización dun traballo remunerado ou o desfrute doutro tipo de bolsas ou axudas.</p>
<p>O Conselleiro de Educación e Ordenación Universitaria poderá conceder interrupcións no desfrute da bolsa por petición razoada do interesado, logo do informe do seu director de proxecto. As interrupcións non poderán ser nunca superiores a 3 meses ó longo da duración da bolsa e as posibles renovacións e non darán lugar, en ningún caso, á posibilidade de recupera-lo período interrompido. O interesado nesta interrupción temporal da bolsa non terá dereito a percibi-las mensualidades correspondentes ó período que dure a súa renuncia.</p>
<p>No momento en que algún dos beneficiarios destas bolsas fose seleccionado para outras bolsas, axudas ou traballos, ou se produza algunha circunstancia que determine a incompatibilidade no desfrute da bolsa, deberá comunicarllo ó Servicio do Centro Ramón Piñeiro para a Investigación en Humanidades e se procederá á suspensión da bolsa correspondente e adxudicaralla a outro candidato, de acordo coa lista de suplentes se os houbese.</p>
<p>Oitava.-Obrigas.</p>
<p>Os bolseiros permanecerán no Centro Ramón Piñeiro, en horario habitual de presencia de mañá ou tarde.</p>
<p>Toda alteración das condicións tidas en conta para a concesión da bolsa, e en todo caso a obtención concorrente de bolsas ou axudas outorgadas por outras administración ou entes públicos ou privados, nacionais ou internacionais, poderá dar lugar á modificación da resolución de concesión.</p>
<p>O incumprimento por parte do bolseiro dalgunha das condicións recollidas nas presentes bases suporá a perda da bolsa concedida e, de se-lo caso, o reintegro das cantidades xa cobradas.</p>
<p>A condición de bolseiro non dará lugar á relación contractual ningunha nin laboral nin administrativa coa Xunta de Galicia.</p>
<p>Unha vez finalizada a bolsa presentarase un informe da actividade realizada, co visto e prace do director do proxecto.</p>
<p>Novena.-A resolución, que esgotará a vía administrativa, poderá ser obxecto de recurso de reposición no prazo dun mes, contado a partir do día seguinte ó da publicación no Diario Oficial de Galicia, perante o conselleiro de Educación e Ordenación Universitaria, segundo o disposto na Lei 4/1999 (BOE do 14 de xaneiro) de modificación da Lei 30/1992, de réxime xurídico das administracións públicas e do procedemento administrativo común, ou ben os interesados poderán presentar directamente recurso contencioso-administrativo, perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei</p>
<p>29/1998, do 13 de xullo, reguladora da xurisdicción contencioso-administrativa.</p>
<p>Décima.-Pagamento da bolsa.</p>
<p>O pagamento da bolsa realizarase mensualmente, logo do informe do director de investigación, sempre que os traballos se desenvolvan con normalidade e de acordo coas bases establecidas.</p>
<p>Disposicións derradeiras</p>
<p>Primeira.-Facúltase o director xeral de Política Lingüística para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 17 de febreiro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>Director Xeral de Política Lingüística</p>
<p>ANEXO I</p>
<p>Dúas bolsas para colaborar no proxecto de traducción automática.</p>
<p>Estas bolsas teñen como finalidade colaborar no proxecto de traducción automática castelán-galego que se realiza no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía ou traducción e interpretación.</p>
<p>-Ter coñecementos sólidos de análise sintáctica e léxica do galego.</p>
<p>-Experiencia en manexo de ordenadores.</p>
<p>ANEXO II</p>
<p>Dúas bolsas para colaborar no proxecto Corpus de Referencia do Galego Actual.</p>
<p>Estas bolsas teñen como finalidade colaborar no proxecto Corpus de Referencia do Galego Actual que se realiza no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicitar unha das bolsas á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía.</p>
<p>-Ter experiencia na introducción de textos en ordenador e no manexo de textos en formato electrónico.</p>
<p>-Ter experiencia en gramáticas formais e construcción de etiquetadores morfosintácticos e lematizadores.</p>
<p>2. Para solicita-la outra bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en informática.</p>
<p>-Coñecementos avanzados en procesamento da linguaxe natural, con especial atención á anotación e desambiguación automática de textos.</p>
<p>ANEXO III</p>
<p>Unha bolsa para colaborar no proxecto de terminoloxía científico-técnica.</p>
<p>Esta bolsa ten como finalidade colaborar no proxecto de terminoloxía científico-técnica que se está levando a cabo no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía.</p>
<p>-Valoraranse a experiencia e coñecementos acreditados en terminoloxía e lexicografía.</p>
<p>-Coñecementos de informática, particularmente en procesador de textos e bases de datos.</p>
<p>-Valorarase ter coñecemento doutras linguas.</p>
<p>ANEXO IV</p>
<p>Unha bolsa para colaborar no proxecto de construcción dun sintetizador texto-voz en galego.</p>
<p>Esta bolsa ten como finalidade colaborar no proxecto de construcción dun sintetizador texto-voz en galego que se leva a cabo no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser enxeñeiro de telecomunicacións.</p>
<p>-Experiencia en lingüística computacional.</p>
<p>-Programación en Windows e linguaxe C++.</p>
<p>ANEXO V</p>
<p>Unha bolsa para colaborar no proxecto de prosa galega medieval.</p>
<p>Esta bolsa ten como finalidade colaborar no proxecto de prosa galega medieval que se está desenvolvendo no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía.</p>
<p>-Ter coñecemento de informática en calidade de usuario.</p>
<p>-Experiencia investigadora no ámbito da literatura románica medieval, de maneira particular en prosa literaria e historiográfica, e preferentemente nos textos galegos e portugueses.</p>
<p>ANEXO VI</p>
<p>Unha bolsa para colaborar no proxecto Cantigas de Santa María vinculado ó Arquivo Galicia Medieval.</p>
<p>Esta bolsa ten como finalidade colaborar no proxecto Cantigas de Santa María vinculado ó Arquivo Galicia Medieval que se vai realizar no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía.</p>
<p>-Ter experiencia investigadora en literatura medieval románica.</p>
<p>-Capacidade para ler/traducir textos en diferentes linguas románicas no estado medieval.</p>
<p>ANEXO VII</p>
<p>Unha bolsa para colaborar no proxecto MUPEGA.</p>
<p>Esta bolsa ten como finalidade colaborar no desenvolvemento do proxecto Museo Pedagóxico de Galicia e no programa de actividades que se realicen ó seu abeiro, que se está realizando no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en pedagoxía, historia ou humanidades.</p>
<p>-Posuír coñecementos acreditados de francés, inglés e alemán (ou doutros idiomas ademais dos oficiais de Galicia).</p>
<p>-Ter coñecementos de informática no nivel de usuario, fotografía, museística, biblioteconomía e arquivística.</p>
<p>-Ter experiencia acreditada en centros de documentación, servicios museísticos e/ou actividades expositivas.</p>
<p>ANEXO VIII</p>
<p>Unha bolsa para colaborar no proxecto de base de datos cinematográfica/audiovisual de Galicia.</p>
<p>Esta bolsa ten como finalidade colaborar no desenvolvemento do proxecto de base de datos cinematográfica/audiovisual de Galicia que se está a realizar no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsas á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado preferentemente en historia da arte.</p>
<p>-Ter experiencia en investigación histórico-cinematográfica.</p>
<p>-Coñecementos de informática, en calidade de usuario.</p>

