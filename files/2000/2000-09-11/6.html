---
date: '2000-09-11'
id: 1103A
page: 12
number: 176
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 29 de agosto de 2000 pola que se amplían os prazos de xustificación
  dos investimentos realizados ó abeiro da Orde do 24 de maio de 2000 pola que
  se convoca e regula o réxime de concesión de axudas para a mellora da
  competitividade do sector téxtil e da confección para o ano 2000 (Diario
  Oficial de Galicia número 104, do 30 de maio).
range: Orde
url: 'https://www.xunta.gal/dog/Publicados/2000/20000911/Anuncio1103A_gl.html'
---
<p>A Consellería de Industria e Comercio dictou a Orde do 24 de maio de 2000 pola que se convoca e regula o réxime téxtil e da confección para o ano 2000 (DOG nº 104, do 30 de maio). O obxectivo desta orde é a incentivación de actuacións realizadas polo sector téxtil e da confección na Comunidade Autónoma de Galicia, co fin de acada-la súa adaptación competitiva.</p>
<p>Na citada disposición establécese como requisito indispensable para o libramento de axuda a presentación, antes do día 31 de outubro de 2000, da documentación acreditativa do investimento realizado.</p>
<p>Tendo en conta o atraso con que foi publicada a devandita orde e que o elevado número de solicitudes presentadas motivou un longo proceso de avaliación dos proxectos, considérase necesario amplia-lo prazo de xustificación dos investimentos levados a cabo polos solicitantes.</p>
<p>En consecuencia, en uso das atribucións que me foron concedidas,</p>
<p>DISPOÑO:</p>
<p>Artigo único.-Amplia-lo prazo para a execución e xustificación dos investimentos ou actuacións subvencionables ó abeiro da orde da Consellería de Industria e Comercio do 24 de maio de 2000, ata o día 17 de novembro de 2000.</p>
<p>Santiago de Compostela, 29 de agosto de 2000.</p>
<p>Juan Rodríguez Yuste</p>
<p>Conselleiro de Industria e Comercio</p>

