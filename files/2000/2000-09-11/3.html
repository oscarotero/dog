---
date: '2000-09-11'
id: 1102E
page: 12
number: 176
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 17 de agosto de 2000 pola que se autoriza a apertura e funcionamento
  do centro privado de formación profesional específica Delta de Teo (A Coruña),
  para imparti-los ciclos formativos de grao superior que se relacionan no anexo
  desta orde.
range: Orde
url: 'https://www.xunta.gal/dog/Publicados/2000/20000911/Anuncio1102E_gl.html'
---
<p>Examinado o expediente instruído por instancia de J. Vicente Vázquez Funqueiro, a través do que solicita autorización para a apertura e funcionamento do centro privado de formación profesional específica Delta de Teo (A Coruña), para imparti-los ciclos formativos de grao superior de xestión comercial e márketing, información e comercialización turísticas, administración de sistemas informáticos, e en horario non simultáneo: os de desenvolvemento de aplicacións informáticas e xestión do transporte,</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes,</p>
<p>Vistos a Lei 1/1990, do 3 de outubro (BOE do 4 de outubro), de ordenación xeral do sistema educativo; o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; o Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo; a Orde do 21 de decembro de 1999 (DOG do 31-1-2000) pola que se regulan determinados aspectos relativos a autorización de centros privados exclusivos de formación profesional específica na Comunidade Autónoma de Galicia; o Decreto 133/1995, do 10 de maio (DOG do 22 de maio),</p>
<p>sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que desenvolve o antedito decreto,</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado,</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento do centro privado de formación profesional específica Delta de Teo (A Coruña), para imparti-los ciclos formativos de grao superior que se relacionan no anexo desta orde.</p>
<p>Segundo.-Antes do inicio das ensinanzas que se autorizan, a delegación provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Terceiro.-O centro que pola presente orde se autoriza deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada polo Real decreto 2177/1996, do 4 de outubro (BOE do 29 de outubro). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Quinto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 17 de agosto de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Teo.</p>
<p>Localidade: Teo.</p>
<p>Enderezo: Vilar de Calo, s/n, Seixo.</p>
<p>Código do centro: 15032121.</p>
<p>Denominación: Centro Privado de Formación Profesional Específica Delta.</p>
<p>Titular: Academia Delta-Tor, S.L.</p>
<p>Ensinanzas que se autorizan:</p>
<p>Familia profesional: comercio e márketing.</p>
<p>-1 ciclo formativo de grao superior de xestión comercial e márketing (1 unidade para 20 postos escolares).</p>
<p>Familia profesional: informática.</p>
<p>-1 ciclo formativo de grao superior de administración de sistemas informáticos (2 unidades para 20 postos escolares/unidade).</p>
<p>Familia profesional: hostalería e turismo.</p>
<p>-1 ciclo formativo de grao superior de información e comercialización turísticas (1 unidade para 20 postos escolares).</p>
<p>Quenda: tarde-noite.</p>
<p>Familia profesional: informática.</p>
<p>-1 ciclo formativo de grao superior de desenvolvemento de aplicacións informáticas (2 unidades para 20 postos escolares/unidade).</p>
<p>Familia profesional: comercio e márketing.</p>
<p>-1 ciclo formativo de grao superior de xestión do transporte (2 unidades para 20 postos escolares/unidade).</p>

