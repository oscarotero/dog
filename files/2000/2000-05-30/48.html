---
date: '2000-05-30'
id: AD5A
page: 8
number: 104
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 18 de maio de 2000 pola que se fan públicas resolucións
  declarando deserto o concurso de referencia 12-11-99-C02 e se anuncia o
  outorgamento, por procedemento negociado, da concesión administrativa do
  edificio de servicios do porto de Miño para a prestación do servicio de lonxa.
range: Resolución
url: 'https://www.xunta.gal/dog/Publicados/2000/20000530/AnuncioAD5A_gl.html'
---
<p>O pasado 28 de decembro publícase no DOG nº 249 a Resolución do 15 de decembro de 1999 pola que se anuncia concurso aberto e tramitación urxente para o outorgamento da concesión das instalacións do edificio de servicios do porto de Miño para a prestación do servicio de lonxa. (Expediente nº 12-11-99-C02).</p>
<p>Con data do 2 de marzo de 2000 e á vista da proposta formulada pola mesa de contratación, esta presidencia, dado que a oferta presentada non reunía os requisitos establecidos no prego de bases, resolve declarar deserto o concurso e autoriza o inicio do expediente de outorgamento da dita concesión polo procedemento negociado sen publicidade.</p>
<p>Con data do 22 de marzo de 2000, por resolución desta presidencia, por proposta da mesa de contratación do procedemento negociado, acorda outorgarlle á Confraría de Pescadores de Miño a concesión administrativa das instalacións do edificio de servicios do porto de Miño para a prestación do servicio de lonxa. O prazo de outorgamento da concesión é de 5 anos prorrogables.</p>
<p>Contra as resolucións mencionadas, que poñen fin á vía administrativa, poderase interpor recurso contencioso-administrativo, á elección do interesado, ante o Xulgado do Contencioso-Administrativo da Coruña ou ante o xulgado do contencioso-administrativo competente na circunscrición onde teña aquel</p>
<p>o seu domicilio, no prazo de dous (2) meses contados desde o día seguinte ó da notificación desta resolución.</p>
<p>Non obstante, os interesados poderán optar por interpor contra estas resolucións recurso de reposición, no prazo dun (1) mes contado a partir do día seguinte ó da súa notificación, ante o mesmo órgano que a dictou, de acordo co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 14 de xaneiro.</p>
<p>Santiago de Compostela, 18 de maio de 2000.</p>
<p>Agustín Hernández Fernández de Rojas</p>
<p>Presidente do ente público Portos de Galicia</p>

