---
date: '2000-05-30'
id: ACBE
page: 8
number: 104
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 22 de maio de 2000 pola que se modifica a do 15 de decembro de 1993,
  sobre delegación de atribucións no secretario xeral da Consellería de Familia,
  Muller e Xuventude.
range: Orde
url: 'https://www.xunta.gal/dog/Publicados/2000/20000530/AnuncioACBE_gl.html'
---
<p>A Consellería de Familia e Promoción do Emprego, Muller e Xuventude é o órgano da Administración autonómica ó que lle corresponde o exercicio das competencias e funcións en materia de políticas activas de emprego, familia, infancia e menores, muller e xuventude, de acordo co establecido no Estatuto de autonomía de Galicia e nos termos sinalados pola Constitución española, como así o recolle o Decreto 488/1997, do 26 de decembro, polo que se establece a súa estructura orgánica, modificado polo Decreto 117/1999, do 23 de abril.</p>
<p>A acumulación de funcións na titular da consellería e a conveniencia de imprimir unha adecuada axilización administrativa en beneficio tanto da Administración como dos administrados, sen mingua da necesaria garantía xurídica e do obrigado respecto ós principios que informan a actividade administrativa que recolle a nosa Constitución no artigo 103.1º, aconsellan delegar novas funcións no secretario xeral legalmente atribuídas á titular da consellería, que determina a Orde do 15 de decembro de 1993 (DOG nº 244, do 21 de decembro).</p>
<p>Na súa virtude e facendo uso das facultades que me confiren os artigos 38.43.3º e 44 da Lei 1/1983, do 22 de febreiro, reguladora da Xunta e do seu presidente, segundo a redacción que lle foi dada pola Lei 11/1988, do 20 de outubro, e o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro,</p>
<p>DISPOÑO:</p>
<p>Artigo único.-Engádese a alínea f) ó artigo 1º da Orde do 15 de decembro de 1993, co seguinte texto:</p>
<p>«f) A resolución dos recursos administrativos que se interpoñan contra as resolucións dos órganos centrais e periféricos da consellería nos casos en que a delegación non estea prohibida expresamente».</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 22 de maio de 2000.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>

