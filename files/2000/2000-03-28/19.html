---
date: '2000-03-28'
id: 71EE
page: 4
number: 61
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 29 de febreiro de 2000 pola que se convoca, polo sistema de
  libre designación, un posto vacante do cadro de persoal funcionario de
  administración e servicios desta universidade.
range: Resolución
url: 'https://www.xunta.gal/dog/Publicados/2000/20000328/Anuncio71EE_gl.html'
---
<p>Vacante na Universidade de Santiago de Compostela o posto de traballo que se indica no anexo a esta resolución e sendo necesaria a súa provisión con carácter urxente.</p>
<p>Este rectorado, en uso das atribucións que ten conferidas e de conformidade co previsto no artigo 6 da Lei 3/1995, de modificación da Lei 4/1988, do 26 de maio, da función pública de Galicia, resolve convoca-la libre designación do antedito posto, con suxeición ás seguintes bases da convocatoria:</p>
<p>1. Requisitos dos candidatos.</p>
<p>Poderán concursa-los funcionarios de carreira que reúnan os requisitos que se esixen e se especifican no anexo.</p>
<p>2. Solicitudes.</p>
<p>2.1. As solicitudes dirixiranse ó rector da Universidade de Santiago de Compostela, sendo o prazo de presentación de 15 días hábiles contados a partir do día seguinte ó da publicación desta convocatoria no Diario Oficial de Galicia.</p>
<p>2.2. A presentación de solicitudes poderá facerse no rexistro xeral da Universidade de Santiago de Compostela (sito no Colexio de San Xerome, praza do Obradoiro s/n), no rexistro do Campus de Lugo (sito na Vicexerencia, Avda. Bernardino Pardo Ouro, s/n, polígono de Fingoi), ou na forma prevista no artigo 38 da Lei de réxime xurídico das administracións públicas e do procedemento administrativo común.</p>
<p>2.3. Os erros de feito poderán emendarse en calquera momento de oficio ou por petición do interesado.</p>
<p>3. Méritos.</p>
<p>Os aspirantes deberán xuntarlle á petición un currículum vitae, e xustificar debidamente os méritos que aleguen.</p>
<p>4. Adxudicación de postos.</p>
<p>No caso de resultar seleccionado algún funcionario con destino noutra Administración pública, requirirase o informe favorable do departamento ó que figure adscrito.</p>
<p>5. Norma derradeira.</p>
<p>Contra esta resolución, que esgota a vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados a partir do día seguinte ó da súa publicación, de conformidade cos artigos 46 e 10.1º a) da Lei da xurisdicción contencioso-administrativa, aprobada pola Lei 29/1998, do 13 de xullo.</p>
<p>Non obstante, os/as interesados/as poderán interpoñer recurso potestativo de reposición no prazo dun mes perante o órgano que o dictou. Neste caso non se poderá interpoñe-lo recurso contencioso-administrativo anteriormente indicado en tanto non recaia resolución expresa ou presunta do recurso administrativo de reposición, ó abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 29 de febreiro de 2000.</p>
<p>F. Darío Villanueva Prieto</p>
<p>Rector da Universidade de Santiago de Compostela</p>
<p>ANEXO</p>
<p>Denominación do posto: secretaría do vicerrector de Ordenación Académica e Titulacións.</p>
<p>Quenda: mañá.</p>
<p>Nivel: 18.</p>
<p>Grupo: C/D.</p>
<p>Localidade: Santiago de Compostela.</p>
<p>Complemento específico: 556.068 ptas.</p>

