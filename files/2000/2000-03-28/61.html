---
date: '2000-03-28'
id: 729E
page: 4
number: 61
agency: CONCELLO DE SANTIAGO DE COMPOSTELA
section: VI. ANUNCIOS
title: Resolución do 15 de febreiro de 2000 pola que se anuncian concursos de ideas.
range: Resolución
url: 'https://www.xunta.gal/dog/Publicados/2000/20000328/Anuncio729E_gl.html'
---
<p>1. Selección de mellores propostas de quioscos (para a prensa, once e calquera outro tipo) situados na vía pública do ámbito do núcleo histórico da cidade de Santiago de Compostela.</p>
<p>Pode propoñerse unha tipoloxía de quiosco adaptable ós distintos usos posibles e ás súas características específicas (ONCE) ou distintas ideas e deseños segundo o uso previsto.</p>
<p>Premios: establécese un primeiro premio de 300.000 ptas., podendo recoñecerse a calidade doutros traballos coas mencións que o xurado considere oportuno outorgar.</p>
<p>En caso de executarse algunha das propostas premiadas, o Concello de Santiago de Compostela encargaralle ó seu autor a redacción do correspondente proxecto técnico.</p>
<p>2. Selección das propostas máis axeitadas para a supresión de barreiras arquitectónicas no acceso ós espacios públicos dos seguintes edificios singulares do núcleo histórico da cidade de Santiago de Compostela: catedral e pazo arcebispal, San Martiño Pinario, igrexa da Compañía (universidade), San Domingos de Bonaval.</p>
<p>Premios: establécese un premio de 300.000 ptas. para cada un dos edificios, podéndose recoñece-la calidade doutros traballos coas mencións que o xurado considere oportuno outorgar.</p>
<p>Inscrición e cota: non será necesaria a inscrición previa nin o pagamento de cota.</p>
<p>Admisión e data de presentación: poderán participar nos concursos de ideas todas aquelas propostas que sexan presentadas no rexistro xeral do Concello de Santiago de Compostela no prazo de noventa días naturais, que comezará a contar e se entenderá aberto desde o día seguinte á data da última das publicacións que corresponde facer no Diario Oficial de Galicia e no BOP da Coruña.</p>
<p>Bases: Concello de Santiago de Compostela. Departamento de Urbanismo. Teléfono 981 54 23 54.</p>
<p>Santiago de Compostela, 15 de febreiro de 2000.</p>
<p>O alcalde</p>
<p>Rubricado</p>

