---
date: '2000-03-28'
id: '7212'
page: 4
number: 61
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 21 de marzo de 2000 pola que se anuncia a tramitación urxente do
  concurso público para a organización da participación da Xunta de Galicia nas
  expolinguas de Madrid e Lisboa do ano 2000.
range: Resolución
url: 'https://www.xunta.gal/dog/Publicados/2000/20000328/Anuncio7212_gl.html'
---
<p>De acordo co establecido no prego de cláusulas administrativas particulares polas que se rexe o contrato de servicios arriba indicado (e que, xunto coa restante documentación de interese para os licitadores, pode ser adquirido no Servicio de Información da Consellería de Educación e Ordenación Universitaria, edificio administrativo de San Caetano, Santiago de Compostela, teléfono 981 54 44 00), faise público:</p>
<p>1. Obxecto: a organización da participación da Xunta de Galicia, a través da Consellería de Educación e Ordenación Universitaria, nas seguintes expolinguas:</p>
<p>O Congreso Internacional Expolingua Madrid 2000, que vai ter lugar durante tres días do mes de abril de 2000.</p>
<p>O 11º Salão Português de Linguas e Culturas (Expolingua Portugal), que vai ter lugar en Lisboa en outubro de 2000 (tres días).</p>
<p>2. Forma de adxudicación: procedemento aberto, mediante concurso, polo trámite de urxencia.</p>
<p>3. Orzamento: 8.000.000 de ptas., IVE incluído.</p>
<p>4. Garantía provisional: 160.000 ptas.</p>
<p>5. Requisitos dos licitadores: os especificados nos puntos 7 e 8 do prego de cláusulas administrativas particulares.</p>
<p>6. Proposicións: de acordo co que se especifica no punto 7 do prego de cláusulas administrativas particulares, a documentación será presentada no rexistro xeral da Consellería de Educación e Ordenación Universitaria no prazo de 13 días contados a partir do seguinte ó da publicación deste anuncio no Diario Oficial de Galicia.</p>
<p>7. Apertura das proposicións: a apertura das ofertas presentadas en prazo hábil terá lugar en acto público na sala de xuntas da Dirección Xeral de Política Lingüística da Consellería de Educación e Ordenación Universitaria, no edificio administrativo de San Caetano en Santiago de Compostela, ás 10 horas do terceiro día contado a partir do seguinte ó do prazo de presentación especificado no punto anterior.</p>
<p>8. Anuncios: o importe deste anuncio será por conta do adxudicatario.</p>
<p>Santiago de Compostela, 21 de marzo de 2000.</p>
<p>Manuel Regueiro Tenreiro</p>
<p>Director xeral de Política Lingüística</p>

