---
date: '2000-04-24'
id: '8652'
page: 6
number: 78
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 17 de abril de 2000 pola que se convocan varias xornadas sobre a
  Lei de cooperativas de Galicia.
range: Resolución
url: 'https://www.xunta.gal/dog/Publicados/2000/20000424/Anuncio8652_gl.html'
---
<p>Dentro do plan de actividades da Escola Galega de Administración Pública para o 2000 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse conxuntamente varias xornadas sobre a Lei de cooperativas de Galicia, convocatoria que se desenvolverá conforme as seguintes bases:</p>
<p>1. Obxectivos.</p>
<p>Analizar e interpretar, desde a perspectiva xurídica, o réxime das cooperativas sometidas á lei galega, para promove-lo seu coñecemento e facilita-la súa constitución polos empresarios e polos consumidores galegos, como técnica alternativa de organización da empresa social.</p>
<p>2. Contido.</p>
<p>Trataranse estes temas:</p>
<p>Xornadas de Vigo:</p>
<p>-Consideracións xerais sobre a cooperativa galega e sobre a Lei 5/1998.</p>
<p>-Constitución, estructura e organización interna das cooperativas galegas.</p>
<p>-Modificacións estatutarias e estructurais.</p>
<p>-Cooperativas de crédito e de seguros.</p>
<p>-Cooperativas do mar.</p>
<p>-Aspectos xurídico-públicos.</p>
<p>Xornadas de Lugo:</p>
<p>-Consideracións xerais sobre a cooperativa galega.</p>
<p>-Constitución, estructura e organización interna.</p>
<p>-Modificacións estatutarias e estructurais.</p>
<p>-Cooperativas agrarias e de explotación comunitaria da terra.</p>
<p>-Cooperativas de traballo asociado.</p>
<p>-Aspectos xurídico-públicos e tributarios.</p>
<p>Xornada de Pontevedra:</p>
<p>-Caracteres da cooperativa galega, constitución. A posición do socio.</p>
<p>-Réxime económico e órganos.</p>
<p>-Cooperativas agrarias.</p>
<p>-Cooperativas e dereito administrativo/Cooperativas de crédito e de seguros.</p>
<p>Xornada de Ourense:</p>
<p>-Consideracións xerais sobre a cooperativa galega e sobre a Lei 5/1998.</p>
<p>-Constitución, estructura e réxime económico. A posición do socio na cooperativa galega.</p>
<p>-Cooperativas sanitarias.</p>
<p>-Cooperativas de traballo asociado e agrarias.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse en:</p>
<p>Vigo: 3 e 4 de maio, no salón de actos do Colexio de Avogados de Vigo, sito na r/ Lalín, nº 4, da citada cidade.</p>
<p>Lugo: 9 e 10 de maio, no salón de actos da Delegación de Presidencia en Lugo, sito na Ronda da Muralla, s/n, da citada cidade.</p>
<p>Pontevedra: 15 de maio, no salón de actos da Delegación de Presidencia en Pontevedra, sito na r/ Benito Corbal, 47, da citada cidade.</p>
<p>Ourense: 30 de maio, no salón de actos da Delegación de Presidencia en Ourense, sito na avenida da Habana, nº 79, da citada cidade.</p>
<p>5. Inscrición.</p>
<p>-Prazos: en Vigo: ata o 28 de abril.</p>
<p>-En Lugo: ata o 5 de maio.</p>
<p>-En Pontevedra: ata o 11 de maio.</p>
<p>-En Ourense: ata o 26 de maio.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obte-la confirmación da súa posible admisión chamando por teléfono o día anterior ó do comezo de cada unha das xornadas, de 10 a 14.45 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 17 de abril de 2000.</p>
<p>Domingo Bello Janeiro</p>
<p>Director da Escola Galega de Administración Pública</p>

