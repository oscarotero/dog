---
date: '2000-04-24'
id: 877A
page: 6
number: 78
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 6 de abril de 2000 polo que se amplía en catro o número de bolsas
  dirixidas a licenciados universitarios que obteñan ó longo do ano 2000 unha
  estadía non remunerada nalgunha das institucións comunitarias.
range: Anuncio
url: 'https://www.xunta.gal/dog/Publicados/2000/20000424/Anuncio877A_gl.html'
---
<p>Por anuncio do 5 de novembro de 1999, publicado no Diario Oficial de Galicia número 224, do 19 de novembro, convocáronse catro bolsas para a concesión de axudas económicas que financiasen a estadía en Bruxelas de licenciados universitarios que fosen aceptados por algunha das institucións comunitarias ó longo do ano 2000.</p>
<p>Tendo en conta o número de peticionarios que teñen cursadas as súas solicitudes e que satisfacían os requisitos de expediente académico e coñecemento de linguas, entre outros, admitidos polas diversas institucións comunitarias, considerando a existencia de remanentes orzamentarios e a concorrencia dos fins fundacionais que aconsellan reforza-la presencia de titulados galegos no cerne das entidades decisoras da Unión Europea, a Fundación Galicia-Europa amplía en catro bolsas adicionais as xa convocadas polo devandito anuncio, mantendo inalterado o prazo xeral de presentación de novas solicitudes ata o 15 de setembro do ano 2000.</p>
<p>Santiago de Compostela, 6 de abril de 2000.</p>
<p>Jaime Pita Varela</p>
<p>Secretario xeral da Fundación Galicia-Europa</p>

