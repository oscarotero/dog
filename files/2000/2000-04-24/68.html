---
date: '2000-04-24'
id: 873A
page: 6
number: 78
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 22 de marzo de 2000, da Xerencia de Atención Primaria de
  Pontevedra, pola que se anuncia a contratación de subministracións, polo
  procedemento aberto mediante concurso público.
range: Resolución
url: 'https://www.xunta.gal/dog/Publicados/2000/20000424/Anuncio873A_gl.html'
---
<p>A Xerencia de Atención Primaria de Pontevedra, en virtude das atribucións que lle foron delegadas conforme o establecido na Orde do 21 de abril de 1998, da Consellería de Sanidade e Servicios Sociais, convoca os seguintes concursos públicos:</p>
<p>-Expediente nº: 17/00 área sur e 11/00 área norte.</p>
<p>Obxecto: subministración de material xeral: luvas látex, bolsas esterilización, apósitos autoadhesivos, máscaras osíxeno, xiringas e agullas.</p>
<p>Orzamento: 33.100.600 ptas. (IVE incluído).</p>
<p>-Expediente nº: 18/00 área sur e 12/00 área norte.</p>
<p>Obxecto: subministración de vendas, compresas de gasas, esparadrapo e tea autoadhesiva.</p>
<p>Orzamento: 33.446.500 ptas. (IVE incluído).</p>
<p>-Expediente nº: 19/00 área sur e 13/00 área norte.</p>
<p>Obxecto: subministración de tiras reactivas de urina, tiras reactivas de glicosa no sangue, test de estreptococos e test de embarazo.</p>
<p>Orzamento: 12.823.700 ptas. (IVE incluído).</p>
<p>-Expediente nº: 20/00 área sur e 14/00 área norte.</p>
<p>Obxecto: subministración de papel padiola, secamáns e hixiénico.</p>
<p>Orzamento: 9.531.000 ptas. (IVE incluído).</p>
<p>-Expediente nº: 21/00 área sur e 15/00 área norte.</p>
<p>Obxecto: subministración de apósitos húmidos: alxinatos e hidrocoloides.</p>
<p>Orzamento: 23.835.000 ptas. (IVE incluído).</p>
<p>1. Prazo de entrega.</p>
<p>Os artigos obxecto dos concursos referidos entregaranse no prazo de 15 días contados desde a data de formalización do contrato, e tendo en conta o previsto no punto 2.2. do prego de cláusulas administrativas particulares que rexe cada contratación.</p>
<p>2. Fianzas:</p>
<p>a) Provisional: non se esixe.</p>
<p>b) Definitiva: será do 4% do orzamento de licitación do artigo/s adxudicados.</p>
<p>3. Forma de adxudicación.</p>
<p>Concurso público e procedemento aberto.</p>
<p>4. Solvencia económica e financeira.</p>
<p>Acreditarase mediante declaración relativa á cifra de negocios global e das subministracións realizadas pola empresa no curso dos tres últimos exercicios.</p>
<p>5. Solvencia técnica.</p>
<p>Acreditarase presentando as certificacións ás que se refire o artigo 18 letra e) da LCAP e mostras dos artigos que se vaian subministrar.</p>
<p>6. Criterios de adxudicación.</p>
<p>Os establecidos na cláusula décimo primeira do prego de cláusulas administrativas particulares que rexen os presentes concursos.</p>
<p>7. Documentación de interese para os licitadores.</p>
<p>O prego de cláusulas administrativas particulares e demais documentación complementaria pode ser solicitado na Xerencia de Atención Primaria, rúa México 26-1ª planta (Vigo), teléfono 986 81 64 66, en días hábiles desde as 9 ata as 14 horas.</p>
<p>8. Presentación de proposicións.</p>
<p>Deberanse presentar en man, en sobres pechados e asinados polo licitador ou persoa que o represente, no rexistro xeral desta Xerencia de Atención Primaria (rúa México, 26-4ª, 36204 Vigo), antes das 14 horas do vixésimo sexto día natural contado a partir do seguinte ó da publicación desta resolución no DOG, ou por correo no xeito indicado no artigo 100 do Regulamento xeral de contratación do Estado.</p>
<p>9. Apertura de proposicións.</p>
<p>A apertura de proposicións será realizada pola mesa de contratación, reunida en acto público na sala de xuntas da Xerencia de Atención Primaria, rúa de México 26-6ª planta de Vigo, ás 9 horas do décimo primeiro día natural contado desde o seguinte a aquel no que finalice o prazo de presentación das ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>10. Documentación que deberán achega-los licitadores.</p>
<p>A sinalada no punto nove do prego de cláusulas administrativas particulares.</p>
<p>11. Anuncios.</p>
<p>O pagamento dos anuncios dos presentes concursos públicos será por conta dos adxudicatarios.</p>
<p>Vigo, 22 de marzo de 2000.</p>
<p>Ángel Martín Santos</p>
<p>Director xerente de Atención Primaria</p>
<p>de Pontevedra</p>

