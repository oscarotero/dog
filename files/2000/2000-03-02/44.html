---
date: '2000-03-02'
id: 51CE
page: 2
number: 43
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 9 de febreiro de 2000, da Delegación Provincial de Pontevedra,
  pola que se anuncia a contratación, polo sistema de concurso mediante
  procedemento aberto e trámite de urxencia, para a subministración de productos
  de alimentación e limpeza e aseo para a Residencia Asistida da Terceira Idade
  de Vigo (Monte Areeiro, s/n, Bembrive) e o Centro de Atención a Minusválidos
  Psíquicos de Redondela (Bº Parada 87, Chapela-Redondela).
range: Resolución
url: 'https://www.xunta.gal/dog/Publicados/2000/20000302/Anuncio51CE_gl.html'
---
<p>De conformidade co establecido na Orde do 21 de abril de 1998 sobre delegación de atribucións nos órganos centrais e periféricos da Consellería de Sanidade e Servicios Sociais.</p>
<p>Esta delegación provincial, unha vez cumpridos os trámites administrativos correspondentes, resolve anuncia-los seguintes concursos:</p>
<p>-Expediente 1/2000:</p>
<p>Obxecto: subministración de carnes, froitas e verduras para a Residencia Asistida da Terceira Idade de Vigo.</p>
<p>Orzamento base de licitación: 15.850.000 ptas. (quince millóns oitocentas cincuenta mil pesetas).</p>
<p>-Expediente 2/2000 :</p>
<p>Obxecto: subministración de conxelados e peixe fresco para a Residencia Asistida da Terceira Idade de Vigo.</p>
<p>Orzamento base de licitación: 18.050.000 ptas. (dezaoito millóns cincuenta mil pesetas).</p>
<p>-Expediente 3/2000:</p>
<p>Obxecto: subministración de pan, lácteos e derivados e varios para a Residencia Asistida da Terceira Idade de Vigo.</p>
<p>Orzamento base de licitación: 15.550.000 ptas. (quince millóns cincocentas cincuenta mil pesetas).</p>
<p>-Expediente 4/2000:</p>
<p>Obxecto: subministración de material de limpeza e aseo para a Residencia Asistida da Terceira Idade de Vigo.</p>
<p>Orzamento base de licitación: 7.980.000 ptas. (sete millóns novecentas oitenta mil pesetas).</p>
<p>-Expediente 5/2000:</p>
<p>Obxecto: subministración de productos alimenticios para o Centro de Atención a Minusválidos Psíquicos de Redondela.</p>
<p>Orzamento base de licitación: 16.274.000 ptas. (dezaseis millóns dúascentas setenta e catro mil pesetas).</p>
<p>-Expediente 6/2000:</p>
<p>Obxecto: subministración de productos de limpeza e aseo para o Centro de Atención a Minusválidos Psíquicos de Redondela.</p>
<p>Orzamento base de licitación: 6.969.000 ptas. (seis millóns novecentas sesenta e nove mil pesetas).</p>
<p>-Condicións de licitación:</p>
<p>1. Prazo de execución: desde a data de adxudicación ata o 31 de decembro de 2000.</p>
<p>2. Admisión de variantes: non se admitirán variantes ou alternativas na subministración.</p>
<p>3. Garantía provisional: non se esixe.</p>
<p>4. Forma de adxudicación: concurso, por procedemento aberto e trámite de urxencia.</p>
<p>5. Clasificación: non se esixe.</p>
<p>6. Solvencia económica e financeira: acreditarase por calquera dos medios previstos no artigo 16 da Lei de contratos das administracións públicas (Lei 13/1995, do 18 de maio, BOE nº 119, do 19 de maio).</p>
<p>7. Solvencia técnica: acreditarase por calquera dos medios previstos no artigo 18 da Lei de contratos das administracións públicas.</p>
<p>8. Criterios de adxudicación:</p>
<p>-Calidade: 6 puntos.</p>
<p>-Prezo: 5 puntos.</p>
<p>-Servicio: 4 puntos.</p>
<p>-Execución a plena satisfacción de servicios semellantes: 3 puntos.</p>
<p>-Que a empresa teña no seu cadro de persoal un número de traballadores minusválidos non inferior ó 2% nos termos establecidos na disposición adicional 8 da LCAP: 1 punto.</p>
<p>9. Documentación que presentarán os licitadores: a esixida na cláusula 8 do prego de cláusulas administrativas particulares.</p>
<p>10. Exposición de documentación: os pregos de cláusulas administrativas particulares e de prescricións técnicas poderán examinarse na Delegación Provincial da Consellería de Sanidade e Servicios Sociais de Pontevedra ou nas súas dependencias en Vigo (rúa Cánovas del Castillo, s/n, teléfono: 986 81 72 00 e fax: 986 81 72 01), durante o prazo de presentación de proposicións, desde as 10 ás 14 horas, en días hábiles agás sábados. Así mesmo, poderán examinarse na propia Residencia Asistida da Terceira Idade (Monte Areeiro s/n-Bembrive) e no Centro de Atención a Minusválidos Psíquicos de Redondela (Bº Parada 87, Chapela-Redondela) ou ben no Servicio de Administración e Xestión Económica da Dirección Xeral de Servicios Sociais e nos servicios de Xestión Económica das restantes delegacións provinciais da Consellería de Sanidade e Servicios Sociais.</p>
<p>11. Presentación de proposicións: efectuarase no rexistro xeral da Delegación Provincial da Consellería de Sanidade e Servicios Sociais de Pontevedra ou nas súas dependencias en Vigo, en sobres pechados en horario de 9 a 14 horas, ou ben por correo</p>
<p>con xustificación da data de imposición e a comunicación o mesmo día ó órgano de contratación mediante telegrama ou telefax.</p>
<p>12. Prazo de presentación de proposicións: será de 13 días naturais contados desde o seguinte ó da publicación desta resolución no Diario Oficial de Galicia.</p>
<p>13. Apertura de proposicións: será realizada pola mesa de contratación a partir das 10 horas do décimo primeiro día natural seguinte ó do remate do prazo de presentación de proposicións, na sala de xuntas da Delegación Provincial da Consellería de Sanidade e Servicios Sociais de Pontevedra en Vigo. Se coincidise en sábado ou festivo terá lugar o día hábil seguinte á mesma hora.</p>
<p>14. Os gastos derivados deste anuncio serán por conta das empresas adxudicatarias.</p>
<p>Vigo, 9 de febreiro de 2000.</p>
<p>P.D. (Orde 21-4-1998)</p>
<p>Mª Dolores Pan Vázquez</p>
<p>Delegada provincial de Pontevedra</p>

