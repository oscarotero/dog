---
date: '2000-03-02'
id: 51D2
page: 2
number: 43
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 9 de febreiro de 2000, da Delegación Provincial de Pontevedra,
  pola que se anuncia concurso, por procedemento aberto e trámite de urxencia,
  para a contratación de varios servicios en diversos centros.
range: Resolución
url: 'https://www.xunta.gal/dog/Publicados/2000/20000302/Anuncio51D2_gl.html'
---
<p>De conformidade co establecido na Orde do 21 de abril de 1998, sobre delegación de atribucións nos órganos centrais e periféricos da Consellería de Sanidade e Servicios Sociais.</p>
<p>Esta delegación provincial, unha vez cumpridos os trámites administrativos correspondentes, resolve anunciar concurso, por procedemento aberto e trámite de urxencia, para a contratación dos servicios que se relacionan:</p>
<p>-Expediente: 7/2000.</p>
<p>Servicio de seguridade e vixilancia nocturna no Centro de Atención a Minusválidos Psíquicos de Redondela, sito no Bº de Parada 87-Chapela-Redondela):</p>
<p>Orzamento base de licitación: 7.200.000 ptas. ó ano (sete millóns dúascentas mil pesetas). 600.000 ptas. ó mes</p>
<p>Garantía provisional: non se esixe.</p>
<p>Clasificación: non se esixe.</p>
<p>-Expediente: 8/2000.</p>
<p>Servicio de mantemento de xardíns para a Residencia Asistida da Terceira Idade de Vigo, sita en Monte Areeiro s/n-Bembrive):</p>
<p>Orzamento base de licitación: 3.800.000 ptas. ó ano (tres millóns oitocentas mil pesetas). 316.666 ptas. ó mes.</p>
<p>Garantía provisional: non se esixe.</p>
<p>Clasificación: non se esixe.</p>
<p>-Expediente: 9/2000.</p>
<p>Servicio de mantemento de ascensores para a Residencia Asistida da Terceira Idade de Vigo:</p>
<p>Orzamento base de licitación: 2.681.561 ptas. ó ano (dous millóns seiscentas oitenta e unha mil cincocentas sesenta e unha pesetas). 223.463 ptas. ó mes.</p>
<p>Garantía provisional: non se esixe.</p>
<p>Clasificación: non se esixe.</p>
<p>-Expediente: 10/2000.</p>
<p>Servicio de mantemento de instalacións para a Residencia Asistida da Terceira Idade de Vigo:</p>
<p>Orzamento base de licitación: 1.250.000 ptas. ó ano (un millón duascentas cincuenta mil pesetas). 104.166 ptas. ó mes.</p>
<p>Garantía provisional: non se esixe.</p>
<p>Clasificación: non se esixe.</p>
<p>-Condicións de licitación:</p>
<p>1. Prazo de execución: desde a data de adxudicación ata o 31 de decembro de 2000.</p>
<p>2. Admisión de variantes: non se admitirán variantes ou alternativas no servicio.</p>
<p>3. Forma de adxudicación: concurso, procedemento aberto e trámite de urxencia.</p>
<p>4. Solvencia económica e financeira: acreditarase por calquera dos medios previstos no Art. 16 da Lei de contratos das administracións públicas (Lei 13/1995, do 18 de maio, BOE nº 119, do 19 de maio).</p>
<p>5. Solvencia técnica: acreditarase por calquera dos medios previstos no artigo 19 da Lei 13/1995.</p>
<p>6. Criterios de adxudicación: os expostos na cláusula 11 das follas de especificacións incluídas no prego de cláusulas administrativas particulares.</p>
<p>7. Documentación que presentarán os licitadores: a esixida na cláusula 8 do prego de cláusulas administrativas particulares.</p>
<p>8. Exposición de documentación: os pregos de cláusulas administrativas particulares e de prescricións técnicas poderán examinarse na Delegación Provincial da Consellería de Sanidade e Servicios Sociais de Pontevedra ou nas súas dependencias en Vigo (rúa Cánovas del Castillo s/n, código postal: 36202, teléfono: 986 81 72 00, fax: 986 81 72 01), durante o prazo de presentación de proposicións, desde as 9 ás 14 horas, en día hábiles agás sábados. Así mesmo, poderán examinarse na propia Residencia Asistida da Terceira Idade (Monte Areeiro, s/n-Bembrive) e no Centro de Atención a Minusválidos Psíquicos de Redondela (Bº Parada 87-Chapela-Redondela) ou ben no Servicio de Administración e Xestión Económica da Dirección Xeral de</p>
<p>Servicios Sociais e nos servicios de Xestión Económica das restantes delegacións provinciais da Consellería de Sanidade e Servicios Sociais.</p>
<p>9. Presentación de proposicións: efectuarase no rexistro xeral da Delegación Provincial da Consellería de Sanidade e Servicios Sociais de Pontevedra ou nas súas dependencias en Vigo, en sobres pechados, en horario de 9 a 14 horas, ou ben por correo con xustificación da data de imposición e a comunicación ó mesmo día ó órgano de contratación mediante telegrama ou telefax.</p>
<p>10. Prazo de presentación de proposicións: será de 13 días naturais contados desde o seguinte ó da publicación desta resolución no Diario Oficial de Galicia.</p>
<p>11. Apertura de proposicións: será realizada pola mesa de contratación a partir das 10 horas do décimo primeiro día natural seguinte ó do remate do prazo de presentación de proposicións, na sala de xuntas da Delegación Provincial da Consellería de Sanidade e Servicios Sociais de Pontevedra en Vigo. Se coincidise en sábado ou festivo, terá lugar o día hábil seguinte á mesma hora.</p>
<p>12. Os gastos derivados deste anuncio serán por conta das empresas adxudicatarias.</p>
<p>Vigo, 9 de febreiro de 2000.</p>
<p>P.D. (Orde 21-4-1998)</p>
<p>Mª Dolores Pan Vázquez</p>
<p>Delegada provincial de Pontevedra</p>

