---
date: '2000-03-02'
id: 513A
page: 2
number: 43
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de xaneiro de 2000, da Delegación Provincial de Lugo, pola
  que se dispón a inscrición no rexistro e publicación, no Diario Oficial de
  Galicia, do convenio colectivo de ámbito provincial para a empresa Operadora
  Gallega, S.A.
range: Resolución
url: 'https://www.xunta.gal/dog/Publicados/2000/20000302/Anuncio513A_gl.html'
---
<p>Visto o texto do convenio colectivo para a empresa Operadora Gallega, S.A. (código 2700532), da provincia de Lugo, asinado o día 30 de decembro de 1999, pola representación da citada empresa e a dos seus traballadores, e de conformidade co disposto no artigo 90 apartados 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo,</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do citado convenio á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 27 de xaneiro de 2000.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Convenio colectivo para a empresa Operadora Gallega, S.A. (Opegasa)</p>
<p>Artigo 1º.-Ámbito.</p>
<p>Ámbito funcional. O presente convenio colectivo de traballo rexerá as relacións de traballo na empresa Operadora Gallega, S.A. na actividade empresarial de explotación de máquinas recreativas e explotación de salóns recreativos.</p>
<p>Ámbito territorial. O presente convenio será de aplicación a tódolos centros de traballo que a dita empresa teña establecidos ou poida establecer na provincia de Lugo.</p>
<p>Ámbito persoal. O convenio afecta a tódolos traballadores que presten os seus servicios na dita empresa, así como ós que se contraten durante a súa vixencia.</p>
<p>Artigo 2º.-Vixencia e duración.</p>
<p>O presente convenio entrará en vigor, para tódolos efectos, o día primeiro de xaneiro do ano dous mil (2000), independentemente da súa data de publicación no BOP, e permanecerá vixente ata o día trinta e un de decembro do ano dous mil un (2001).</p>
<p>Artigo 3º.-Denuncia.</p>
<p>O presente convenio deberá ser denunciado por calquera das partes, mediante comunicación escrita e cunha antelación mínima dun mes á data de remate del. A ausencia de denuncia significará a prórroga do convenio por períodos anuais nos mesmos termos do actual, a excepción dos S.M.I. regulados polo presente convenio, para os cales se aplicará a regulación laboral existente en cada momento.</p>
<p>Artigo 4º.-Comisión paritaria.</p>
<p>Constituirase unha comisión paritaria entre as partes asinantes deste convenio. O citado órgano, integrado por dous representantes (1 da empresa e 1 dos traballadores), cumprirá as funcións de aplicación do pactado, así como do seu seguimento. Caso de non chegarse a acordo na dita comisión, ámbalas partes se someten á competencia do AGA e xurisdicción competente.</p>
<p>Artigo 5º.-Garantías persoais e das condicións laborais.</p>
<p>Respectaranse as condicións superiores pactadas a título persoal que as empresas teñan establecidas á entrada en vigor do presente convenio e que con carácter global e en cómputo anual excedan del, manténdose estrictamente ad personam.</p>
<p>Artigo 6º.-Publicidade.</p>
<p>A empresa afectada por este convenio terá exposto un exemplar del en tódolos centros de traballo para coñecemento de todo o persoal.</p>
<p>Artigo 7º.-Salario convenio.</p>
<p>A estructura salarial para o salario do convenio establecerase do seguinte modo:</p>
<p>Salario base: (segundo anexo salarial).</p>
<p>Complemento carencia incentivo: (15% do dito salario convenio).</p>
<p>Complemento de asistencia e puntualidade: (10% do dito salario convenio).</p>
<p>Entenderase como salario de convenio o formado polos seguintes conceptos:</p>
<p>Salario base: será a retribución do traballador fixada por unidade de tempo ou de obra, respecto ó posto de traballo desempeñado, sen atender ás circunstancias que motivan a percepción dos complementos.</p>
<p>Complemento carencia de incentivo: será aquel complemento que a falta dun de productividade regulará o rendemento dos traballadores primando e incentivando aquela. A implantación ou modificación dun réxime de incentivos en ningún caso poderá supoñer que, a igual actividade entre traballadores dunha mesma categoría, se produza unha perda na retribución do traballador neste concepto e no mesmo posto de traballo. De igual forma, e se se producise un descenso na actividade dun traballador respecto ós seus compañeiros de categoría, e este descenso obedecese a causas alleas á organización e dirección da empresa e puidesen ser voluntarias e individuais, este complemento será obxecto de revisión na contía que a empresa estime oportuno.</p>
<p>Para efectos globais, este complemento supoñerá o 15% do salario de convenio.</p>
<p>No caso de que en futuros convenios se regulase un complemento de productividade, este complemento desaparecería e englobaríase no futuro complemento de productividade.</p>
<p>Complemento de asistencia e puntualidade: será aquel complemento que primará a presencia efectiva do traballador sobre a totalidade do horario laboral. Para premia-la asistencia ou puntualidade establécese un premio ou complemento para tódalas categorías que significa o 10% do salario de convenio.</p>
<p>Se se producise unha reiterada diminución da presencia efectiva do traballador sobre a xornada laboral, por causas non consideradas no presente convenio (enfermidade común, accidente de traballo ou permiso retribuído), véxase falta de puntualidade na chegada e saída do traballo ou a asistencia a el.</p>
<p>Considérase falta de asistencia ó traballo calquera falta ó traballo non xustificada, a partir de 4 horas de ausencia continuada do posto de traballo. Non se considerarán faltas ó traballo para os efectos aquí presentes, aquelas que sexan producidas como consecuencia dos permisos retribuídos que se determinan no presente pacto. Calquera falta ó traballo inxustificada pode ser castigada con sanción distinta, recollidas no art. 58 do Estatuto dos traballadores. En canto ó complemento de asistencia como concepto de nómina sancionarase calquera falta de asistencia non xustificada coa perda deste complemento na nómina do mes en que se produza a falta, sexa esta en calquera día laborable do mes. A perda cuantifícase na totalidade do complemento devengado.</p>
<p>Considérase falta de puntualidade o atraso de máis de 5 minutos na hora de entrada na empresa sobre o horario oficial. Os 5 minutos de flexibilidade establécense como compensación a períodos habituais de prolongación de xornada laboral derivados do cumprimento de obxectivos e organización do traballo.</p>
<p>As faltas de puntualidade estarán sancionadas conforme o seguinte cadro de sancións económicas:</p>
<table><tbody><tr><td></td></tr>
<tr><td></td></tr>
<tr><td>Tipo de falta</td><td>Prazo</td><td>% Bruto nómina
(- antigüidade consolidada)</td></tr>
<tr><td></td></tr>
</tbody></table>
<table><tbody><tr><td>1º grao</td><td>A partir das 3 faltas nun período de 15 días</td><td>1/10 parte do complemento</td></tr>
<tr><td>2º grao</td><td>A partir das 6 faltas nun período de 30 días</td><td>1/3 parte do complemento</td></tr>
<tr><td>3º grao</td><td>A partir das 9 faltas nun período de 30 días</td><td>Totalidade do complemento</td></tr>
</tbody></table>
<p>Todo atraso superior a 30 minutos e que non sexa considerado como falta de asistencia (máis de 4 horas), na hora de entrada oficial computarase como 2 faltas de puntualidade.</p>
<p>Artigo 8º.-Complemento de transporte.</p>
<p>Establécese un complemento de transporte para tódalas categorías na contía de 4.000 ptas. mensuais en doce pagas.</p>
<p>Artigo 9º.-Complemento de quebranto de moeda.</p>
<p>Establécese un complemento de quebranto de moeda, para o grupo III, na contía de 2.000 ptas. mensuais en doce pagas, e para o grupo IV e V de 4.000 ptas. mensuais, en doce pagas.</p>
<p>Artigo 10º.-Complemento de desgaste de ferramentas.</p>
<p>Establécese un complemento de desgaste de ferramentas de 1.000 ptas. mensuais, en doce pagas para o persoal dos grupos III e IV.</p>
<p>Artigo 11º.-Complemento extrasalarial/multas de tráfico.</p>
<p>Establécese un complemento extrasalarial/multas de tráfico, durante a xornada de traballo para o persoal dos grupos III e IV e V na contía de 2.000 ptas. ó mes, en doce pagas.</p>
<p>Artigo 12º.-Xornada laboral.</p>
<p>A xornada laboral será de 1.826 horas anuais de traballo efectivo, cunha distribución de 40 horas semanais de media.</p>
<p>Artigo 13º.-Gratificacións extraordinarias.</p>
<p>Establécense dúas gratificacións extraordinarias de xullo e decembro. O importe destas gratificacións compoñerase de salario base, complemento carencia de incentivo e complemento de asistencia. Respecto ó aboamento destas gratificacións a empresa comprométese a realiza-la transferencia bancaria destas os días 15 de xullo e 15 de decembro.</p>
<p>Artigo 14º.-Xubilación.</p>
<p>A xubilación ós 64 anos, nos termos do R.D. 1194/1985, do 17 de xullo, quedará en todo caso supeditado e recomendado ó acordo expreso ou pacto entre empresa e traballador.</p>
<p>Artigo 15º.-Vacacións.</p>
<p>O período de vacacións anual terá unha duración de 30 días naturais.</p>
<p>Artigo 16º.-Licencias retribuídas.</p>
<p>A empresa concederá as licencias retribuídas que a continuación se indican, sempre que se solicite por escrito e con xustificación da súa necesidade.</p>
<p>a) Por casamento do traballador, 15 días naturais e por matrimonio de pais, irmáns e cuñados, un día.</p>
<p>b) Por parto da esposa, 3 días se se reside na mesma localidade e 5 se se reside en localidade distinta.</p>
<p>c) Por enfermidade e operación cirúrxica do cónxuxe, pais ou fillos, 3 días que se ampliarán a 5 cando a enfermidade grave teña lugar fóra da provincia.</p>
<p>d) Por falecemento do cónxuxe, pais ou fillos, 3 días se ten lugar dentro da localidade e 5 se ocorre fóra dela.</p>
<p>e) Por traslado de domicilio, 1 día.</p>
<p>Artigo 17º.-Posibilidade de corrección de erros na táboa.</p>
<p>No suposto de que se detecte un erro nas táboas salariais do convenio, de acordo cos criterios cos que se elaborou, reunirase a comisión negociadora para corrixilos.</p>
<p>Artigo 18º.-Prestación por morte, viuvez ou invalidez.</p>
<p>As empresas afectadas por este convenio concertarán unha póliza de seguros lles que garanta ós seus traballadores unha indemnización de 3.000.000 de pesetas por morte, invalidez total, absoluta e grande invalidez derivada de accidente de traballo.</p>
<p>Artigo 19º.-Incapacidade temporal.</p>
<p>Cando o traballador se vexa afectado por IT derivada de accidente de traballo, ou se encontre en situación de hospitalización, calquera que sexa a causa da IT neste último suposto, a empresa aboará un complemento de ata o 100% da base reguladora, mentres dure a situación que motivou o seu aboamento.</p>
<p>Nos casos de baixa por enfermidade, o persoal afectado por este convenio rexerase coas seguintes garantías salariais en período de baixa:</p>
<table><tbody><tr><td></td></tr>
<tr><td></td></tr>
<tr><td>Duración da baixa</td><td>Porcentaxe que se vai percibir</td></tr>
<tr><td></td></tr>
</tbody></table>
<table><tbody><tr><td>Do primeiro ó terceiro día ambos inclusive</td><td>50% da base de cotización</td></tr>
<tr><td>Do cuarto ó vixésimo ambos inclusive</td><td>75% da base de cotización</td></tr>
<tr><td>Do vixésimo primeiro en diante</td><td>85% da base de cotización</td></tr>
</tbody></table>
<p>Disposicións adicionais</p>
<p>Primeira.-Revisión salarial.</p>
<p>Acórdase para o ano 2000 e 2001 un incremento salarial sobre salario convenio (artigo 7) dunha porcentaxe igual ó IPC previsto para cada ano. En caso de que finalizado o ano se produza unha desviación sobre o dito IPC, establécense as seguintes conclusións:</p>
<p>-Se esta diferencia resultase positiva a favor dos traballadores, aboaríase a dita diferencia anual tan pronto como se constate.</p>
<p>-En caso de que a dita diferencia resultase positiva a favor da empresa, pasaría a formar parte dun concepto denominado «á conta convenio» para utilizar en futuras regularizacións salariais orixinadas pola regularización do IPC.</p>
<p>Segunda.-Antigüidade.</p>
<p>Procédese a unha consolidación e conxelación do complemento de antigüidade a partir da sinatura do presente convenio. Recoñécese a cantidade resultante de aplicar por cada quinquenio de antigüidade un 5% sobre o salario base existente no anterior convenio. O dito concepto será recollido no recibo de nómina como antigüidade consolidada manténdose no futuro inalterable.</p>
<p>Esta aplicación supón un cambio respecto ó establecido ata a data no referente ó concepto antigüidade, pero destácase que as condicións salariais globais non se vén minguadas en ningún caso e para ningún traballador da empresa na data da sinatura.</p>
<p>Lugo, 30 de decembro de 1999.</p>
<p>O representanteO representante</p>
<p>dos traballadoresda empresa</p>
<p>ANEXO I</p>
<p>Táboas salariais anuais convenio de Opegasa ano 2000 (a incrementar co IPC previsto)</p>
<table><tbody><tr><td></td></tr>
<tr><td></td></tr>
<tr><td>Grupos</td><td>Categorías</td><td>Salario convenio
anual</td><td>Salario base</td><td>Complemento
de carencia
incentivo</td><td>Complemento de asistencia</td><td>Transporte</td><td>Desgaste
ferramentas</td><td>Complemento
extrasalarial
M. tráfico</td><td>Quebranto
moeda</td></tr>
<tr><td></td></tr>
</tbody></table>
<table><tbody><tr><td>I</td><td>Xerente</td><td>3.616.000</td><td>2.712.000</td><td>542.400</td><td>361.600</td><td>48.000</td><td></td><td></td><td></td></tr>
<tr><td></td></tr>
<tr><td></td><td>Oficial administrativo</td><td>1.624.000</td><td>1.218.000</td><td>243.600</td><td>162.400</td><td>48.000</td><td></td><td></td><td></td></tr>
<tr><td></td></tr>
<tr><td>II</td><td>Administrativo</td><td>1.400.000</td><td>1.050.000</td><td>210.000</td><td>140.000</td><td>48.000</td><td></td><td></td><td></td></tr>
<tr><td></td></tr>
<tr><td></td><td>Aux. administrativo/
recepcionista</td><td>1.449.000</td><td>1.086.750</td><td>217.350</td><td>144.900</td><td>48.000</td><td></td><td></td><td></td></tr>
<tr><td></td></tr>
<tr><td></td><td>Técnico</td><td>1.800.000</td><td>1.350.000</td><td>270.000</td><td>180.000</td><td>48.000</td><td>12.000</td><td>24.000</td><td>24.000</td></tr>
<tr><td></td></tr>
<tr><td>III</td><td>Axudante técnico</td><td>1.417.500</td><td>1.063.125</td><td>212.625</td><td>141.750</td><td>48.000</td><td>12.000</td><td>24.000</td><td>24.000</td></tr>
<tr><td></td></tr>
<tr><td></td><td>Recadador</td><td>1.680.000</td><td>1.260.000</td><td>252.000</td><td>168.000</td><td>48.000</td><td>12.000</td><td>24.000</td><td>48.000</td></tr>
<tr><td></td></tr>
<tr><td>IV</td><td>Axudante recadador</td><td>1.323.000</td><td>992.250</td><td>198.450</td><td>132.300</td><td>48.000</td><td>12.000</td><td>24.000</td><td>48.000</td></tr>
<tr><td></td></tr>
<tr><td></td><td>Comercial</td><td>1.920.000</td><td>1.440.000</td><td>288.000</td><td>192.000</td><td>48.000</td><td></td><td>24.000</td><td>48.000</td></tr>
<tr><td></td></tr>
<tr><td>V</td><td>Axudante comercial</td><td>1.512.000</td><td>1.134.000</td><td>226.800</td><td>151.200</td><td>48.000</td><td></td><td></td><td></td></tr>
<tr><td></td></tr>
<tr><td></td><td>Operador sala</td><td>1.500.000</td><td>1.125.000</td><td>225.000</td><td>150.000</td><td>48.000</td><td></td><td></td><td>48.000</td></tr>
<tr><td></td></tr>
<tr><td>VI</td><td>Axudante operador sala</td><td>1.323.000</td><td>992.250</td><td>198.450</td><td>132.300</td><td>48.000</td><td></td><td></td><td>48.000</td></tr>
<tr><td></td></tr></tbody></table>
<p>ANEXO II</p>
<p>Táboas salariais mensuais convenio de Opegasa ano 2000 (a incrementar co IPC previsto)</p>
<table><tbody><tr><td></td></tr>
<tr><td></td></tr>
<tr><td>Grupos</td><td>Categorías</td><td>Salario convenio
anual</td><td>Salario base
convenio</td><td>Complemento
de carencia
incentivo</td><td>Complemento
de asistencia/
puntualidade</td><td>Transporte</td><td>Desgaste
ferramentas</td><td>Complemento
extrasalarial
M. tráfico</td><td>Quebranto
moeda</td><td>Paga extra</td></tr>
<tr><td></td></tr>
</tbody></table>
<table><tbody><tr><td>I</td><td>Xerente</td><td>258.286</td><td>193.714</td><td>38.743</td><td>25.829</td><td>4.000</td><td></td><td></td><td></td><td>258.286</td></tr>
<tr><td></td></tr>
<tr><td></td><td>Oficial administrativo</td><td>116.000</td><td>87.000</td><td>17.400</td><td>11.600</td><td>4.000</td><td></td><td></td><td></td><td>116.000</td></tr>
<tr><td></td></tr>
<tr><td></td><td>Administrativo</td><td>100.000</td><td>75.000</td><td>15.000</td><td>10.000</td><td>4.000</td><td></td><td></td><td></td><td>100.000</td></tr>
<tr><td></td></tr>
<tr><td>II</td><td>Aux. administrativo/
recepcionista</td><td>103.500</td><td>77.625</td><td>15.525</td><td>10.350</td><td>4.000</td><td></td><td></td><td></td><td>103.500</td></tr>
<tr><td></td></tr>
<tr><td></td><td>Técnico</td><td>128.571</td><td>96.429</td><td>19.286</td><td>12.857</td><td>4.000</td><td>1.000</td><td>2.000</td><td>2.000</td><td>128.571</td></tr>
<tr><td></td></tr>
<tr><td>III</td><td>Axudante técnico</td><td>101.250</td><td>75.938</td><td>15.188</td><td>10.125</td><td>4.000</td><td>1.000</td><td>2.000</td><td>2.000</td><td>101.250</td></tr>
<tr><td></td></tr>
<tr><td></td><td>Recadador</td><td>120.000</td><td>90.000</td><td>18.000</td><td>12.000</td><td>4.000</td><td>1.000</td><td>2.000</td><td>4.000</td><td>120.000</td></tr>
<tr><td></td></tr>
<tr><td>IV</td><td>Axudante recadador</td><td>94.500</td><td>70.875</td><td>14.175</td><td>9.450</td><td>4.000</td><td>1.000</td><td>2.000</td><td>4.000</td><td>94.500</td></tr>
<tr><td></td></tr>
<tr><td></td><td>Comercial</td><td>137.143</td><td>102.857</td><td>20.571</td><td>13.714</td><td>4.000</td><td></td><td>2.000</td><td>4.000</td><td>137.143</td></tr>
<tr><td></td></tr>
<tr><td>V</td><td>Axudante comercial</td><td>108.000</td><td>81.000</td><td>16.200</td><td>10.800</td><td>4.000</td><td></td><td></td><td></td><td>108.000</td></tr>
<tr><td></td></tr>
<tr><td></td><td>Operador sala</td><td>107.143</td><td>80.357</td><td>16.071</td><td>10.714</td><td>4.000</td><td></td><td></td><td>4.000</td><td>107.143</td></tr>
<tr><td></td></tr>
<tr><td>VI</td><td>Axudante operador sala</td><td>94.500</td><td>70.875</td><td>14.175</td><td>9.450</td><td>4.000</td><td></td><td></td><td>4.000</td><td>94.500</td></tr>
<tr><td></td></tr></tbody></table>
<p>ANEXO III</p>
<p>Conceptos consolidación</p>
<table><tbody><tr><td></td></tr>
<tr><td></td></tr>
<tr><td></td><td>Data antigüidade</td><td>Antigüidade
consolidada anual</td><td>R.V.A. anual</td></tr>
<tr><td></td></tr>
</tbody></table>
<table><tbody><tr><td>Pedro Luis Figueiras Cajide</td><td>2-5-1980</td><td>376.946</td><td>856.000</td></tr>
<tr><td></td></tr>
<tr><td>José Antonio López Fente</td><td>1-11-1980</td><td>301.559</td><td>342.000</td></tr>
<tr><td></td></tr>
<tr><td>Julio Barreiro Rodríguez</td><td>2-5-1980</td><td>282.707</td><td>342.000</td></tr>
<tr><td></td></tr>
<tr><td>José Manuel Casal Darriba</td><td>11-2-1980</td><td>282.707</td><td>342.000</td></tr>
<tr><td></td></tr>
<tr><td>Carlos Puentes Vila</td><td>7-4-1982</td><td>252.949</td><td>288.000</td></tr>
<tr><td></td></tr>
<tr><td>José Manuel Maciñeiras Castro</td><td>8-3-1988</td><td>141.849</td><td>360.000</td></tr>
<tr><td></td></tr>
<tr><td>Marta María Díaz Fouz</td><td>3-11-1999</td><td>0</td><td>113.000</td></tr>
<tr><td></td></tr></tbody></table>
<p>Este anexo III afecta ás persoas relacionadas nel. Fíxanse as datas de antigüidade que se respetarán, a antigüidade consolidada xa regulada na disposición adicional segunda, así como as retribucións voluntarias. As cantidades fixadas en concepto de antigüidade consolidada e R.V.A. devengaranse proporcionalmente, tanto nas doce pagas mensuais como nas dúas pagas extraordinarias.</p>

