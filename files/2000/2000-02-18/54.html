---
date: '2000-02-18'
id: 42C6
page: 2
number: 34
agency: CONCELLO DE ORTIGUEIRA
section: VI. ANUNCIOS
title: Anuncio de concurso.
range: Anuncio
url: 'https://www.xunta.gal/dog/Publicados/2000/20000218/Anuncio42C6_gl.html'
---
<p>Aprobado por resolución da alcaldía do 18 de xaneiro de 2000 o prego de cláusulas administrativas particulares regulador do concurso, con procedemento aberto, para a subministración de equipamentos informáticos, exponse ó publico polo prazo de oito días, contados a partir do seguinte ó da derradeira publicación deste anuncio no BOP ou DOG. Asemade, publícase o seguinte anuncio de licitación, ben que quedará aprazada cando sexa necesario no suposto de que se formulen reclamacións contra o prego de condicións.</p>
<p>Obxecto do concurso: a subministración e instalación de 10 ordenadores, 1 impresora láser, 1 tarxeta RDSI para servidor, 2 servidores e impresión externos, 1 conmutador 16 portos 10/100, con destino ós distintos departamentos municipais.</p>
<p>Información: secretaría municipal-Negociado de Contratación.</p>
<p>Proposicións: poderán presentarse no rexistro xeral, Negociado de Contratación ata as 14 horas do día dentro do prazo de trece días naturais contados desde o seguinte ó da derradeira publicación do anuncio de licitación no BOP ou DOG.</p>
<p>Gastos de anuncios: os gastos do presente anuncio serán por conta dos adxudicatarios.</p>
<p>Ortigueira, 21 de xaneiro de 2000.</p>
<p>Antonio Campo Fernández</p>
<p>Alcalde</p>

