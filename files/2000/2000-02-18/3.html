---
date: '2000-02-18'
id: 41EE
page: 2
number: 34
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 27 de xaneiro de 2000, da Dirección Xeral de Ordenación
  Educativa e de Formación Profesional, pola que se conceden axudas para o
  desenvolvemento de proxectos educativos conxuntos no marco do Programa
  Sócrates, Lingua, Acción E, para realizar entre o 1 de setembro de 1999 e o 30
  de abril do ano 2000.
range: Resolución
url: 'https://www.xunta.gal/dog/Publicados/2000/20000218/Anuncio41EE_gl.html'
---
<p>Por orde da Consellería de Educación do 1 de setembro de 1998 (DOG do 23 de setembro), convocáronse axudas para o desenvolvemento de proxectos educativos conxuntos no marco do Programa Sócrates, Lingua, Acción E.</p>
<p>De conformidade co disposto no punto décimo da citada orde,</p>
<p>RESOLVO:</p>
<p>Primeiro.-Adxudicar axudas, pola contía que se indica, para a realización de intercambios e encontros escolares que se van desenvolver entre o 1 de setembro de 1999 e o 30 de abril de 2000, ós centros que figuran relacionados no anexo I. No anexo II figuran os centros en lista de espera. Non existen proxectos excluídos.</p>
<p>Segundo.-O libramento das axudas ós centros realizarase a través da Axencia Nacional Sócrates. A dita axencia enviará a cada un dos centros seleccionados o modelo de contrato elaborado pola Comisión Europea. Este documento deberá ser cuberto e asinado polo director do centro e remitido posteriormente á Axencia Nacional Sócrates (Paseo del Prado, 28, 8º planta. 28014 Madrid).</p>
<p>Terceiro.-Unha vez recibidos os fondos da Comisión Europea, a Axencia Nacional Sócrates iniciará a tramitación para efectua-lo libramento das cantidades correspondentes a cada un dos centros seleccionados, de acordo co establecido nos contratos asinados polos ditos centros.</p>
<p>Cuarto.-De acordo coa normativa vixente, os beneficiarios deste tipo de axudas quedan obrigados a:</p>
<p>1. Comunicar, se é o caso, a obtención de subvencións ou axudas para a mesma finalidade de calquera administración ou ente público ou privado, nacional ou internacional.</p>
<p>2. Someterse ás actuacións de comprobación que, se é o caso, poida efectua-la Consellería de Educación e Ordenación Universitaria, así como a Axencia Nacional Sócrates e a Comisión Europea.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>3.1. Memorias.</p>
<p>Os centros beneficiarios enviarán memoria descritiva do Proxecto Educativo Conxunto (PEC), cunha extensión máxima de 25 folios. A dita memoria reflectirá o grao de cumprimento dos obxectivos programados, a lista de alumnos participantes e a avaliación das actividades levadas a cabo, incluíndo o producto final elaborado polos alumnos. Poderá xuntarse material audiovisual. Enviarase igualmente copia do informe financeiro final e da folla de estatísticas enviada á Axencia Nacional Sócrates.</p>
<p>A documentación deberá remitirse á Dirección Xeral de Ordenación Educativa e de Formación Profesional (edificio San Lázaro 107. 15771 Santiago de Compostela), especificando Programa Sócrates, Lingua, Acción E, no prazo dun mes desde a finalización da actividade.</p>
<p>3.2. Xustificación económica.</p>
<p>3.2.1. Un informe financeiro final que inclúa o total dos gastos reais que poidan optar á axuda e nos que se incorrerá para a participación, así como os ingresos totais, en particular os cofinanciamentos obtidos. Este informe presentarase seguindo o modelo de liquidación de subvención enviado pola Axencia Nacional.</p>
<p>3.2.2. Os billetes orixinais de transporte (avión, tren) de tódolos participantes no intercambio e as facturas de aloxamento.</p>
<p>3.2.3. A folla estatística enviada pola Axencia Nacional con tódolos datos cubertos.</p>
<p>3.2.4. Un resumo de dúas páxinas escrito a máquina e a dobre espacio do informe final (memoria pedagóxica) sobre as actividades desenvolvidas durante o proxecto que conteña a lista cos nomes dos participantes no intercambio, e mención ó producto final dos alumnos.</p>
<p>A citada xustificación económica deberá remitirse á dita Axencia Nacional Sócrates, e dentro do prazo marcado no apartado 3.1., exceptuando a ficha de liquidación financeira, que se remitirá nos dez días seguintes á súa recepción.</p>
<p>Quinto.-A non xustificación da axuda percibida conforme o disposto nestas bases suporá o reintegro á Axencia Nacional Sócrates das cantidades non xus</p>
<p>tificadas e as esixencias dos xuros de demora, sen prexuízo das responsabilidades administrativas en que poida incorrer conforme os artigos 81 e 82 da vixente Lei xeral orzamentaria na súa nova redacción dada pola Lei 31/1990, do 27 de decembro.</p>
<p>Sexto.-Calquera alteración das condicións tidas en conta para a concesión das axudas e, en todo caso, a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución da concesión.</p>
<p>Sétimo.-Contra esta resolución os interesados poderán interpoñer recurso de alzada perante o conselleiro de Educación e Ordenación Universitaria, no prazo dun mes, contado a partir do día seguinte ó da súa publicación no DOG, segundo o disposto nos artigos 114 e 115 da Lei 4/1999 (BOE do 14 da xaneiro).</p>
<p>Disposición derradeira</p>
<p>Primeira.-A presente resolución entrará en vigor o día seguinte á súa publicación no DOG.</p>
<p>Santiago de Compostela, 27 de xaneiro de 2000.</p>
<p>José Luis Mira Lema</p>
<p>Director xeral de Ordenación Educativa</p>
<p>e Formación Profesional</p>
<p>ANEXO I</p>
<p>Proxectos seleccionados</p>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Axuda
lingua</td></tr>
<tr><td></td></tr>
</tbody></table>
<table><tbody><tr><td>IES Lamas de Abade-Santiago de C.</td><td>A Coruña</td><td>Galicia y Les Pays de La Loire: el hombre y su alojamiento</td><td>Francia</td><td>3.600</td></tr>
<tr><td></td></tr>
<tr><td>IES Félix
Muriel-Rianxo</td><td>A Coruña</td><td>Artesanía y lenguas minoritarias</td><td>Romenia</td><td>7.170</td></tr>
<tr><td></td></tr>
<tr><td>CPI Mosteiro-Meis</td><td>Pontevedra</td><td>Europa e nós</td><td>Alemaña</td><td>3.600</td></tr>
<tr><td></td></tr>
<tr><td>IES Pedra da
Auga-Ponteareas</td><td>Pontevedra</td><td>Divulgación de nuestra cultura y comparación del ecosistema marino del océano Atlántico con el del mar Mediterráneo</td><td>Italia</td><td>4.200</td></tr>
<tr><td></td></tr>
<tr><td>IES Rodeira-Cangas do Morrazo</td><td>Pontevedra</td><td>Cangas e Saint-Nazaire, unidos polo mar</td><td>Francia</td><td>4.165</td></tr>
<tr><td></td></tr></tbody></table>
<p>ANEXO II</p>
<p>Proxectos en lista de reserva</p>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Nº Supl.</td></tr>
<tr><td></td></tr>
</tbody></table>
<table><tbody><tr><td>IES Salvador Moreno-Marín</td><td>Pontevedra</td><td>El arte románico en Borgoña e en Galicia</td><td>Francia</td><td>1</td></tr>
<tr><td></td></tr>
<tr><td>IES Xelmírez II-Santiago de Comp.</td><td>A Coruña</td><td>Explorando el misterio de Néstor</td><td>Grecia</td><td>2</td></tr>
<tr><td></td></tr>
<tr><td>IES Eduardo Pondal-Santiago de Com.</td><td>A Coruña</td><td>El vino de Burdeos en la construcción de Europa</td><td>Francia</td><td>3</td></tr>
<tr><td></td></tr>
<tr><td>IES Virxe do
Mar-Noia</td><td>A Coruña</td><td>El Camino de Santiago, primer itinerario cultural europeo</td><td>Francia</td><td>4</td></tr>
<tr><td></td></tr>
<tr><td>Colexio San José de Cluny-Santiago de C.</td><td>A Coruña</td><td>El Camino de Santiago</td><td>Francia</td><td>5</td></tr>
<tr><td></td></tr>
<tr><td>IES do Castro-Vigo</td><td>Pontevedra</td><td>Vigo y Roma: dos identidades del pasado al futuro</td><td>Italia</td><td>6</td></tr>
<tr><td></td></tr>
<tr><td>IES Lucus Augusti-Lugo</td><td>Lugo</td><td>La Europa medieval</td><td>Dinamarca</td><td>7</td></tr>
<tr><td></td></tr>
<tr><td>CPI Mosteiro-Meis</td><td>Pontevedra</td><td>Visita preparatoria</td><td>Alemaña</td><td>8</td></tr>
<tr><td></td></tr></tbody></table>

