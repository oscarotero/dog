---
date: '2000-02-18'
id: 420A
page: 2
number: 34
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 7 de febreiro de 2000 pola que se convocan cursos de utilización
  das fontes estatísticas para profesores de ensino secundario obrigatorio e de
  bacharelato.
range: Resolución
url: 'https://www.xunta.gal/dog/Publicados/2000/20000218/Anuncio420A_gl.html'
---
<p>En cumprimento da Lei 6/1997, do 31 de xullo, do Plan galego de estatística 1998-2001 e para a execución da operación estatística denominada Formación en procedementos estatísticos, subscribiuse un convenio de colaboración entre o Instituto Galego de Estatística e a Escola Galega de Administración Pública, para a xestión do programa de formación en materia estatística, polo que se convocan cursos, que deberán desenvolverse conforme as seguintes bases:</p>
<p>Primeira.-Denominación.</p>
<p>Curso de utilización das fontes estatísticas para profesores de ensino secundario obrigatorio e de bacharelato.</p>
<p>Segunda.-Obxectivos.</p>
<p>Proporcionarlles formación práctica na área de estatística ós profesores de ESO e de bacharelato que presten servicios na Comunidade Autónoma de Galicia e dar a coñece-las estatísticas elaboradas polo IGE.</p>
<p>Terceira.-Destinatarios.</p>
<p>Profesores de ESO e de bacharelato con destino na Comunidade Autónoma de Galicia.</p>
<p>Cuarta.-Solicitudes.</p>
<p>O persoal que desexe participar no curso deberá solicitalo coa presentación da instancia que, como modelo oficial, se recolle no anexo I desta resolución, á que se deberá achegar unha copia compulsada do documento acreditativo da condición de profesor.</p>
<p>As solicitudes irán dirixidas ó director da EGAP e presentaranse no rexistro da Escola Galega de Administración Pública, rúa de Madrid 2-4, 15707 Santiago de Compostela, ou nas dependencias que se sinalan no artigo 38.4º da Lei 30/1992, do 26 de novembro, de réxime xurídico das administra</p>
<p>cións públicas e do procedemento administrativo común.</p>
<p>O prazo de presentación de solicitudes rematará 20 días naturais antes da data de comezo dos cursos.</p>
<p>Quinta.-Selección.</p>
<p>A selección farase por rigorosa orde de presentación de solicitudes.</p>
<p>A relación de seleccionados para participar nos cursos exporase nos taboleiros do IGE e da EGAP.</p>
<p>Sexta.-Desenvolvemento.</p>
<p>Duración: 30 horas.</p>
<p>Lugar: Instituto Galego de Estatística, complexo administrativo San Lázaro, rúa San Lázaro s/n, 15703 Santiago de Compostela.</p>
<p>Datas: os cursos desenvolveranse en dúas quendas:</p>
<p>18, 24, 25 e 31 de maio e 7, 8, 14, 15, 21 e 22 de xuño.</p>
<p>5, 6, 7, 12, 13, 14, 20, 21, 27 e 28 de setembro.</p>
<p>Horario: de 16.30 a 19.30 horas.</p>
<p>Prazas: máximo de 20.</p>
<p>Sétima.-Modificacións.</p>
<p>Os órganos convocantes reservan para si a facultade de interpretar e de resolve-las incidencias que puidesen xurdir no desenvolvemento do curso, así como a de cancelalo se o escaso número de solicitudes non xustificase a súa realización.</p>
<p>Oitava.-Certificados de asistencia.</p>
<p>Outorgaráselles certificado de asistencia ós alumnos que participen con regularidade no curso.</p>
<p>Calquera inasistencia deberá ser xustificada. A falta de asistencia inxustificada ó 15% das horas lectivas programadas imposibilitará a expedición do certificado.</p>
<p>A falta de asistencia, aínda que sexa xustificada, a máis do 15% das horas lectivas programadas, imposibilitará a expedición do certificado e dará lugar a baixa no curso con perda de tódolos dereitos.</p>
<p>Novena.-Contido.</p>
<p>Organización e fontes estatísticas. Introducción á análise exploratoria de datos. Ferramentas estatísticas utilizables nas estatísticas demográficas, sociais, económicas estructurais e económicas conxuntarais.</p>
<p>O curso inclúe clases de tipo práctico para ilustra-lo contido do programa.</p>
<p>Santiago de Compostela, 7 de febreiro de 2000.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

