---
date: '2000-08-03'
id: FDBE
page: 11
number: 150
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 2 de maio de 2000, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, polo
  sistema de concurso público e procedemento aberto, do expediente 4/2000-S,
  para o servicio de seguridade nas dependencias deste complexo hospitalario.
range: Resolución
url: 'https://www.xunta.gal/dog/Publicados/2000/20000803/AnuncioFDBE_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido na alínea i) do artigo 7 da Orde do 23 de marzo de 2000 (DOG nº 104, do 30 de maio), convoca expediente de contratación polo procedemento aberto e tramitación ordinaria, mediante concurso, do servicio de seguridade nas dependencias do complexo hospitalario.</p>
<p>Obxecto e orzamento.</p>
<p>A prestación do servicio de seguridade nas dependencias do complexo hospitalario, por un orzamento máximo de 48.000.000 de ptas. (288.485,81 euros) (IVE engadido) por un período de seis meses.</p>
<p>Prazo de vixencia.</p>
<p>Desde a sinatura do contrato ata o 31 de decembro de 2000, podendo ser obxecto de prórrogas sucesivas por mutuo acordo das partes, de conformidade co establecido no artigo 199 da Lei 53/1999, do 28 de decembro, pola que se modifica a Lei 13/1995, do 18 de maio, de contratos das administracións públicas.</p>
<p>Documentos de interés para os licitadores.</p>
<p>O prego de cláusulas administrativas particulares e demais documentación complementaria poder ser solicitados no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa s/n. Tfno. 982 29 65 52 e fax 982 21 29 24.</p>
<p>Fianzas.</p>
<p>Os licitadores deberán consignar unha fianza provisional de 960.000 ptas. (5.769,72 euros) e o adxudicatario unha fianza definitiva do 4% do importe da adxudicación. Constituirase segundo o disposto no artigo 37 da Lei 53/1999, do 28 de decembro.</p>
<p>Solvencia económica e financeira.</p>
<p>Acreditarase por un ou varios dos medios establecidos no artigo 16 da Lei 13/1995, do 18 de maio, de contratos das administracións públicas.</p>
<p>Solvencia técnica.</p>
<p>Acreditarase por un ou varios dos medios establecidos no artigo 18 da Lei 13/1995, do 18 de maio, de contratos das administracións públicas.</p>
<p>Clasificación.</p>
<p>Grupo III. Subgrupo 2. Categoría D.</p>
<p>Criterios de adxudicación.</p>
<p>-Melloras sobre as prescricions técnicas esixidas, ata 30 puntos.</p>
<p>-Medios humanos e técnicos dispoñibles na provincia, ata 20 puntos.</p>
<p>-Experiencia en servicios similares, ata 20 puntos.</p>
<p>-Oferta económica, ata 20 puntos.</p>
<p>Admisión de variantes.</p>
<p>Non se admiten variantes.</p>
<p>Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no Rexistro do Complexo Hospitalario Xeral-Calde antes das 14 horas do décimo quinto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciar ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán aporta-los licitadores.</p>
<p>Os documentos que figuran no prego de cláusulas administrativas particulares.</p>
<p>Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 2 de maio de 2000.</p>
<p>Fernando Varela Noreña</p>
<p>Director xerente do Complexo Hospitalario</p>
<p>Xeral-Calde de Lugo</p>

