---
date: '2000-08-03'
id: FDBA
page: 11
number: 150
agency: INSTITUTO GALEGO DE PROMOCIÓN ECONÓMICA
section: VI. ANUNCIOS
title: >-
  Resolución do 5 de xullo de 2000 pola que se anuncia concurso público aberto
  para a contratación de asistencia técnica para impartición de seminarios de
  difusión da utilizacion das novas tecnoloxías da información e servicios de
  posta a disposición, instalación e conexión a redes públicas de equipamento
  informático.
range: Resolución
url: 'https://www.xunta.gal/dog/Publicados/2000/20000803/AnuncioFDBA_gl.html'
---
<p>En cumprimento da legalidade vixente, anúnciase concurso público para a contratación de asistencia técnica para impartición de seminarios de difusión da utilización das novas tecnoloxías da información e servicios de posta a disposición, instalación e conexión a redes públicas de equipamento informático.</p>
<p>1. Entidade adxudicadora.</p>
<p>a) Organismo: Instituto Galego de Promoción Económica (Igape), Barrio de San Lázaro, s/n, 15703 Santiago de Compostela, Tfno: 981 54 11 01, Fax: 981 54 10 92.</p>
<p>b) Número de expediente: CP nº 10/2000.</p>
<p>2. Obxecto do contrato: asistencia técnica para impartición de seminarios de difusión da utilización das novas tecnoloxías da información e servicios de posta a disposición, instalación e conexión a redes públicas de equipamento informático, coa seguinte desagregación en lotes:</p>
<p>Lote 1: asistencia técnica para impartición de 46 seminarios de difusión da utilización empresarial de novas tecnoloxías da información.</p>
<p>Lote 2: servicios de posta a disposición, instalación e conexión a redes públicas de equipamento informático necesario para a impartición dos seminarios obxecto do lote 1.</p>
<p>Prazo de execución: as datas definitivas de impartición de cada seminario serán establecidas polo Igape. A vixencia da contratación establécese nun máximo dun ano desde o inicio da execución, que será determinada polo Igape nun máximo de tres meses desde a sinatura do contrato.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento máximo de licitación: 12.012.000 ptas. (doce millóns doce mil pesetas), IVE incluído, coa seguinte desagregación por lotes:</p>
<p>Lote 1: 5.106.000 ptas., IVE incluído, orzándose nun máximo de 111.000 ptas., IVE incluído, o custo de cada seminario.</p>
<p>Lote 2: 6.906.000 ptas., IVE incluído.</p>
<p>5. Garantía provisional: 2% do orzamento máximo de licitación do lote/s ós que se concorra.</p>
<p>6. Clasificación: non se esixe.</p>
<p>7. Obtención de documentación e información.</p>
<p>a) Entidade: Instituto Galego de Promoción Económica (Igape).</p>
<p>b) Domicilio: r/ Barrio de San Lázaro, s/n.</p>
<p>c) Localidade e código postal: Santiago de Compostela, 15703 A Coruña.</p>
<p>d) Teléfono: 981 54 11 01.</p>
<p>e) Telefax: 981 54 10 92.</p>
<p>Data límite de obtención de documentos e información: coincide coa data límite de presentación de ofertas.</p>
<p>8. Presentación das ofertas.</p>
<p>a) Data límite de presentación: o prazo de admisión finalizará ás catorce horas do decimo quinto día natural seguinte á publicación do anuncio de concurso no Diario Oficial de Galicia. De coincidir en sábado ou domingo o prazo entenderase prorrogado ata as catorce horas do seguinte día hábil.</p>
<p>b) Documentación que se presentará: a indicada no prego de cláusulas administrativas particulares.</p>
<p>c) Lugar de presentación: en sobre pechado e selado e dentro do prazo sinalado, presentaranse no rexistro xeral do Instituto Galego de Promoción Económica, ou por correo, anunciando ó órgano de contratación a remisión da oferta mediante télex ou telegrama, que debe ter entrada no Igape antes do termo do prazo de presentación de ofertas, e xustificando a data da imposición do envío na oficina de correos.</p>
<p>d) Prazo durante o cal o licitador estará obrigado a mante-la súa oferta: tres meses desde a apertura das ofertas.</p>
<p>9. Variantes: admítense variantes sobre:</p>
<p>Lote 1: programas docentes, metodoloxía didáctica, duración dos programas e melloras técnicas propostas.</p>
<p>Lote 2: equipamento proposto, estructura de acceso á Internet proposta e melloras técnicas propostas.</p>
<p>10. Apertura das ofertas: en acto público ás 12 horas do quinto día hábil seguinte ó termo do prazo de presentación de ofertas procederase á apertura da documentación administrativa e técnica. En acto público ás 12 horas do décimo día hábil seguinte ó termo do prazo de presentación de ofertas procederase á apertura das ofertas económicas. Na sede do Instituto Galego de Promoción Económica en Santiago de Compostela.</p>
<p>11. Gastos de anuncios: os gastos dos anuncios serán por conta dos adxudicatarios.</p>
<p>Santiago de Compostela, 5 de xullo de 2000.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>

