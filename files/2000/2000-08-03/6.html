---
date: '2000-08-03'
id: FD66
page: 11
number: 150
agency: INSTITUTO GALEGO DE PROMOCIÓN ECONÓMICA
section: IV. OPOSICIÓNS E CONCURSOS
title: >-
  Resolución do 20 de xullo de 2000 pola que se fan públicas as listas previas
  por categorías confeccionadas para a selección de persoal laboral temporal do
  Instituto Galego de Promoción Económica.
range: Resolución
url: 'https://www.xunta.gal/dog/Publicados/2000/20000803/AnuncioFD66_gl.html'
---
<p>Rematado o procedo de análise e tratamento informático das solicitudes presentadas ó abeiro da convocatoria aprobada por resolución da directora xeral do Igape do 2 de febreiro de 2000 (DOG nº 29 do 11 de febreiro) para a confección dun ficheiro de datos para a selección de persoal laboral temporal do Instituto Galego de Promoción Económica, en cumprimento da lexislación vixente, esta dirección xeral</p>
<p>RESOLVE:</p>
<p>Primeiro.-Aprobar e ordena-la publicación no taboleiro de anuncios do Igape (Complexo Administrativo San Lázaro s/n Santiago de Compostela) das listas previas por categorías para a confección dun ficheiro de datos para a selección de persoal laboral temporal, así como o baremo xenérico que se aplicará nos procesos individuais de contratación que, se é o caso, se tramiten. O dito baremo xenérico adaptarase ás especificidades das prazas que se convoquen.</p>
<p>Segundo.-Os interesados disporán dun prazo de 10 días naturais contados desde o seguinte á publicación desta resolución no Diario Oficial de Galicia para a corrección de erros e, se é o caso, formula-las oportunas alegacións. Unha vez resoltos uns e outras, as listas definitivas publicaranse no taboleiro de anuncios do Igape.</p>
<p>Terceiro.-As prazas que se convoquen conforme o sistema de listas previas por categorías anunciaranse na prensa e publicaranse no taboleiro de anuncios do Igape. A dita publicación incluirá a categoría da praza, o baremo específico aplicable e a lista baremada de solicitantes.</p>
<p>Cuarto.-Ordena-la urxente publicación desta resolución no Diario Oficial de Galicia.</p>
<p>Santiago de Compostela, 20 de xullo de 2000.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>

