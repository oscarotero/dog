---
date: '2000-06-22'
id: DB22
page: 9
number: 121
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de xuño de 2000, da Dirección Xeral de Industria, pola que se
  autorizan as instalacións electromecánicas e se aproba o proxecto de execución
  do parque eólico denominado Sil. (Expediente IN661A 98/1-3 A.T.).
range: Resolución
url: 'https://www.xunta.gal/dog/Publicados/2000/20000622/AnuncioDB22_gl.html'
---
<p>Examinado o expediente instruído a pedimento de Iberdrola Diversificación, S.A., con enderezo para efectos de notificacións en r/ Circunvalación nº 17, A Rúa (Ourense), sobre autorización das instalacións do parque eólico denominado Sil; resultan os seguintes</p>
<p>Antecedentes de feito.</p>
<p>Primeiro.-O 15 de decembro de 1998, Heliodoro Oviedo Busto, en nome e representación de Iberdrola Diversificación, S.A. solicitou a autorización administrativa e aprobación do proxecto de execución, do parque eólico denominado Sil, de 23,76 mW, achegando a documentación establecida ó efecto polo Decreto 2617/1966, do 20 de outubro, sobre autorización de instalacións eléctricas, o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia, e Decreto 205/1995, mediante resolución da Delegación Provincial da Consellería de Industria e Comercio de Ourense do 2 de febreiro de 1999, publicada no BOP de Ourense do 22, no diario La Región do 10, no DOG do 3 de marzo e no taboleiro de anuncios dos concellos de Nogueira de Ramuín, Xunqueira de Espadanedo, Parada de Sil e Esgos.</p>
<p>Durante o período de información pública, Rafael Vallés Urriza, en representación da comunidade de montes en man común de Carballos de Portela, Cimbro e Cubela, presentou un escrito de alegacións contra a autorización administrativa da citada instalación eléctrica, manifestando que non se seguiu o procedemento previsto no Decreto 205/1995 e que se produciron irregularidades que puidesen producir indefensión.</p>
<p>Terceiro.-O 15 de setembro de 1999, a Delegación Provincial da Consellería de Industria e Comercio de Ourense emitiu informe favorable sobre o citado proxecto, coas características básicas seguintes:</p>
<p>Localización e coordenadas poligonais:</p>
<p>Nome   MunicipioVértices</p>
<p>Sil    Nogueira de RamuínX     Y</p>
<p>Xunqueira de Espadanedo607.500  4.694.000</p>
<p>Parada de Sil608.500  4.695.000</p>
<p>Esgos610.000  4.694.000</p>
<p>614.000  4.690.000</p>
<p>613.000  4.689.000</p>
<p>610.000  4.691.000</p>
<p>Características técnicas do parque:</p>
<p>Nº de aeroxeradores: 36.</p>
<p>Potencia unitaria por aeroxerador: 660 KW.</p>
<p>Xeradores: Gamesa G-47.</p>
<p>Potencia total instalada: 23,76 MW.</p>
<p>Producción anual estimada: 65.425 MWh/ano.</p>
<p>Investimento previsto: 3.046.558.687 ptas.</p>
<p>Características técnicas da infraestructura eléctrica de transformación e interconexión:</p>
<p>-Interconexión dos aeroxeradores con tres circuítos eléctricos subterráneos a 20 kV, cada un deles cunha potencia instalada de 7,92 mW.</p>
<p>-Centro de transformación para instalar un en cada aeroxerador de 800 kVA de potencia e r/t 0,690/20 kV, cos elementos de protección e auxiliares necesarios.</p>
<p>-Subestación transformadora con entrada e saída á liña Santo Estevo-Trives e unha posición de transformación de potencia. Trafo trifásico de 50 mVA, r/t 232,5/20 kV. Trafo de servicios auxiliares de 250 kVA con r/t 20/0,420-0,242 kV.</p>
<p>-Liña de alta tensión que conectará a subestación transformadora do parque eólico coa liña eléctrica Santo Estevo-Trives, aérea, a 220 kV, de dobre circuíto de 2.451 m en conductor AL-AC tipo Rail de 29,59 mm de diámetro en apoios metálicos.</p>
<p>-Sistemas de control e supervisión.</p>
<p>Cuarto.-O 2 de maio de 2000, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, o Decreto 205/1995, do 6 de xullo, xa citados.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto da documentación que consta no expediente, queda de manifesto que se ben é certo que non se cumpriu o prazo que establece o artigo 12 do Decreto 205/1995 (dous meses) para presenta-lo proxecto de execución das instalacións, isto en modo algún representa indefensión, xa que non se presentou ningún proxecto en competencia coa solicitude presentada por Iberdrola.</p>
<p>Terceiro.-No expediente instruído para o efecto cumpríronse os trámites procedementais sinalados no Decreto 2617/1966 e o Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que lle atribúen os artigos 11 e 14 do Decreto 2617/1966 e o artigo 13 do Decreto 205/1995.</p>
<p>RESOLVE:</p>
<p>-Autorizar a Iberdrola Diversificación, S.A. a instalación dos equipos electromecánicos do parque eólico denominado Sil, que se vai situar nos concellos de Nogueira de Ramuín, Xunqueira de Espadañedo, Parada de Sil e Esgos.</p>
<p>-Aproba-lo proxecto de execución da dita instalación.</p>
<p>Todo iso de acordo coas condicións seguintes:</p>
<p>Primeira.-Iberdrola Diversificación, S.A., para os efectos de garanti-lo cumprimento das súas obrigas, deberá constituír, no prazo dun mes contado a partir do outorgamento da presente autorización, unha fianza de 60.931.174 pesetas, importe do 2% do orzamento que figura no expediente para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, punto 39 do Decreto 1775/1967, do 22 de xullo, e será devolta unha vez se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 3.046.558.687 ptas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización desta Dirección Xeral de Industria. Así mesmo, a Delegación Provincial de Industria e Comercio de Ourense poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio de Ourense inspeccionará a totalidade das obras e montaxes efectuadas e verificará o cumprimento dos compromisos contraídos por Iberdrola Diversificación, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da</p>
<p>dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 2 de maio de 2000, así como aquelas que no seu día se emitan conforme ó disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración resérvase o dereito de deixar sen efecto a presente autorización por calquera das causas establecidas no artigo 34 do Decreto 1175/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 13 de xuño de 2000.</p>
<p>Ramón Ordás Badía</p>
<p>Director xeral de Industria</p>

