---
date: '2000-06-22'
id: DB36
page: 9
number: 121
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 8 de xuño de 2000, da Delegación Provincial da Coruña, pola que
  se dispón a publicación do acordo de apertura e prego de cargos formulado no
  expediente sancionador C-26/2000, incoado ó abeiro da Lei 14/1985.
range: Resolución
url: 'https://www.xunta.gal/dog/Publicados/2000/20000622/AnuncioDB36_gl.html'
---
<p>Nesta delegación provincial séguese expediente sancionador número C-26/2000 contra a empresa Jufer Pin's, S.L. CIF B-24.364.671 (Rpte. Juan Enrique Fernández Pedrera Correa, DNI: 46.124.159), por presunta infracción da Lei 14/1985, do 23 de outubro, no que se resolveu, de conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, publica-lo acordo de iniciación e o prego de cargos, por ser descoñecido o domicilio para practica-la notificación.</p>
<p>Acordo de apertura.</p>
<p>O director xeral de Interior, por delegación do conselleiro de Xustiza, Interior e Relacións Laborais adoptou o seguinte acordo de apertura:</p>
<p>1. Proceder ó arquivo do expediente sancionador C-33/1999.</p>
<p>2. Reabri-lo expediente, incoando o novo expediente sancionador, de acordo co establecido na Lei 34/1987, do 26 de decembro, de potestade sancionadora da Administración pública en materia de xogos de sorte, envite ou azar contra a empresa Jufer Pin's, S.L.</p>
<p>3. Nomear instructora e secretario dos procedementos respectivamente a María Silva Costoya e José María Díaz Barús.</p>
<p>4. Confirma-las medidas provisionais de precintamento e comiso das máquinas.</p>
<p>Pregos de cargos.</p>
<p>1. Te-la empresa Jufer Pin's, S.L. instalada unha máquina tipo «B» chamada Mini Tómbola de Reloxos sen placas nin autorizacións no establecemento que se relaciona:</p>
<p>Nº expediente: C-26/2000.</p>
<p>Establecementos: Bar Bellón.</p>
<p>Enderezo: r/ Avda. do Xeneralísimo nº 27, Cedeira.</p>
<p>2. Tales feitos poderían constituír unha infracción moi grave tipificada no artigo 28 e seguintes da Lei 14/1985, do 23 de outubro, reguladora dos xogos e apostas en Galicia, modificada pola Lei 7/1991, do 19 de xuño, de tributación sobre o xogo.</p>
<p>3. De considerarse como moi grave corresponderíalle segundo o artigo 31 da Lei 14/1985, do 23</p>
<p>de outubro, unha multa de 1.000.001 ata 2.000.000 de pesetas que se poderá elevar ata 10.000.000 de ptas. no caso de reincidencia.</p>
<p>De conformidade co artigo 32.2º da Lei 14/1985, as sancións por infraccións moi graves serán impostas polo Consello da Xunta, por proposta do conselleiro de Xustiza, Interior e Relacións Laborais.</p>
<p>O que se lle notifica de acordo co disposto no artigo 7 da Lei 34/1987, do 26 de decembro, de potestade sancionadora da Administración pública en materia de xogos de sorte, envite ou azar, dispoñendo o interesado dun prazo de oito días hábiles a partir do seguinte ó da publicación desta notificación, para que alegue e presente a documentación que coide pertinente na súa defensa, así como solicitar que se reciba a proba de que intente valerse. E de conformidade co artigo 13.1º c) do Real decreto 1398/1993, do 4 de agosto, poderá recusa-la instructora e secretaria do procedemento, segundo o recollido no artigo 29 da Lei 30/1992, do 26 de novembro.</p>
<p>Segundo sinala o artigo 13.2º do Real decreto 1398/1993, do 4 de agosto, no suposto de non efectuar alegacións sobre o contido da iniciación do procedemento no prazo previsto, a iniciación poderá ser considerada proposta de resolución, cos efectos previstos nos artigos 18 e 19 do Real decreto 1398/1993, do 4 de agosto.</p>
<p>En cumprimento do disposto no artigo 42.4º da Lei 30/1992, do 26 de novembro, (modificada pola Lei 4/1999, do 13 de xaneiro) de réxime xurídico das administracións públicas e do procedemento administrativo común, o prazo para resolver e notifica-lo procedemento é de 6 meses, contado desde o acordo de apertura, de conformidade co artigo 20.6º do Real decreto 1398/1993, do 4 de agosto; e no suposto do vencemento do prazo sen se ter dictado resolución producirase a caducidade do procedemento co arquivo das actuacións.</p>
<p>A Coruña, 8 de xuño de 2000.</p>
<p>Reyes Carabel Pedreira</p>
<p>Delegada provincial da Coruña</p>

