---
date: '2000-11-21'
id: 145CE
page: 15
number: 225
agency: CONCELLO DA CORUÑA
section: VI. ANUNCIOS
title: Anuncio (8/2000).
range: Anuncio
url: 'https://www.xunta.gal/dog/Publicados/2000/20001121/Anuncio145CE_gl.html'
---
<p>Pola Comisión de Goberno Municipal do 27 de outubro de 2000 adoptouse o seguinte acordo:</p>
<p>Primeiro.-Aprobar definitivamente as bases e estatutos presentados pola comisión xestora do polígono F8.01 do Plan Xeral de Ordenación Municipal vixente, coas seguintes modificacións:</p>
<p>Estatutos.</p>
<p>Artigo 5º: o domicilio da xunta establécese na Coruña, r/ Pose 45-1º B. O dito domicilio poderá trasladarse a outro lugar por acordo do Consello Rector.</p>
<p>Artigo 10º.5: tamén poderá ser membro da xunta a empresa urbanizadora que achegue total ou parcialmente os fondos ou medios necesarios para levar a cabo as obras de urbanización. A súa incorporación poderá realizarse mediante acordo da Asemblea Xeral da xunta de compensación por maioría simple de cotas de participación. Os propietarios desconformes con esta incorporación que se comprometan expresamente a sufraga-los gastos de urbanización que lles correspondan non serán afectados por ela na súa cota participativa.</p>
<p>Artigo 11º.2: unha vez constituída a xunta de compensación, a transmisión dos predios polos membros dela deberá ser notificada ó Consello Rector acompañada de copia do documento. O adquirente subrogarase para tódolos efectos na posición do vendedor e adoptará a calidade de membro da xunta.</p>
<p>Artigo 35º.2: salvo acordo en contrario, o pagamento das cotas de contribución ós gastos realizarase no prazo dun mes desde que se practique a notificación e requirimento polo Consello Rector, transcorrido o cal sen terse realizado incorrerase nun recargo do 10% e xuro moratorio ó tipo legal incrementado en dous puntos. Pasado outro mes instarase á Administración a utilización da vía executiva ou a expropiación forzosa se en anterior ocasión foi necesario acudir a esta vía aínda que estivese aínda en curso.</p>
<p>Bases.</p>
<p>Base 7: suprímese o punto 5.</p>
<p>Segundo.-Ordena-la citación persoal no expediente a aqueles que aparezan como interesados na súa calidade de titulares de bens e dereitos afectados, advertíndolles que poderán solicita-la incorporación</p>
<p>á xunta de compesación no prazo dun mes contado a partir da presente notificación mediante escrito presentado ante a propia comisión xestora ou ante este concello.</p>
<p>Terceiro.-Ordena-la publicación no Diario Oficial de Galicia e no BOP do anuncio correspondente segundo modelo oficial que se xunta, facultando a comisión xestora e, no seu nome, a Francisco Núñez Mateo, como secretario dela, para a súa presentación e dilixenciamento ante o órgano correspondente.</p>
<p>Cuarto.-Adverti-la comisión xestora de que, unha vez vencido o prazo dun mes ó que se refire o punto segundo precedente: e logo de declaración de firmeza que será realizada por esta Administración, deberá de proceder á constitución da xunta de compensación con citación dos propietarios que solicitasen a súa incorporación, para o que dispón dun prazo máximo de tres meses contados desde a citada declaración de firmeza.</p>
<p>Quinto.-Designar como representante municipal no órgano rector da xunta o xefe de xestión no Servicio de Urbanismo, Carlos Hernández López.</p>
<p>Sexto.-Requeri-la comisión xestora, e no seu nome a Francisco Núñez Mateo, para que ingrese na Caixa Municipal en concepto de depósito previo correspondente á liquidación da taxa por tramitación do expediente, que ascende á cantidade de 757.550 pesetas advertíndolle que sen a xustificación de ter ingresado a dita cantidade non se poderá dar trámite ó proxecto de compensación.</p>
<p>Sétimo.-Requiri-la comisión xestora, e no seu nome a Francisco Núñez Mateo, para que presenten ante esta Administración para a súa tramitación un estudio de detalle para o establecemento das rasantes definitivas e a ordenación de volumes da edificación.</p>
<p>O que se publica para xeral coñecemento indicando que contra este acordo cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte á súa publicación. Non obstante, pode interpoñerse recurso potestativo de reposición ante a Alcaldía-Presidencia no prazo dun mes e contra a súa desestimación poderá interpoñerse recurso contencioso-administrativo ante o TSXG no prazo de dous meses, se a resolución fose expresa, e noutro caso, no de seis meses contados da desestimación presunta do recurso de reposición, isto é, a partir do mes de telo interposto.</p>
<p>Comunícase así mesmo que a solicitude de adhesión á xunta de compensación deberá acompaña-los títulos que posúan e declara-las situacións xurídicas que afecten os seus predios.</p>
<p>No caso dos titulares dun dereito de arrendamento ou algún outro sobre un inmoble, requírense os mesmos para que no prazo dun mes presenten ante a comisión xestora, con domicilio na r/ Pose 45-1º B de esta cidade, teléfono 981 17 32 64, ou ante</p>
<p>o concello a documentación xustificativa de tal dereito.</p>
<p>A Coruña, 8 de novembro de 2000.</p>
<p>O alcalde</p>
<p>P.D.</p>
<p>Salvador Fernández Moreda</p>

