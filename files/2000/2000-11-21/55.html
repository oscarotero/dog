---
date: '2000-11-21'
id: 145FE
page: 15
number: 225
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do proxecto de urbanización da U.E. II-08
  Coruña (expediente 4210/401).
range: Anuncio
url: 'https://www.xunta.gal/dog/Publicados/2000/20001121/Anuncio145FE_gl.html'
---
<p>O Consello da Xerencia Municipal de Urbanismo, en sesión do 19 de outubro de 2000, adoptou, entre outros, o seguinte acordo:</p>
<p>Primeiro.-Aprobar definitivamente o proxecto de urbanización que desenvolve a modificación do estu</p>
<p>dio de detalle da U.E.II-08 Coruña (expediente 4210/401), presentado pola entidade Hijos de Ismael Rodríguez, S.L., redactado polo enxeñeiro de camiños, canles e portos Eloy Fernández-Valdés Martínez-Estéllez, con visados do seu colexio profesional de datas 17-3-2000, 25-5-2000 e 17-8-2000.</p>
<p>Segundo.-Antes do inicio das obras e como condición suspensiva dos efectos do presente acordo de aprobación definitiva, a interesada deberá presentar un aval polo 100% do orzamento das obras e que ascende a 42.617.415 pesetas.</p>
<p>Terceiro.-Á vista do informe do xefe de Patrimonio Histórico, do 16 de xuño de 2000, referido nos antecedentes deste acordo, inicie esta administración municipal as actuacións encamiñadas á adquisición amigable do hórreo existente na parcela sinalada co nº 10 da primeira travesía da rúa Coruña, coa advertencia á interesada de que o hórreo ten presuntamente carácter de ben de interese cultural e que calquera opción de desmontaxe ou desprazamento deberá ser previamente autorizada pola Consellería de Cultura da Xunta de Galicia.</p>
<p>Cuarto.-Continúen os servicios de Xestión e Disciplina Urbanística da Xerencia Municipal de Urbanismo as actuacións iniciadas conducentes ó remate da ampliación da primeira travesía da rúa Coruña, co fin de contar cun viario completo nas condicións que prevé o vixente PXOU de Vigo.</p>
<p>Quinto.-Somete-lo acordo de aprobación definitiva do proxecto a publicación no DOG e no BOP, así como con notificación persoal ós interesados.</p>
<p>Contra o devandito acordo, que pon fín a vía administrativa, poderán interpoñerse os seguintes recursos:</p>
<p>a) Potestativo de reposición ante o Consello da Xerencia Municipal de Urbanismo de Vigo no prazo dun mes a partir do día seguinte ó da publicación do presente anuncio.</p>
<p>b) Contencioso-administrativo ante o Tribunal Superior de Xustiza de Galicia no prazo de dous meses contados desde o día seguinte ó da publicación deste anuncio.</p>
<p>De conformidade con artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, por medio do presente anuncio, notifícase o acordo que nel se contén a tódolos propietarios afectados descoñecidos, de ignorado domicilio respecto dos cales non se puido practica-la notificación intentada.</p>
<p>Vigo, 8 de novembro de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

