---
date: '2000-12-11'
id: '15262'
page: 16
number: 238
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 7 de decembro de 2000 pola que se establecen as compensacións
  complementarias como consecuencia da declaración oficial da existencia da
  enfermidade encefalopatía esponxiforme bovina.
range: Orde
url: 'https://www.xunta.gal/dog/Publicados/2000/20001211/Anuncio15262_gl.html'
---
<p>A Orde do 27 de novembro de 2000, pola que se establecen as indemnizacións por sacrificio obri</p>
<p>gatorio dos animais como consecuencia da declaración oficial da existencia da enfermidade encefalopatía esponxiforme bovina, regula os mecanismos para conseguir que o importe que se vai a indemnizar sexa equivalente ó valor medio normal en vida nos mercados gandeiros de referencia, respecto dos animais sacrificados por motivo de sospeita ou confirmación das encefalopatías esponxiformes transmisibles.</p>
<p>A declaración da enfermidade implicou, de conformidade co disposto no artigo 2.2º do Real decreto 2459/1996, do 2 de decembro, a aplicación das medidas preventivas específicas establecidas no Programa 2000 de normas de prevención e vixilancia das encefalopatías esponxiformes transmisibles dos animais. A adopción destas medidas sanitarias tan rigorosas supón que, a diferencia do que acontece no resto das enfermidades obxecto dos programas oficiais de erradicación, ademais da inmobilización de tódolos animais daquelas explotacións, que de calquera xeito e de acordo cos criterios do citado programa son susceptibles dunha toma de mostras, para o caso de que non se poida descarta-la enfermidade, o sacrificio obrigatorio e destrucción de tódolos rumiantes seguido dunha hixienización das instalacións da explotación, imposibilitando a reposición con outros animais ata que sexa concedida a autorización sanitaria oportuna.</p>
<p>Aínda así, con todo, as indemnizacións establecidas na Orde do 27 de novembro son insuficientes para palia-las importantes perdas económicas dos productores, sobre todo naquelas explotacións nas que se fai un baleiro sanitario total por sacrificio preventivo e destrucción de tódolos animais, que, ademais, teñen que sufrir ese período de inactividade productiva ata que os servicios veterinarios oficiais autoricen novamente a reintroducción de animais novos nesa explotación.</p>
<p>As directrices comunitarias sobre axudas estatais ó sector agrario (2000/C-28/2), no caso das destinadas á loita contra enfermidades animais e vexetais, recollen a posibilidade de engadir unha compensación razoable por ingresos non percibidos, tendo en conta as dificultades que implica a reposición do gando e os períodos de espera ou de corentena impostos ou recomendados polas autoridades competentes para elimina-la enfermidade antes de efectua-la reposición.</p>
<p>De conformidade coas directrices subliñadas, gran parte dos estados membros que padecen esta epizootia, lograron ampara-los seus gandeiros con medidas que recollen tanto o dano emerxente como o lucro cesante.</p>
<p>Así, se ben a lexislación de epizootias recoñece expresamente o dereito do dono do animal a ser indemnizado polo dano causado ó sacrifica-los animais, a aplicación dos métodos de valoración existentes na actualidade non son proporcionais o deterioración patrimonial que efectivamente se produce porque se lle impide producir durante un período</p>
<p>de tempo que, en moitos casos, constitúe o seu medio de vida, polo que, unha vez declarada a enfermidade en Galicia, vanse producir na práctica situacións de grave desamparo e indefensión.</p>
<p>Consecuentemente co anteriormente exposto, faise imprescindible establece-los mecanismos de reparación e resarcimento dos danos realmente causados ó propietario ante o establecemento de medidas obrigatorias como consecuencia dun programa de prevención e erradicación desta enfermidade, da que en ningún caso se pode facer responsable ó propietario da explotación.</p>
<p>Na súa virtude, de conformidade co disposto no artigo 30.I.3 do Estatuto de autonomía de Galicia, e en uso das competencias que me confire a Lei 1/1983, do 22 de febreiro, modificada pola Lei 11/1988, do 20 de outubro, reguladora da Xunta e do seu presidente,</p>
<p>DISPOÑO:</p>
<p>Artigo 1º</p>
<p>Os titulares das explotacións nas que se sacrifiquen e/ou destrúan de forma preventiva, tódolos animais da especie bovina por motivos de sospeita e/ou confirmación da presencia dalgunha das encefalopatías esponxiformes transmisibles, recibirán unha compensación por ingresos non percibidos de acordo co establecido nos seguintes artigos desta orde.</p>
<p>Artigo 2º</p>
<p>O importe das referidas compensacións será determinado de acordo coas marxes brutas das principais actividades productivas gandeiras das explotacións, que se xuntan como anexo a esta orde, tendo en conta o período de prohibición de reintroducción de animais que establece o programa vixente de normas de prevención e vixilancia das encefalopatías esponxiformes transmisibles dos animais, sempre de acordo coas dispoñibilidades orzamentarias.</p>
<p>Artigo 3º</p>
<p>Para poder ter dereito ás compensacións establecidas na presente orde, é imprescindible o cumprimento estricto da normativa en vigor sobre epizootias, programas de erradicación de enfermidades animais e a relativa á vixilancia epidemiolóxica das encefalopatías esponxiformes transmisibles.</p>
<p>Artigo 4º</p>
<p>As compensacións establecidas nesta orde aboaranse con cargo á aplicación orzamentaria 09.03.613-A.470.0, compensacións por encefalopatías esponxiformes, dos orzamentos xerais da Comunidade Autónoma de Galicia para 2000, dotada con tres millóns de pesetas.</p>
<p>Artigo 5º</p>
<p>1. As compensacións serán tramitadas de oficio por esta consellería ó dispor dos documentos xustificantes da destrucción hixiénica das reses de xeito</p>
<p>que se asegure a súa destrucción total mediante incineración ou outro método autorizado pola normativa vixente e unha vez comprobados os requisitos esixidos no artigo seguinte desta orde.</p>
<p>2. Emitirase resolución da aprobación ou denegación das compensacións na que se especificarán os recursos que procedan.</p>
<p>A resolución notificarase na forma prevista no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común. No caso de que transcorridos tres meses desde a destrucción dos animais implicados non se dictase resolución expresa, entenderase denegada a compensación.</p>
<p>Artigo 6º</p>
<p>Os beneficiarios das compensacións presentarán antes do pagamento, unha declaración debidamente asinada de conformidade coa percepción da axuda e unha declaración complementaria do conxunto das</p>
<p>axudas, tanto as aprobadas ou concedidas como as pendentes de resolución das distintas administracións públicas competentes ou calquera dos seus organismos, entes ou sociedades. Ademais deberán presentar certificación de encontrarse ó día das obrigas tributarias e sociais e que non teñen débeda ningunha coa Administración da Comunidade Autónoma.</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria para dicta-las disposicións necesarias para o desenvolvemento e cumprimento desta orde.</p>
<p>Segunda.-Esta orde entrará en vigor ó día seguinte o da súa publicación no Diario Oficial de Galicia.</p>
<p>Santiago de Compostela, 7 de decembro de 2000.</p>
<p>Cástor Gago Álvarez</p>
<p>Conselleiro de Agricultura, Gandería</p>
<p>e Política Agroalimentaria</p>
<p>ANEXO</p>
<p>Marxes brutas das principais actividades productivas gandeiras das explotacións (valores en pesetas/unidade)</p>
<table><tbody><tr><td></td></tr>
<tr><td></td></tr>
<tr><td>Actividade</td><td>Unidades</td><td>Características</td><td>Pdto. bruto</td><td>G. variabl.</td><td>Marxe bruta</td></tr>
<tr><td></td></tr>
</tbody></table>
<table><tbody><tr><td>Cabrún</td><td>Nai</td><td>Sen primas</td><td>17.000</td><td>1.600</td><td>15.400</td></tr>
<tr><td></td></tr>
<tr><td>Ovino</td><td>Nai</td><td>Con primas</td><td>15.000</td><td>1.600</td><td>13.400</td></tr>
<tr><td></td></tr>
<tr><td>Ovino</td><td>Nai</td><td>Sen primas</td><td>10.000</td><td>1.600</td><td>8.400</td></tr>
<tr><td></td></tr>
<tr><td>Vacún carne</td><td>Cab.</td><td>Dereitos+prima extens.</td><td>190.465</td><td>59.687</td><td>130.778</td></tr>
<tr><td></td></tr>
<tr><td>Vacún carne</td><td>Cab.</td><td>Con dereitos</td><td>173.826</td><td>59.687</td><td>114.139</td></tr>
<tr><td></td></tr>
<tr><td>Vacún carne</td><td>Cab.</td><td>Sen dereitos</td><td>142.600</td><td>59.600</td><td>83.000</td></tr>
<tr><td></td></tr>
<tr><td>Vacún leiteiro</td><td>Litros/cota/ano</td><td>&lt;50.000 l./expl.</td><td>53,0</td><td>24,3</td><td>28,7</td></tr>
<tr><td></td></tr>
<tr><td>Vacún leiteiro</td><td>Litros/cota/ano</td><td>De 50.001 a 100.000</td><td>53,8</td><td>23,8</td><td>30,0</td></tr>
<tr><td></td></tr>
<tr><td>Vacún leiteiro</td><td>Litros/cota/ano</td><td>&gt;100.000</td><td>57,1</td><td>25,2</td><td>31,9</td></tr>
<tr><td></td></tr>
<tr><td>Xatos ceba</td><td>Praza (1,25 xato)</td><td>0-9 meses</td><td>142.125</td><td>104.625</td><td>37.500</td></tr>
<tr><td></td></tr>
<tr><td>Xatos ceba</td><td>Praza (1,25 xato)</td><td>Con prima</td><td>175.403</td><td>104.625</td><td>70.778</td></tr>
<tr><td></td></tr>
<tr><td>Xatos ceba</td><td>Praza (1,25 xato)</td><td>Prima+prima extensi.</td><td>196.201</td><td>104.625</td><td>91.576</td></tr>
<tr><td></td></tr></tbody></table>

