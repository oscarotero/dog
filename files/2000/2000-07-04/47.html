---
date: '2000-07-04'
id: D4AA
page: 10
number: 129
agency: CONCELLO DE LOUSAME
section: VI. ANUNCIOS
title: Anuncio de suspensión de licencias urbanísticas.
range: Anuncio
url: 'https://www.xunta.gal/dog/Publicados/2000/20000704/AnuncioD4AA_gl.html'
---
<p>O Pleno da Corporación Municipal, en sesión ordinaria do día 16 de maio do ano que andamos, adoptou por unanimidade o seguinte acordo:</p>
<p>1. Suspender preventivamente todo procedemento de concesión de licencias urbanísticas e de obra, inclusive o movemento de terras ó longo dos ríos Vilacova e San Xusto, desde a estrema do Concello de Noia en ámbolos dous casos ata Servia e Comparada no caso do río Vilacova, incluíndo o Castro de Servia; e ata a nacencia do río San Xusto, no segundo caso, co fin de estudia-la ordenación da área indicada no Plan Xeral de Ordenación Municipal en trámite de informe pola Consellería de Política Territorial, Obras Públicas e Vivenda (artículo 34.1º da LSG).</p>
<p>Suspender, así mesmo, tódolos procedementos de concesión de licencias de todas clases, especificamente, as explotacións de canteiras e similares, ata que se establezasn as liñas de protección, no conxunto pétreo que vai desde o parque de San Lourenzo ata Moimenta.</p>
<p>2. Exceptúanse as obras de simple conservación, reposición ou rehabilitación de edificios e elementos preexistentes.</p>
<p>3. A extensión da suspensión nas marxes dos ríos citados comprende dúas franxas estremeiras cos ríos de 150 ml medidas desde o centro do río, segundo queda grafiado no plano correspondente. Na zona pétrea citada, en toda a súa extensión dentro do termo de Lousame.</p>
<p>4. A duración da sus pensión preventiva de tramitación de licencias que se acorda terá unha duración máxima de doce (12) meses contados da publicación deste anuncio no DOG. Como mínimo, ata a aprobación definitiva do PXOM.</p>
<p>5. O presente acordo publicarase no DOG, BOP e 2 xornais dos de máxima difusión na Comunidade Autónoma.</p>
<p>O que se fai público para xeral coñecemento, en virtude do disposto no artigo 34.1º da Lei do solo de Galicia e lexislación concordante.</p>
<p>Lousame, 7 de xuño de 2000.</p>
<p>José Ramón Vidal Castelo</p>
<p>Alcalde</p>

