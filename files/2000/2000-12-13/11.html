---
date: '2000-12-13'
id: '15472'
page: 16
number: 240
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Resolución do 1 de decembro de 2000 pola que se adxudica unha axuda para a
  realización dun proxecto de investigación sobre cálculo e medida de campos
  electromagnéticos producidos por liñas aéreas de alta tensión e subestacións e
  a súa influencia ambiental, convocada pola Orde do 20 de outubro de 2000
  (Diario Oficial de Galicia do 6 de novembro).
range: Resolución
url: 'https://www.xunta.gal/dog/Publicados/2000/20001213/Anuncio15472_gl.html'
---
<p>Orde conxunta da Secretaría Xeral de Investigación e Desenvolvemento e a Dirección Xeral do Cen</p>
<p>tro de Información e Tecnoloxía Ambiental do 20 de outubro de 2000 (Diario Oficial de Galicia do 6 de novembro) aprobaba as bases para a concesión dunha axuda para a realización dun proxecto de investigación sobre cálculo e medida de campos electromagnéticos producidos por liñas aéreas de alta tensión e subestacións e a súa influencia ambiental.</p>
<p>No artigo 4 da mencionada orde de convocatoria, determinábanse os criterios de selección que deberían ter en conta os membros da comisión, designados pola Secretaría Xeral de Investigación e Desenvolvemento e pola Dirección Xeral do Centro de Información e Tecnoloxía Ambiental.</p>
<p>Na súa virtude, atendendo a proposta elaborada pola citada comisión,</p>
<p>RESOLVO:</p>
<p>Primeiro.-Concederlle a axuda para a realización dun proxecto de investigación sobre cálculo e medida de campos electromagnéticos producidos por liñas aéreas de alta tensión e subestacións e a súa influencia ambientales ó investigador que se relaciona no anexo desta resolución, na contía e polas anualidades que se sinalan.</p>
<p>Segundo.-A inobservancia por parte do beneficiario de calquera das bases establecidas na Orde do 20 de outubro de 2000 (Diario Oficial de Galicia do 6 de novembro), suporá a perda do dereito a percibi-la axuda correspondente.</p>
<p>Terceiro.-Contra esta resolución e de conformidade co disposto nos artigos 114 e 115 da Lei 30/1992, do 26 de novembro, modificada pola Lei 4/1999, do 13 de xaneiro, poderán os interesados interpoñer recurso de alzada perante o conselleiro de Medio Ambiente.</p>
<p>Disposición derradeira.</p>
<p>Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 1 de decembro de 2000.</p>
<p>Juan José Casares Long</p>
<p>Director xeral do Centro de Información</p>
<p>e Tecnoloxía Ambiental</p>
<p>ANEXO</p>
<p>Investigador principal: Garrido Suárez, Carlos.</p>
<p>NIF: 35.256.172R.</p>
<p>Anos: 2.</p>
<p>1ª Anua. (miles de pesetas): 5.650.</p>
<p>Centro pagador: MA.</p>
<p>2ª Anua. (miles de pesetas): 6.350.</p>
<p>Centro pagador: MA.</p>
<p>Total concedido: 12.000.</p>

