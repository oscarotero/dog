---
date: '2000-12-13'
id: '15466'
page: 16
number: 240
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 4 de decembro de 2000 pola que se ordena a publicación do acordo
  do Consello da Xunta de Galicia do 1 de decembro de 2000, polo que se aproba a
  modificación da relación de postos de traballo da Consellería de Pesca,
  Marisqueo e Acuicultura.
range: Resolución
url: 'https://www.xunta.gal/dog/Publicados/2000/20001213/Anuncio15466_gl.html'
---
<p>O incremento da actividade do Centro de Control de Calidade do Medio Mariño en canto a controis analíticos das condicións oceanográficas, fitoplancto, biotoxinas e toda clase de compoñentes contaminantes, químicos e de microbioloxía, para obter tódalas garantías sanitarias de cara ó consumidor, leva a adecua-lo cadro de persoal do centro ó dito incremento de actividade.</p>
<p>Todo isto así como as modificacións puntuais formuladas pola Consellería de Pesca, Marisqueo e Acuicultura, fai necesario modifica-la relación de postos de traballo da dita consellería.</p>
<p>En consecuencia, por proposta da Consellería Pesca, Marisqueo e Acuicultura, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do un de decembro de dous mil, adoptou o seguinte,</p>
<p>ACORDO:</p>
<p>1. Modifica-la vixente relación de postos de traballo da Consellería de Pesca, Marisqueo e Acuicultura, nos termos que se sinalan no anexo ó presente acordo.</p>
<p>2. Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do un de decembro de dous mil, relativo á aprobación da modificación da relación de postos de traballo da Consellería de Pesca, Marisqueo e Acuicultura, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 4 de decembro de 2000.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>Modificacións/creacións de formacións específicas:</p>
<p>Modifícanse as descricións dos seguintes códigos de formación específica quedando da seguinte forma:</p>
<p>711. Experiencia mínima de dous anos en técnicas analíticas de microbioloxía e patoloxía de moluscos (R.I.).</p>
<p>717. Experiencia mínima de dous anos en programas de control e técnicas de análise de microbioloxía e patoloxía de moluscos (R.I.).</p>
<p>880. Experiencia mínima de dous anos en técnicas de análise de nutrientes, carbono e pigmentos fotosintéticos en auga de mar (R.I.).</p>
<p>881. Experiencia mínima de dous anos en avaliación da calidade das zonas de producción no medio mariño (R.I.).</p>

