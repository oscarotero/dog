---
date: '2000-02-25'
id: 4C96
page: 2
number: 39
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 15 de febreiro de 2000 pola que se ordena a publicación do
  acordo do Consello da Xunta de Galicia, do 3 de febreiro de 2000, polo que se
  aproba definitivamente o ramal de gas do complexo ambiental de Cerceda como
  proxecto sectorial de incidencia supramunicipal, para os efectos previstos na
  Lei 10/1995, do 23 de novembro, de ordenación do territorio de Galicia.
range: Resolución
url: 'https://www.xunta.gal/dog/Publicados/2000/20000225/Anuncio4C96_gl.html'
---
<p>O Consello da Xunta de Galicia, na sua reunión do día tres de febreiro de dous mil, adoptou o seguinte acordo:</p>
<p>Aprobar definitivamente como proxecto sectorial de incidencia supramunicipal o ramal de gas do complexo ambiental de Cerceda.</p>
<p>O órgano competente, por razón da materia, para a tramitación do expediente é a Consellería de Medio Ambiente.</p>
<p>As determinacións contidas no proxecto vincularán o planeamento dos municipios nos que se asentan as súas instalacións, que terán que adaptarse a elas nos termos establecidos no proxecto, nun prazo máximo de catro anos.</p>
<p>De conformidade co disposto na disposición adicional quinta da Lei 1/1997, do 24 de marzo, do Solo de Galicia, para os efectos previstos na disposición adicional primeira da Lei 10/1995, do 23 de novembro, de ordenación do territorio de Galicia, quedan expresamente cualificados como de marcado carácter territorial as obras necesarias para a execución do proxecto e, consecuentemente, non estarán sometidas ós actos de control preventivo municipal a que se refire o artigo 84.1º b da Lei 7/1985, do 2 de abril, reguladora das bases de réxime local.</p>
<p>Visto o antedito acordo do Consello da Xunta de Galicia, adoptado na súa reunión do día tres de febreiro de dous mil, e coa finalidade de cumprilo, dispoño que se publique no Diario Oficial de Galicia.</p>
<p>Santiago de Compostela, 15 de febreiro de 2000.</p>
<p>José Carlos del Álamo Jiménez</p>
<p>Conselleiro de Medio Ambiente</p>

