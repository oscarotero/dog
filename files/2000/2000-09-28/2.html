---
date: '2000-09-28'
id: 11ADE
page: 13
number: 189
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 22 de setembro de 2000, da Dirección Xeral de Transportes, pola
  que se publica o acordo da Xunta de Galicia relativo ó Centro Loxístico de
  Transportes de Culleredo.
range: Resolución
url: 'https://www.xunta.gal/dog/Publicados/2000/20000928/Anuncio11ADE_gl.html'
---
<p>1. O Consello da Xunta adoptou, o día 21 de xullo de 2000, o seguinte acordo:</p>
<p>-Aprobar definitivamente como proxecto sectorial de incidencia supramunicipal o proxecto do Centro</p>
<p>Loxístico de Transportes de Culleredo (CLTC), declarando a utilidade pública e a urxente ocupación, para efectos de expropiación forzosa, dos bens e dereitos necesarios para a súa execución.</p>
<p>-As determinacións contidas no proxecto vincularán o planeamento do concello no que se asentan as súas instalacións.</p>
<p>-De conformidade co disposto na disposición adicional primeira da Lei 10/1995, do 23 de novembro, de ordenación do territorio de Galicia, quedan expresamente cualificadas como de marcado carácter territorial as obras necesarias para a execución do proxecto, sen prexuízo da necesidade da obtención das autorizacións e permisos sectoriais pertinentes como trámite previo á execución das obras.</p>
<p>2. A relación de bens e dereitos susceptibles de expropiación para a execución do dito proxecto atópase á disposición dos interesados na sede do Concello de Culleredo.</p>
<p>3. Contra esta resolución, que é definitiva en vía administrativa, poderá interpoñerse, se é o caso, recurso potestativo de reposición perante o Consello da Xunta de Galicia, no prazo dun mes contado a partir do día seguinte ó da súa publicación, segundo os artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, de conformidade co establecido nos artigos 10 e 46 da Lei 29/1998, do 13 de xullo, reguladora da xurisdicción contencioso-administrativa, no prazo de dous meses contados desde o día seguinte ó da súa publicación.</p>
<p>Santiago de Compostela, 22 de setembro de 2000.</p>
<p>Juan Carlos Villarino Tejada</p>
<p>Director xeral de Transportes</p>

