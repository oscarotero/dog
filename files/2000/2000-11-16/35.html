---
date: '2000-11-16'
id: '14036'
page: 15
number: 222
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 25 de setembro de 2000, do Xurado Provincial de Clasificación de
  Montes Veciñais en Man Común de Ourense, relativo á iniciación do procedemento
  de clasificación como veciñal en man común do monte denominado A Coutada, a
  favor dos veciños de Vilar de Santos, As Casas da Veiga e O Barrio, no
  concello de Vilar de Santos.
range: Edicto
url: 'https://www.xunta.gal/dog/Publicados/2000/20001116/Anuncio14036_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, en sesión do 15-12-1999, inicia-lo expediente de clasificación como veciñal en man común, comezado</p>
<p>o 11-5-1988, do monte denominado A Coutada e coas características que a seguir se relacionan, nomeándose instructores do expediente a Manuel Bouzas Costa e Miguel Ángel González Trigás.</p>
<p>Publícase de acordo co establecido no artigo 23.2º do Decreto 260/1992, do 4 de setembro (DOG nº 186, do 23 de setembro), polo que se aproba o regulamento para a execución da Lei 13/1989, do 10 de outubro, de montes veciñais en man común.</p>
<p>Concello: Vilar de Santos.</p>
<p>Nome do monte: A Coutada, corresponde á parcela nº 2334 da concentración parcelaria de Vilar de Santos, Sandiás (Vilar de Santos, Sandiás, Ourense).</p>
<p>Comunidade propietaria: Vilar de Santos, As Casas da Veiga e O Barrio.</p>
<p>Superficie: cincuenta e tres hectáreas, sesenta e seis áreas e dez centiáreas, aproximadamente.</p>
<p>Estremas:</p>
<p>Norte: camiño e outros propietarios.</p>
<p>Sur: río Limia.</p>
<p>Leste: camiño, zona excluída, masas comúns e Carmen Gómez Colmenero.</p>
<p>Oeste: José Gómez Ferreiro e camiño.</p>
<p>Este predio atópase a cabalo entre os termos municipais de Vilar de Santos e Rairiz de Vegia, tal e como se reflicte no plano adxunto.</p>
<p>Iníciase a apertura do período dun mes para a práctica de alegacións a partir do día seguinte da publicación do edicto no Diario Oficial de Galicia.</p>
<p>Ourense, 25 de setembro de 2000.</p>
<p>Miriam Areal López</p>
<p>Secretaria do Xurado Provincial de Clasificación de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación de Montes Veciñais en Man Común de Ourense</p>

