---
date: '2000-08-28'
id: 1082A
page: 12
number: 166
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 16 de xuño de 2000 pola que se lle outorga a Rosario Quelle Lage
  permiso de actividade para un centro regulador de crustáceos, no
  establecemento Restaurante, Nito na praia de Area, Faro número 1, Viveiro,
  Lugo.
range: Resolución
url: 'https://www.xunta.gal/dog/Publicados/2000/20000828/Anuncio1082A_gl.html'
---
<p>Visto o expediente iniciado por instancia de Rosario Quelle Lage (DNI 76.543.968-Z), no que solicita permiso de actividade para un centro regulador de crustáceos na instalación do Restaurante Nito sito na praia de Area, nº 1, Viveiro, Lugo.</p>
<p>Tendo en conta que o expediente se tramitou conforme a dereito.</p>
<p>Tendo en conta que no Decreto 286/1996, do 4 de xullo, polo que se crea a figura do centro regulador de crustáceos como novo tipo de establecemento auxiliar de acuicultura, no seu artigo 1º se recolle que o devandito centro regulador dependerá do establecemento matriz, formando parte do mesmo local aínda que separado, fisicamente na súa totalidade, da zona de atención ó público.</p>
<p>Tendo en conta os informes que constan no expediente, así como a proposta favorable da Delegación Territorial de Lugo, con data do 1-3-2000, esta consellería</p>
<p>RESOLVE:</p>
<p>Outorgarlle a Rosario Quelle Lage, con DNI 76.543.968-Z, permiso de actividade para a posta en funcionamento e explotación do establecemento que a continuación se relaciona:</p>
<p>-Establecemento auxiliar de acuicultura: centro regulador de crustáceos.</p>
<p>-Situación: Restaurante Nito sito na praia de Area, Faro nº 1, Viveiro, Lugo.</p>
<p>-Especies: boi (Cancer pagurus), lumbrigante (Homarus gammarus), centola (Maja squinado), lagosta (Palinurus elephas) e nécora (Macropipus puber).</p>
<p>Dominio público: non ocupa.</p>
<p>Dominio privado: 4,64 m</p>
<p>Superficie de estabulación: 2 piscinas, que fan un total de 4,64 m.</p>
<p>O permiso de actividade outórgase baixo as seguintes condicións:</p>
<p>Primeira.-Terá unha vixencia de dez anos, que se contarán a partir da publicación desta orde no Diario Oficial de Galicia; poderá ser prorrogado discrecionalmente por petición do interesado. Esta petición deberá presentarse nos sesenta (60) días anteriores a fin da vixencia, por prazos iguais doutros dez anos.</p>
<p>Segunda.-O emprazamento e as obras de instalación do establecemento axustaranse ós planos e ó proxecto presentados. O titular do permiso de actividade deberá dar comezo ás obras nun prazo de seis (6) meses, que se contarán desde a publicación no Diario Oficial de Galicia desta orde, e quedarán finalizadas no prazo dun (1) ano.</p>
<p>Finalizadas as obras, o titular comunicaralle este feito á delegación territorial da Consellería de Pesca, Marisqueo e Acuicultura en Lugo, para os efectos de practica-la inspección destas, das que se emitirá o correspondente informe.</p>
<p>Terceira.-O establecemento cumprirá o disposto na Lei 6/1993, do 11 de maio, de pesca de Galicia, no Decreto 286/1996, do 4 de xullo, polo que se crea a figura do centro regulador de crustáceos como novo tipo de establecemento auxiliar de acuicultura, na Orde do 16 de outubro de 1996, sobre centros reguladores de crustáceos, así como a demais normativa vixente aplicable a este tipo de establecementos.</p>
<p>Cuarta.-O titular contrae a obriga de manter en bo estado as instalacións; estas non poderán alugarse nin ser destinadas a usos distintos dos propios deste tipo de establecementos. Baixo ningún concepto se poderán modifica-las instalacións sen permiso expreso desta consellería.</p>
<p>Quinta.-O permiso de actividade ó que se refire esta orde extinguirase nos casos previstos no artigo 72 da Lei 6/1993 e no artigo 6 do Decreto 193/1997 sinalados.</p>
<p>Sexta.-O outorgamento do permiso de actividade non exime o seu titular da obtención das licencias ou outras autorizacións legalmente procedentes, esixibles por outros organismos en función das súas competencias.</p>
<p>Sétima.-O interesado xustificará o aboamento á Facenda Pública do imposto que grava as concesións e autorizacións administrativas (transmisións patrimoniais e actos xurídicos documentados), ou acre</p>
<p>ditará a declaración de non estar suxeito a tal imposto, feita pola Delegación de Facenda ou a oficina liquidadora correspondente.</p>
<p>Contra esta resolución, que pon fin á vía administrativa, poderá interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo que se interporá, no prazo de dous meses ante a xursidicción contencioso-administrativa; ámbolos dous prazos se contarán desde o día seguinte ó da súa notificación de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 16 de xuño de 2000.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

