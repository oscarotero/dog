---
date: '2000-03-01'
id: '5086'
page: 2797
number: 42
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (463/1999).
range: Edicto
url: 'https://www.xunta.gal/dog/Publicados/2000/20000301/Anuncio5086_gl.html'
---
<p>O maxistrado-xuíz do Xulgado de Primeira Instancia e Instrucción número seis de Santiago de Compostela, fai saber que neste xulgado se segue o expediente de dominio, reanudación do tracto 463/1999, por instancia de Daniel Martínez Rey, para a inmatriculación dos seguintes predios:</p>
<p>Casa número seis do lugar de Vilastrexe, parroquia de Santa María de Villestro, concello de Santiago de Compostela, que consta dunha planta baixa e outra alta, e mide seis metros de longo e outros seis metros de largo, aproximadamente, ocupando así a extensión de trinta e seis metros cadrados; e a metade da eira de mallar, pro indiviso, coa outra metade dos herdeiros de Juan Manuel Beiroa, de tres cuartillos ou setenta e nove centiáreas, con curral e saídos. Linda o conxunto: norte, camiño de carro, sur, casa e terreo dos herdeiros de Francisco Vilouta; leste, caseta dos herdeiros de Filomena Fernández; e oeste, caseta dos herdeiros de Francisco Vilouta.</p>
<p>Por medio deste edicto e en virtude do acordado en providencia desta data, convócanse as persoas ignoradas ás que lles puidese prexudica-la inscrición solicitada para que, no termo dos dez días seguintes á publicación deste edicto, poidan comparecer no expediente, alegando o que ó seu dereito conveña.</p>
<p>Así mesmo, cítase a Balbina e José Rey Vilouta, como fillos e herdeiros do titular rexistral José Rey Vilouta, e a Dondina Espiñeira Calviño e Enrique Lodeiro Puente, como persoas das que procede o predio máis arriba referido para que, dentro do termo anteriormente expresado, poidan comparecer no expediente alegando o que ó seu dereito conveña.</p>
<p>En Santiago de Compostela, sete de febreiro de dous mil.</p>
<p>O/A secretario/a</p>
<p>Rubricado</p>

