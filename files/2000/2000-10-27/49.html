---
date: '2000-10-27'
id: '12E86'
page: 14
number: 209
agency: CONCELLO DA CORUÑA
section: VI. ANUNCIOS
title: Anuncio (18/2000).
range: Anuncio
url: 'https://www.xunta.gal/dog/Publicados/2000/20001027/Anuncio12E86_gl.html'
---
<p>A alcaldía-presidencia con data do 20 de setembro de 2000 dictou a seguinte resolución:</p>
<p>Primeiro.-Incoar expediente para a aprobación de bases e estatutos da Xunta de Compensación para constituír para a execución do polígono único do Plan parcial do sector S-7, recinto feiral do Plan xeral de ordenación municipal vixente.</p>
<p>Segundo.-Aprobar inicialmente o proxecto de bases e estatutos presentado por Antonio Fontenla Ramil en nome e representación da comisión xestora constituída para estes efectos.</p>
<p>Terceiro.-Ordena-la citación persoal no expediente a aqueles que aparezan como interesados na súa calidade de titulares de bens e dereitos afectados, así como a publicación nos diarios oficiais do anuncio correspondente segundo modelo oficial que se xunta, facultando a comisión xestora, e no seu nome a Antonio Fontenla Ramil como presidente desta, para a súa presentación e delixenciamento ante o órgano correspondente.</p>
<p>O que se fai público de conformidade co disposto no artigo 133.4º en relación co 102, ambos da Lei 1/1997, do 24 de marzo, do solo de Galicia (BOE número 103, do 30 de abril), advertindo os interesados de que o expediente se encontra á súa disposición nas oficinas de xestión do Servicio de Urbanismo, sitas na avda. da Marina nº 18, entre as 12 e as 14 horas, de luns a venres durante o prazo de 20 días a partir da publicación ou notificación do acordo que se traslada, onde poderán consultalo e presentar cantas alegacións teña por conveniente na defensa dos seus dereitos.</p>
<p>A Coruña, 20 de setembro de 2000.</p>
<p>P.D.</p>
<p>Salvador Fernández Moreda</p>
<p>Concelleiro delegado de Urbanismo</p>

