---
date: '2000-10-27'
id: 12DCA
page: 14
number: 209
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de setembro de 2000 pola que se modifica a autorización da Escola
  Familiar Agraria A Cancela das Neves (Pontevedra), autorizando o ciclo
  formativo de grao medio de xestión administrativa en substitución do ciclo
  formativo de grao medio de xardinería.
range: Orde
url: 'https://www.xunta.gal/dog/Publicados/2000/20001027/Anuncio12DCA_gl.html'
---
<p>Examinado o expediente presentado pola Escola Familiar Agraria A Cancela das Neves (Pontevedra), solicitando poder substituí-lo ciclo formativo de grao medio de xardinería (autorizado por Resolución do 17 de xuño de 1999 (DOG do 14 de xullo), polo ciclo formativo de grao medio de xestión administrativa.</p>
<p>Resultando que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que o envía cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo; Decreto 296/1999 (DOG do 18 de novembro), polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Orde do 21 de decembro de 1999 (DOG do 31-1-2000), pola que se regulan determinados aspectos relativos á autorización de centros privados exclusivos de formación profesional específica, no ámbito da Comunidade Autónoma de Galicia; Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, </p>
<p>e a Orde do 20 de setembro de 1995 (DOG do 15 de decembro), que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autorizarlle á Escola Familiar Agraria A Cancela das Neves (Pontevedra), para poder imparti-lo ciclo formativo de grao medio de xestión administrativa da familia profesional de administración, en substitución do ciclo formativo de grao medio de xardinería da familia profesional de actividades agrarias, quedando a composición do centro como se especifica no anexo desta orde.</p>
<p>Segundo.-Para as ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumplimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Disposición transitoria</p>
<p>Durante o curso 2000-2001 poderá impartir excepcionalmente o segundo curso do ciclo formativo de grao medio de xardinería, autorizado por Resolución do 17 de xuño de 1999 (DOG do 14 de xullo).</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 26 de setembro de 2000.</p>
<p>Celso Currás Fernández</p>
<p>Conselleiro de Educación e</p>
<p>Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: As Neves.</p>
<p>Localidade: As Neves.</p>
<p>Enderezo: Tortoreos, s/n.</p>
<p>Código do centro: 36005671.</p>
<p>Denominación específica: Escola Familiar Agraria A Cancela.</p>
<p>Titular: Federación de Escuelas Familiares Agrarias.</p>
<p>Composición resultante:</p>
<p>Centro de formación profesional específica:</p>
<p>Familia profesional: administración.-1 ciclo formativo de grao medio de xestión administrativa (1 unidade para 20 alumnos).</p>
<p>Familia profesional: industrias alimentarias.-1 ciclo formativo de grao medio de panificación e repostería (1 unidade para 30 alumnos).</p>
<p>Formación profesional de segundo grao:-2º e 3º curso de FP2 da especialidade: goberno e administración de empresas comunitarias (2 unidades).</p>

