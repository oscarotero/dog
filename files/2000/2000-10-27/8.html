---
date: '2000-10-27'
id: 12DDA
page: 14
number: 209
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 18 de outubro de 2000 pola que se resolve a convocatoria de axudas
  económicas para a realización de actividades de formación dirixidas ó
  profesorado de niveis non universitarios da Comunidade Autónoma de Galicia
  durante o ano 2000 e organizadas polas asociacións e fundacións con fins
  pedagóxicos, legalmente constituídas (Diario Oficial de Galicia, do 18 de
  agosto de 1999).
range: Orde
url: 'https://www.xunta.gal/dog/Publicados/2000/20001027/Anuncio12DDA_gl.html'
---
<p>Por Orde do 26 de xullo de 2000 (DOG do 17 de agosto) a Consellería de Educación e Ordenación Universitaria convocou axudas económicas para a realización de actividades de formación dirixidas ó profesorado de niveis non universitarios da Comunidade Autónoma de Galicia durante o ano 2000 e organizadas polas asociacións e fundacións legalmente constituídas que teñan nos seus estatutos como fin preferente a formación do profesorado e non teñan a consideración de movementos de renovación pedagóxica.</p>
<p>Vista a proposta formulada pola comisión de selección, e de conformidade coa base 10 da convocatoria,</p>
<p>RESOLVO:</p>
<p>Primeiro.-Concederlles, con cargo ó concepto orzamentario 07.04.3221.480.0, as axudas que se relacionan no anexo desta orde.</p>
<p>Segundo.-Modifica-lo prazo de xustificación das axudas, que se deberá realizar ata o 30 de outubro de 2000 para as actividades realizadas ata o 30 de setembro incluído, e ata o 5 de decembro de 2000, para as que se realicen entre o 1 de outubro e o 4 de decembro ámbolos dous incluídos.</p>
<p>Terceiro.-Unha vez rematado o prazo de presentación das documentacións xustificativas das axudas económicas concedidas, reunirase a comisión para face-la avaliación delas.</p>
<p>Cuarto.-Contra esta resolución os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes contado a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro) de modificación da Lei 30/1992, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Disposicións derradeiras</p>
<p>Primeira.-Autorízase a Dirección Xeral de Ordenación Educativa e Formación Profesional para dicta-las instruccións necesarias para a aplicación e desenvolvemento desta orde.</p>
<p>Segunda.-Esta orde entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 18 de outubro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Acta da comisión de axudas para asociacións e fundacións.</p>
<table><tbody><tr><td></td></tr>
<tr><td></td></tr>
<tr><td>Nome da asociación</td><td>Cantidade
asignada</td></tr>
<tr><td></td></tr>
</tbody></table>
<table><tbody><tr><td>Asociación de Directores de Colexios Públicos da Coruña</td><td>100.000</td></tr>
<tr><td></td></tr>
<tr><td>Asociación Centro de Filosofía para Nenos/as de Galicia</td><td>100.000</td></tr>
<tr><td></td></tr>
<tr><td>Asociación de Ensinantes do Salnés Candea</td><td>281.082</td></tr>
<tr><td></td></tr>
<tr><td>Sindicato de Traballadores do Ensino (STEG)</td><td>100.000</td></tr>
<tr><td></td></tr>
<tr><td>Asociación MRP Lucus</td><td>191.541</td></tr>
<tr><td></td></tr>
<tr><td>Asociación Galega de Atención Temperá</td><td>100.000</td></tr>
<tr><td></td></tr>
<tr><td>Aula Castelao de Filosofía de Pontevedra</td><td>100.000</td></tr>
<tr><td></td></tr>
<tr><td>Asociación de Mestres dos Colexios Rurais de Galicia</td><td>100.000</td></tr>
<tr><td></td></tr>
<tr><td>Asociación de Profesores de Inglés de Galicia (Apiga)</td><td>460.355</td></tr>
<tr><td></td></tr>
<tr><td>Colexio de Doutores e Licenciados en Filosofía e Letras de Ourense</td><td>561.763</td></tr>
<tr><td></td></tr>
<tr><td>Asociación Cultural Matinando</td><td>100.000</td></tr>
<tr><td></td></tr>
<tr><td>Asociación Pedagóxico-Cultural Soutullo</td><td>241.245</td></tr>
<tr><td></td></tr>
<tr><td>Confederación Intesindical Galega (CIG-Ensino)</td><td>599.791</td></tr>
<tr><td></td></tr>
<tr><td>Asociación MRP-Dolmen</td><td>653.113</td></tr>
<tr><td></td></tr>
<tr><td>Asociación de Directores de C.P. da Bisbarra de Santiago</td><td>279.296</td></tr>
<tr><td></td></tr>
<tr><td>Seminario Galego de Educadores para a Paz</td><td>369.814</td></tr>
<tr><td></td></tr>
<tr><td>Suma total:</td><td>4.338.000</td></tr>
<tr><td></td></tr></tbody></table>

