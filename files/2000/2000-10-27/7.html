---
date: '2000-10-27'
id: 12DD6
page: 14
number: 209
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 18 de outubro de 2000 pola que se resolve a convocatoria de axudas
  económicas para a realización de actividades de formación dirixidas ó
  profesorado de niveis non universitarios da Comunidade Autónoma de Galicia
  durante o ano 2000 e organizadas polos movementos de renovación pedagóxica.
range: Orde
url: 'https://www.xunta.gal/dog/Publicados/2000/20001027/Anuncio12DD6_gl.html'
---
<p>Por Orde do 26 de xullo de 2000 (DOG do 17 de agosto) a Consellería de Educación e Ordenación Universitaria convocou axudas económicas para a realización de actividades de formación dirixidas ó profesorado de niveis non universitarios da Comunidade Autónoma de Galicia durante o ano 2000 e organizadas polos movementos de renovación pedagóxica.</p>
<p>Vista a proposta formulada pola comisión de selección, e de conformidade coa base 10 da convocatoria,</p>
<p>RESOLVO:</p>
<p>1º Concederlles, con cargo ó concepto orzamentario 07.04.3221.480.0, as axudas que se relacionan no anexo desta orde.</p>
<p>2º Modifica-lo prazo de xustificación das axudas, que se deberá realizar ata o 30 de outubro de 2000 para as actividades realizadas ata o 30 de setembro incluído, e ata o 5 de decembro de 2000, para as que se realicen entre o 1 de outubro e o 4 de decembro ámbolos dous incluídos.</p>
<p>3º Unha vez rematado o prazo de presentación das documentacións xustificativas das axudas económicas concedidas, reunirase a comisión para face-la avaliación delas.</p>
<p>4º Contra esta resolución os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes contado a partir do día seguinte da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro) de modificación da Lei 30/1992, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Disposicións derradeiras</p>
<p>Primeira. autorízase a Dirección Xeral de Ordenación Educativa e Formación Profesional para dicta-las instruccións necesarias para a aplicación e desenvolvemento desta orde.</p>
<p>Segunda. Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 18 de outubro de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>Anexo á acta da Comisión de Axudas a MRP.</p>
<p>Cantidades asignadas a cada MRP para o ano 2000.</p>
<table><tbody><tr><td></td></tr>
<tr><td>MPR</td><td>1ª
actividade</td><td>2ª e 3ª
actividades</td><td>Actividades ó
longo do ano</td><td>Total</td></tr>
<tr><td></td></tr>
</tbody></table>
<table><tbody><tr><td>APJEGP</td><td>700.000</td><td>400.000</td><td>300.000</td><td>1.400.000</td></tr>
<tr><td></td></tr>
<tr><td>Universidade Popular de Corcubión</td><td>500.000</td><td></td><td>300.000</td><td>800.000</td></tr>
<tr><td></td></tr>
<tr><td>ASPGP</td><td>700.000</td><td>400.000</td><td>300.000</td><td>1.400.000</td></tr>
<tr><td></td></tr>
<tr><td>Nova Escola Galega</td><td>700.000</td><td>400.000</td><td>300.000</td><td>1.400.000</td></tr>
<tr><td></td></tr>
<tr><td>MRP-Escola de Verán de Lugo</td><td>700.000</td><td></td><td>300.000</td><td>1.000.000</td></tr>
<tr><td></td></tr>
<tr><td>Asociación Pedagóxica: Instituto Galego de Socio-Pedagoxía</td><td>700.000</td><td>200.000</td><td>300.000</td><td>1.200.000</td></tr>
<tr><td></td></tr>
<tr><td>Asociación Socio-Pedagó-
xica Galega (AS-PG)</td><td>700.000</td><td>400.000</td><td>300.000</td><td>1.400.000</td></tr>
<tr><td></td></tr>
<tr><td>Escola Viva</td><td>700.000</td><td>400.000</td><td>300.000</td><td>1.400.000</td></tr></tbody></table>
<p>Total pesetas10.000.000</p>

