---
date: '2000-09-12'
id: '11156'
page: 12
number: 177
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Cédula do 14 de agosto de 2000, da Delegación Territorial de Vigo, pola que se
  notifica a resolución do recurso de alzada do expediente sancionador
  PO-0034-1999.
range: Cédula
url: 'https://www.xunta.gal/dog/Publicados/2000/20000912/Anuncio11156_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285 do 27 de novembro), notifícase ás persoas que se citan a continuación a resolución dos recursos de alzada dos expedientes instruídos por infraccións da Lei 6/1991, do 15 de maio (Diario Oficial de Galicia do 27 de maio), de infraccións en materia de protección dos recursos marítimo-pesqueiros.</p>
<p>Os interesados dispoñen dun prazo de dous meses, contados a partir do día seguinte á publicación deste edicto, para interpoñeren recurso contencioso-administrativo ante o Xulgado do Contencioso-Administrativo que corresponda, de conformidade co disposto nos artigos 8.1º e) e 14.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>O expediente relacionado de seguido atópase a disposición dos interesados na Delegación Territorial da Consellería de Pesca, Marisqueo e Acuicultura de Pontevedra, sita na r/ Palma nº 4 -Vigo.</p>
<p>Nº de expediente: PO-0034-1999.</p>
<p>Denunciado: Diego Dios Gondar.</p>
<p>Enderezo: Semuiño, 14 Illa de Arousa-Pontevedra.</p>
<p>Precepto infrinxido: 6.7º da Lei 6/1991, do 15 de maio.</p>
<p>Sanción: cincuenta mil pesetas (50.000 ptas.)</p>
<p>Recurso de alzada presentado o día: 3 de setembro de 1999.</p>
<p>Resolución do recurso de alzada: desestimatorio, confirmando a resolución de cincuenta mil pesetas (50.000 ptas.).</p>
<p>De conformidade co previsto na orde de Economía e Facenda do 22 de maio de 1987 (Diario Oficial</p>
<p>de Galicia nº 104, de 3 de xuño) as devanditas sancións deberán ser aboadas na Caixa de Aforros de Galicia, oficina principal de Vigo. Título da conta Tesouro da Facenda Galega. Conta restrinxida da Consellería de Pesca, Marisqueo e Acuicultura. Recadación de multas e sancións. Delegación de Vigo (Pontevedra). C/C nº 2091-0501-66-3110000041, nos prazos establecidos no Regulamento xeral de recadación. De non seren aboadas procederase, sen máis trámite, á súa cobranza pola vía de constrinximento regulamentaria.</p>
<p>Vigo, 14 de agosto de 2000.</p>
<p>Rosa María Quintana Carballo</p>
<p>Delegada territorial de Vigo</p>

