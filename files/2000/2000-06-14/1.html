---
date: '2000-06-14'
id: BA5A
page: 9
number: 115
agency: CONSELLERÍA DE INDUSTRIA E COMERCIO
section: I. DISPOSICIÓNS XERAIS
title: >-
  Decreto 145/2000, do 2 de xuño, de modificación do Decreto 289/1999, do 14 de
  outubro, polo que se crea o Euro-Observatorio Galego.
range: Decreto
url: 'https://www.xunta.gal/dog/Publicados/2000/20000614/AnuncioBA5A_gl.html'
---
<p>A grande demanda existente desde a entrada en vigor do Euro-Observatorio Galego, así como a aproximación da aparición da nova moeda que vai afectar a tódolos cidadáns e que por tanto está creando numerosas inquietudes, fan necesaria unha reasignación de funcións e competencias de acordo cos principios de celeridade e eficacia que deben presidi-la actuación administrativa.</p>
<p>Na súa virtude, por proposta do conselleiro de Industria e Comercio e logo de deliberación do Consello da Xunta de Galicia na súa reunión do día dous de xuño de dous mil,</p>
<p>DISPOÑO:</p>
<p>Artigo 1º</p>
<p>Engádese un parágrafo ó artigo 2, do Decreto 289/1999, do 14 de outubro, polo que se crea o Euro-Observatorio Galego, que queda do seguinte modo:</p>
<p>«Cando algún membro non poida acudir, poderá ser substituído pola persoa que designe».</p>
<p>Artigo 2º</p>
<p>Modifícase o punto 2 do artigo 5, que queda redactado do seguinte modo:</p>
<p>«2. Cando algún membro da comisión executiva non poida acudir, poderá ser substituído pola persoa que designe».</p>
<p>Artigo 3º</p>
<p>Modifícase o artigo 5 para engadirlle o punto 3, que queda redactado do seguinte modo:</p>
<p>«3. A comisión executiva exercerá as funcións sinaladas nos números 1, 4, 6, 7, 8 do artigo 3º deste decreto».</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dous de xuño de dous mil.</p>
<p>Manuel Fraga Iribarne</p>
<p>Presidente</p>
<p>Juan Rodríguez Yuste</p>
<p>Conselleiro de Industria e Comercio</p>

