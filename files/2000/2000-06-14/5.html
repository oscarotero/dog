---
date: '2000-06-14'
id: BA6E
page: 9
number: 115
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 18 de maio de 2000 pola que se aproban os estatutos da Fundación
  Colonias Escolares Antonio Couce e se inscriben no Rexistro de Fundacións
  deste protectorado.
range: Orde
url: 'https://www.xunta.gal/dog/Publicados/2000/20000614/AnuncioBA6E_gl.html'
---
<p>Analizado o expediente promovido pola Fundación Colonias Escolares Antonio Couce para a aprobación dos seus estatutos,</p>
<p>Resultando que esta fundación foi clasificada como benéfico-docente, por orde ministerial do 27 de febreiro de 1964, encontrándose inscrita no rexistro de fundacións desta consellería co número 70,</p>
<p>Resultando que a Fundación Colonias Escolares Antonio Couce solicitou perante esta Consellería de Educación e Ordenación Universitaria a aprobación dos seus estatutos,</p>
<p>Vista a Lei 7/1983, do 22 de xuño, de réxime das fundacións de interese galego, modificada pola Lei 1/1991, do 8 de novembro, de reforma da Lei 7/1983; así como o Regulamento de organización e funcionamento do protectorado das fundacións de interese galego, aprobado por Decreto 248/1992, do 18 de xuño, e a carta fundacional da referida fundación,</p>
<p>Considerando que as fundacións de interese galego poden aprobar e modifica-los seus estatutos coas condicións previstas nos artigos 5 e 6 da devandita Lei 7/1983 e no artigo 38 do citado regulamento,</p>
<p>Considerando que estes estatutos cumpren coas esixencias dos artigos 5, 6, e 7 da Lei 7/1983, e que son conformes coa vontade fundacional,</p>
<p>Esta consellería, de conformidade co artigo 32.3º do Decreto 248/1992,</p>
<p>RESOLVE:</p>
<p>Primeiro.-Aproba-los estatutos da Fundación Colonias Escolares Antonio Couce segundo constan na escritura pública do 3 de maio de 2000, do notario de Ferrol, Juan-Manuel Míguez Sanesteban (protocolo nº 1.167).</p>
<p>Segundo.-Practica-la correspondente inscrición estatutaria no rexistro de fundacións deste protectorado, logo da publicación da presente orde no Diario Oficial de Galicia, data a partir da que entrarán en vigor os estatutos desta fundación.</p>
<p>Terceiro.-A presente disposición pon fin á vía administrativa, consonte co establecido no artigo 109.c) da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 18 de maio de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

