---
date: '2000-02-17'
id: 41B6
page: 2
number: 33
agency: CONCELLO DE LOUSAME
section: VI. ANUNCIOS
title: Convocatoria de probas.
range: Convocatoria
url: 'https://www.xunta.gal/dog/Publicados/2000/20000217/Anuncio41B6_gl.html'
---
<p>O Concello de Lousame convoca probas selectivas para nomeamento de conserxe para o CPI Cernadas de Castro da Silva, réxime laboral e tempo indefinido, en cumprimento do acordo plenario do 29-10-1999.</p>
<p>Bases.</p>
<p>1. Posto de traballo.</p>
<p>Subalterno. Conserxe CPI Cernadas de Castro. A Silva.</p>
<p>2. Funcións.</p>
<p>Mensaxería interna e externa. Información ó público, atención teléfono e fax. Apoio á dirección e profesorado do centro. Vixilancia interna e externa do edificio. Atención e coidado de alumnos. Conservación, coidado, mantemento e arranxos sinxelos no edificio e contorno do recinto escolar.</p>
<p>3. Réxime de funcionamento.</p>
<p>Orgánica e funcionalmente dependente do concello. De forma inmediata ás ordes do director do centro, sendo o seu superior xerárquico o alcalde do concello.</p>
<p>4. Xornada laboral.</p>
<p>Axustada á lectiva, agás o tempo non lectivo que será de 8 a 14 horas ás ordes da alcaldía.</p>
<p>5. Retribucións.</p>
<p>Análogas ás do alguacil-porteiro do concello.</p>
<p>6. Fase de concurso.</p>
<p>Avaliarase a titulación superior á esixida, a experiencia profesional previa en función da atención ó público en xeral e os coñecementos informáticos.</p>
<p>7. Fase de oposición.</p>
<p>1º exercicio.</p>
<p>Redacción en lingua galega sobre un tema proposto polo tribunal referente ó tema 11 do temario. Carácter eliminatorio.</p>
<p>2º exercicio.</p>
<p>Contestación por escrito dunha batería de vinte (20) preguntas referentes ó temario, tipo test, con respostas alternativas.</p>
<p>8. Temario.</p>
<p>Xúntase o aprobado pola Xunta de Galicia para subalternos, entre eles, conserxes de institutos. Engadindo un tema s/ lexislación de ensino.</p>
<p>Tema 1. A Constitución española. Visión xeral e especial referencia ós dereitos e liberdades fundamentais.</p>
<p>Tema 2. O Estatuto de autonomía de Galicia. Os dereitos lungüísticos dos cidadáns galegos: a Administración pública como garantía deles. O Parlamento de Galicia.</p>
<p>Tema 3. O concepto de Administración pública. Deferentes tipos de administración: central, autonómica e institucional. O Concello: réxime e funcionamento.</p>
<p>Tema 4. A Administración da Comunidade Autónoma de Galicia. O Consello da Xunta e o seu presidente. As consellerías.</p>
<p>Tema 5. As dependencias administrativas da Administración central na Xunta de Galicia. A Consellería de Educación e Ordenación Universitaria. Composición, servicios, etc.</p>
<p>Tema 6. As normas xurídicas. A lei e o regulamento: concepto e clases.</p>
<p>Tema 7. O procedemento administrativo: concepto e principios xerais.</p>
<p>Tema 8. Os dereitos do cidadán na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Tema 9. A función pública de Galicia. Dereitos e deberes dos funcionarios.</p>
<p>Tema 10. Funcións do persoal pertencente ó corpo de subalternos. Información e atención o cidadán.</p>
<p>Tema 11. Réxime xurídico xeral do sistema educativo.</p>
<p>9. Presentación de instancias.</p>
<p>Vinte (20) días naturais seguintes ó de publicación no BOE no resumo desta convocatoria.</p>
<p>10. Advertencia final.</p>
<p>O presente anuncio é un resumo da convocatoria completa das probas publicadas no BOP nº 2, correspondente ó 4 de xaneiro de 2000.</p>
<p>Modelo de instancia.</p>
<p>D./na... DNI... veciño de... teléfono... informado da convocatoria dun posto de traballo de conserxe para o CPI Cernadas do Castro da Silva, publicada no BOE nº... correspondente ó día...</p>
<p>Solicita</p>
<p>Tomar parte no concurso oposición, considerando que reúne tódolos requisitos esixidos nas bases da convocatoria, bases que declara coñecer e aceptar.</p>
<p>En... a... de... de 2000.</p>
<p>Lousame, 17 de xaneiro de 2000.</p>
<p>José R. Vidal Castelo</p>
<p>Alcalde</p>

