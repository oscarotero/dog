---
date: '2000-11-22'
id: '14622'
page: 15
number: 226
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 276/2000, do 2 de novembro, polo que se autoriza a cesión por parte da
  Xunta de Galicia ó Concello de Santiago de Compostela, de diversas travesías,
  en virtude do convenio asinado o 25 de maio de 1988.
range: Decreto
url: 'https://www.xunta.gal/dog/Publicados/2000/20001122/Anuncio14622_gl.html'
---
<p>O Concello de Santiago de Compostela solicita con data do 26 de maio de 2000 que, en virtude do</p>
<p>convenio subscrito entre a antiga Concellería de Ordenación do Territorio e Obras Públicas e o dito concello ó 25 de maio de 1988, se proceda á cesión de diversas travesías coa finalidade de mellora-la rede viaria do termo municipal de Santiago de Compostela.</p>
<p>Conforme o citado convenio subscrito ó 25 de maio de 1988, e o sinalado no artigo 54 da Lei 4/1994, do 14 de setembro, de estradas de Galicia, que establece que as estradas autonómicas ou provinciais ou os treitos determinados delas nas que a circulación adquira características urbanas entregaránselles os concellos respectivos; e tendo en conta o disposto nos artigos 4 e 5 da mesma lei, por proposta do conselleiro de Política Territorial, Obras Públicas e Vivenda e logo de acordo entre as administracións afectadas e logo de deliberación do Consello da Xunta de Galicia, na súa reunión do día dous de novembro de dous mil,</p>
<p>DISPOÑO:</p>
<p>Artigo 1º</p>
<p>Autoriza-la cesión por parte da Xunta de Galicia a prol do Concello de Santiago de Compostela, dos treitos das vías a seguir se relacionan:</p>
<p>-Hórreo (desde a confluencia coa avenida de Lugo. Tramo da antiga N-525), recollida no convenio como N-525. Zamora-Santiago (r/ Hórreo).</p>
<p>-Rúa da Senra, avenida de Xoán Carlos I e Rosalía de Castro (ata o cruzamento con Romero Donallo, tramo da LC-463), recollidas no convenio como LC-463. Travesía de Santiago de Compostela. De cruzamento e circunvalación con estrada da Coruña a Romero Donallo.</p>
<p>-Avda. de Xoán XXIII (LC-463. Praza da Paz ó convento de San Francisco), recollida no convenio como LC-464. Acceso LC-463 a Santiago de Compostela (de Praza da Paz ó convento de San Francisco).</p>
<p>Artigo 2º</p>
<p>Corresponderalle ó Concello de Santiago de Compostela a xestión, mantemento, conservación e explotación dos treitos das vías cedidas.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dous de novembro de dous mil.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

