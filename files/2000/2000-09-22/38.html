---
date: '2000-09-22'
id: 117D2
page: 13
number: 185
agency: INSTITUTO GALEGO DE PROMOCIÓN ECONÓMICA
section: VI. ANUNCIOS
title: >-
  Resolución do 1 de setembro de 2000 pola que se anuncia concurso público
  aberto para a contratación de asistencia técnica de organización de redes de
  cooperación interempresarial.
range: Resolución
url: 'https://www.xunta.gal/dog/Publicados/2000/20000922/Anuncio117D2_gl.html'
---
<p>En cumprimento da legalidade vixente, anúnciase concurso público para a contratación de asistencia técnica de organización de redes de cooperación interempresarial.</p>
<p>1. Entidade adxudicadora:</p>
<p>a) Organismo: Instituto Galego de Promoción Económica (Igape), barrio de San Lázaro s/n 15703 Santiago de Compostela, telf: 981 54 11 01, fax: 981 54 10 92.</p>
<p>b) Número de expediente: CP nº 15/2000.</p>
<p>2. Obxecto do contrato: asistencia técnica de organización de redes de cooperación interempresarial.</p>
<p>Prazos de execución e vixencia: celebraranse 5 redes, divididas nun máximo de 25 reunións, das que ata un máximo de 10 se celebrarán no ano 2000 e as restantes no ano 2001, nas datas e lugares de mutuo acordo establecidas entre o Igape e o adxudicatario, con polo menos un mes de antelación á data de celebración pactada. A vixencia da contratación esténdese ata o 31 de decembro de 2001.</p>
<p>3. Tramitación, procedemento e forma de adxudicación:</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento máximo de licitación: 12.000.000 de ptas. (doce millóns de pesetas), IVE incluído, orzándose o prezo/hora reunión nun máximo de 60.000 ptas., IVE incluído.</p>
<p>5. Garantía provisional: 2% do orzamento máximo de licitación (240.000 ptas.).</p>
<p>6. Clasificación: non se esixe.</p>
<p>7. Obtención de documentación e información:</p>
<p>a) Entidade: Instituto Galego de Promoción Económica (Igape).</p>
<p>b) Enderezo: barrio de San Lázaro s/n.</p>
<p>c) Localidade e código postal: Santiago de Compostela, 15703 A Coruña.</p>
<p>d) Teléfono: 981 54 11 01.</p>
<p>e) Telefax: 981 54 10 92.</p>
<p>f) Data límite de obtención de documentos e información: coincide coa data límite de presentación de ofertas.</p>
<p>8. Presentación das ofertas:</p>
<p>a) Data límite de presentación: o prazo de admisión finalizará ás catorce horas do décimo quinto día natural seguinte á publicación do anuncio de concurso no Diario Oficial de Galicia. De coincidir en sábado ou domingo o prazo entenderase prorrogado ata as catorce horas do seguinte día hábil.</p>
<p>b) Documentación que hai que presentar: a indicada no prego de cláusulas administrativas particulares.</p>
<p>c) Lugar de presentación: en sobre pechado e selado e dentro do prazo sinalado, presentaranse no rexistro xeral do Instituto Galego de Promoción Económica, ou por correo, anunciándolle ó órgano de contratación a remisión da oferta mediante telex ou telegrama, que debe ter entrada no Igape antes do remate do prazo de presentación de ofertas, e xustificando a data da imposición do envío na oficina de correos.</p>
<p>d) Prazo durante o que o licitador estará obrigado a mante-la súa oferta: tres meses desde a apertura das ofertas.</p>
<p>9. Variantes: admítense variantes sobre metodoloxía proposta, sistemas de garantía de calidade, melloras e prezos.</p>
<p>10. Apertura das ofertas: en acto público ás 11 horas do quinto día hábil seguinte ó do remate do prazo de presentación de ofertas procederase á apertura da documentación administrativa e técnica. En acto público ás 11 horas do décimo día hábil seguinte ó do remate do prazo de presentación de ofertas procederase á apertura das ofertas económicas. Na sede do Instituto Galego de Promoción Económica en Santiago de Compostela.</p>
<p>11. Gastos de anuncios: os gastos dos anuncios serán por conta dos adxudicatarios.</p>
<p>Santiago de Compostela, 1 de setembro de 2000.</p>
<p>Margarita Rodríguez Rama</p>
<p>Directora xeral do Instituto Galego de Promoción</p>
<p>Económica</p>

