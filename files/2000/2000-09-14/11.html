---
date: '2000-09-14'
id: '11296'
page: 12
number: 179
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 7 de setembro de 2000 pola que se anuncia a licitación do
  concurso, polo procedemento aberto e trámite de urxencia, da asistencia
  técnica de clave N/PO/95.8.
range: Resolución
url: 'https://www.xunta.gal/dog/Publicados/2000/20000914/Anuncio11296_gl.html'
---
<p>a) Asistencia técnica.</p>
<p>1. Asistencia técnica ás expropiacións da obra vía rápida dende a PO-300 en Cambados a Vilagarcía de Arousa, Pontevedra, treito: Cambados-Vilagarcía de Arousa.</p>
<p>Clave: N/PO/95.8.</p>
<p>Orzamento: quince millóns cento noventa e seis mil pesetas (15.196.000), equivalentes a (91.330 euros).</p>
<p>Prazo de execución: 12 meses.</p>
<p>A solvencia económica e financeira acreditarase de conformidade co artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>A solvencia técnica ou profesional xustificarase mediante os seguintes extremos:</p>
<p>-De que o contratista dispón do equipo técnico e humano preciso para a realización dos traballos, segundo as especificacións que se conteñen no prego de prescricións técnicas.</p>
<p>-O adxudicatario deberá ter experiencia en expropiacións de estradas.</p>
<p>Acreditarase conforme o disposto no artigo 19 a) e b) do texto refundido da citada lei.</p>
<p>Achegaranse copias autenticadas do persoal consultor en relación ó especificado no prego de prescricións técnicas particulares.</p>
<p>(Declarada urxente consonte o artigo 71 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como o prego de prescricións técnicas estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela. Teléfono de información 981 54 49 86.</p>
<p>c) Garantías que se lles esixen ós licitadores.</p>
<p>Esixirase unha garantía definitiva equivalente ó 4% do orzamento de contrata.</p>
<p>A dita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán de presentarse en sobre pechado no rexistro xeral da Consellería de Política Territorial, Obras Públicas e Vivenda ou envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións rematará ás doce horas do décimo quinto día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións realizaraa a mesa de contratación ás once horas do décimo día natural, que non coincida en sábado, domingo ou festivo, contado a partir do último día de presentación de proposicións, na sala de xuntas da Consellería de Política Territorial, Obras Públicas e Vivenda.</p>
<p>g) Outras informacións.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 2.2.6 Constitución e funcionamento da mesa, do prego de cláusulas administrativas particulares.</p>
<p>Dentro do contrato está incluído o pagamento dos anuncios de convocatoria dos levantamentos de actas en dous xornais, BOP e BOE que correspondan legalmente, segundo se especifica no punto 8 do prego de prescricións técnicas particulares.</p>
<p>h) Variantes: haberá que aterse ó especificado no cadro de características do prego de prescricións técnicas particulares.</p>
<p>i) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela 7 de setembro de 2000.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

