---
date: '2000-09-14'
id: '11282'
page: 12
number: 179
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 31 de xullo de 2000, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo do grupo de espectáculos e deportes da
  provincia da Coruña (código de convenio 1500715).
range: Resolución
url: 'https://www.xunta.gal/dog/Publicados/2000/20000914/Anuncio11282_gl.html'
---
<p>Visto o expediente do convenio colectivo do grupo de espectáculos e deportes da provincia da Coruña (código de convenio nº 1500715) que tivo entrada nesta delegación provincial o día 24-7-2000, subscrito en representación da parte económica polo Real Club Náutico de A Coruña, La Solana, Club de Tenis de A Coruña e Club de Golf de A Coruña e da parte social por CIG, UGT e CC.OO. o día 14-7-2000, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 31 de xullo de 2000.</p>
<p>José Antonio Álvarez Vidal</p>
<p>Delegado provincial da Coruña</p>
<p>Convenio colectivo provincial para o grupo</p>
<p>de espectáculos e deportes da provincia</p>
<p>da Coruña</p>
<p>Artigo 1º.-Ámbito de aplicación.</p>
<p>O presente convenio será de aplicación para as empresas e sociedades integradas no grupo de deportes da provincia da Coruña e regulamentadas pola vixente regulamentación laboral de traballo para os locais de espectáculos e deportes do 29-4-1950.</p>
<p>Artigo 2º.-Vixencia.</p>
<p>A vixencia do presente convenio colectivo será por tempo indefinido en tódolos seus contidos, ata que as partes decidan substituílo por outro negociado, en todo ou en parte, e de acordo co previsto no seu artigo 3º, iniciando a súa vixencia o día 1 de abril de 2000.</p>
<p>Artigo 3º.-Denuncia para efectos de negociación.</p>
<p>Este convenio poderá ser denunciado por calquera das partes cada ano de vixencia, cun mes de antelación; se non fose denunciado entenderase prorrogado por iguais períodos sucesivamente. En caso de prórroga, actualizaranse tódolos seus conceptos económicos no IPC do ano anterior máis dous (2) puntos.</p>
<p>Artigo 3º.-Xornada de traballo.</p>
<p>A xornada de traballo será de trinta e nove (39) horas semanais.</p>
<p>Establécese un descanso de trinta (30) minutos, computables como traballo efectivo, cando a xornada de traballo sexa continuada.</p>
<p>Artigo 4º.-Cláusula de revisión.</p>
<p>No caso de que o IPC publicado polo INE ou organismo que o substitúa superase o 31 de decembro de 2000 un incremento do 2% con respecto ó 31 de decembro de 1999, efectuarase unha revisión salarial sobre tódolos conceptos económicos no exceso da devandita cifra. Tal incremento aboarase con efectos do 1 de abril do mesmo ano, e para levalo a cabo tomarase como referencia os salarios utilizados para realiza-los aumentos pactados para 1999. Estas táboas revisadas tomaranse como base para a negociación do convenio colectivo para o 2001.</p>
<p>Artigo 6º.-Licencias.</p>
<p>Sen perda de retribución ningunha, a empresa concederá licencias nos casos seguintes:</p>
<p>-Matrimonio do productor: 15 días.</p>
<p>-Enfermidade grave do cónxuxe, pais, fillos e parto da muller: catro días.</p>
<p>-Morte do cónxuxe, pais, fillos e irmáns: catro días.</p>
<p>Se o productor tivera que desprazarse fóra de Galicia, estas licencias ampliaranse a sete días.</p>
<p>-Morte de pais, irmáns políticos de ámbolos dous cónxuxes, ou avós: dous días.</p>
<p>-Morte de tíos, sobriños, netos, curmáns: un día.</p>
<p>-Vodas de fillos ou irmáns: un día se é dentro da provincia e tres se é fóra dela.</p>
<p>-Bautizos e primeiras comuñóns de fillos e netos: un día.</p>
<p>-Por calquera tipo de intervención cirúrxica dos familiares de primeiro grao ou persoas que convivan na unidade familiar: un día.</p>
<p>-Por traslado de domicilio habitual concédese unha licencia de dous días.</p>
<p>Artigo 7º.-Vacacións.</p>
<p>As vacacións regulamentadas para tódolos traballadores/as afectados/as polo presente convenio serán de 30 días, entendéndose comprendido no importe das vacacións o salario base, a antigüidade, complemento de convenio e calquera outro concepto fixo ou periódico.</p>
<p>As empresas, de común acordo cos representantes dos traballadores, ou con estes no caso de que non houbera os citados anteriormente, fixarán a primeiros de xaneiro o cadro de vacacións correspondente ó ano en curso.</p>
<p>No caso de que por calquera motivo non se puidesen goza-las vacacións nas datas establecidas no calendario, teranse noutra data logo de acordo entre a empresa e o traballador/a afectado/a, sendo a data tope para o seu goce a da denuncia para efectos de negociación deste convenio.</p>
<p>O persoal de traballo de tempada percibiraas proporcionalmente ó tempo traballado e ó remate deste.</p>
<p>Establécese unha bolsa de vacacións de 56.937 pesetas para o ano 2000, e para os traballadores fixos na empresa que teñan as vacacións nos meses de outubro a abril, ámbolos dous inclusive; esta cantidade farase efectiva pola empresa dous días antes do inicio do período de vacacións.</p>
<p>Queda pactado que, para os vindeiros 2 anos, a contía da citada bolsa incrementarase unicamente na mesma porcentaxe que se fixe nos convenios colectivos dos respectivos anos para o resto dos conceptos económicos.</p>
<p>Artigo 8º.-Antigüidade.</p>
<p>Para todo o persoal que ingresase na empresa con anterioridade ó 1-4-1980, a antigüidade será computada por trienios do oito por cento. Para o persoal que ingrese con posterioridade á data anterior, rexerán as seguintes táboas:</p>
<p>-Ós tres anos: 10%.</p>
<p>-Ós cinco anos: 10%.</p>
<p>-Ós oito anos: 12%.</p>
<p>-Ós 10 anos: 15%.</p>
<p>-Ós 13 anos: 20%.</p>
<p>-Ós 15 anos: 25%.</p>
<p>-Ós 18 anos: 30%.</p>
<p>-Ós 20 anos: 40%.</p>
<p>-Ós 23 anos: 50%.</p>
<p>-Ós 25 anos: 60%.</p>
<p>Para iso teranse en conta para estes efectos os límites da lexislación vixente.</p>
<p>Artigo 9º.-Pagas extraordinarias.</p>
<p>As empresas concederán as seguintes pagas extraordinarias:</p>
<p>No mes de xullo, e no mes de decembro, no mes de marzo e no mes de outubro, sendo todas elas de 30 días de salario base máis antigüidade.</p>
<p>Artigo 10º.-Baixa por enfermidade.</p>
<p>Para os dous primeiros IT por enfermidade ou accidente dentro da vixencia do convenio, as empresas incrementarán as prestacións de Seguridade Social ata o cento por cento do salario en activo (salario base, antigüidade, complemento de convenio e calquera outro concepto fixo ou periódico).</p>
<p>Para a terceira nos tres primeiros días de ausencia, deixará o traballador de percibi-lo 20 por cento da retribución diaria.</p>
<p>Do cuarto ó décimo quinto día, ámbolos dous inclusive, deixarase de percibi-lo 10 por cento da citada retribución.</p>
<p>Cando a situación de IT dure máis de 15 días ininterrompidos, percibirase a retribución íntegra dende o primeiro día de ausencia. Das situacións de enfermidade aludidas exclúense as ausencias orixinadas por:</p>
<p>Hospitalización, intervención cirúrxica e descanso por maternidade.</p>
<p>O incremento das prestacións non será repercutible nas pagas extraordinarias, e estas serán aboadas na súa totalidade.</p>
<p>Artigo 11º.-Retribucións.</p>
<p>As retribucións para o persoal afectado por este convenio serán as seguintes para o ano 2000, tendo carácter de mínimos para tódolos efectos previstos na lexislación laboral vixente para os traballadores e traballadoras coa xornada prevista no artigo 4º do presente convenio colectivo, sendo proporcional nos demais casos; a suba inicial sobre tódolos conceptos económicos será do tres por cento, agás na bolsa de vacacións e seguro, que inicialmente serán as cantidades que nos epígrafes correspondentes se marcan.</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Mensual</td><td>Anual</td></tr>
<tr><td></td></tr>
</tbody></table>
<table><tbody><tr><td>Titulado grao superior</td><td>157.219</td><td>2.695.202</td></tr>
<tr><td>Titulado grao medio</td><td>125.514</td><td>2.187.718</td></tr>
<tr><td>Persoal administración</td></tr>
<tr><td>Xefe de negociado</td><td>123.762</td><td>2.159.688</td></tr>
<tr><td>Oficial de 1ª</td><td>119.545</td><td>2.092.176</td></tr>
<tr><td>Oficial de 2ª</td><td>115.069</td><td>2.020.525</td></tr>
<tr><td>Auxiliares</td><td>110.404</td><td>1.945.868</td></tr>
<tr><td>Persoal obreiro</td></tr>
<tr><td>Encargado de 1ª</td><td>120.741</td><td>2.111.324</td></tr>
<tr><td>Encargado de 2ª</td><td>120.741</td><td>2.111.324</td></tr>
<tr><td>Oficial de 1ª</td><td>119.501</td><td>2.091.476</td></tr>
<tr><td>Oficial de 2ª</td><td>115.069</td><td>2.020.692</td></tr>
<tr><td>Oficial de 3ª</td><td>110.772</td><td>1.951.912</td></tr>
<tr><td>Encargado de cabina</td><td>106.070</td><td>1.876.487</td></tr>
<tr><td>Operarios de limpeza</td><td>106.070</td><td>1.876.487</td></tr>
<tr><td>Peóns</td><td>106.070</td><td>1.876.487</td></tr>
<tr><td></td></tr></tbody></table>
<p>Para os efectos consignados na táboa anterior, enténdese por categoría de encargado de primeira e segunda, o traballador que teña ó seu mando e ordes un grupo de persoal.</p>
<p>Artigo 12º.-Complemento de convenio.</p>
<p>Establécese un complemento de convenio de 9.815 pesetas mensuais, que quedará conxelado para os anos vindeiros, e os aumentos que resulten da aplicación do convenio de cada ano dividiranse por doce e incrementaranse ó salario base mensual.</p>
<p>Artigo 13º.-Seguro.</p>
<p>As empresas ou sociedades, ben a nivel individual ou de sector, concertarán ó seu cargo un seguro polo importe de 2.000.000 de pesetas para os casos de morte ou incapacidade total para o traballo, en caso de accidente, e para todos e cada un dos traballadores.</p>
<p>Artigo 14º.-Comisión mixta paritaria.</p>
<p>Como órgano de conciliación, intervención, arbitraxe e vixilancia do presente convenio, créase unha comisión de 6 vocais, tres por cada unha das partes. A citada comisión estará obrigada a reunirse unha vez por trimestre, como mínimo, ou cando o soliciten tres vocais.</p>
<p>Artigo 15º.-Xubilación.</p>
<p>a) A xubilación do persoal afectado polo presente convenio colectivo será obrigatoria á idade que regulamentariamente estableza o Goberno, fixándose actualmente nos 65 anos, coa excepción dos que de mutuo acordo coa empresa se acollan ó R.D.L. 1194/1985, do 17 de xullo, e opten pola modalidade de pensión por xubilación ós 64 anos de idade.</p>
<p>Con independencia do anterior, en todo caso, ó persoal que decida xubilarse anticipadamente, garantiránselle as seguintes indemnizacións por xubilación e segundo a seguinte escala de idade:</p>
<p>-Ós 63 anos: 12 mensualidades.</p>
<p>-Ós 62 anos: 13 mensualidades.</p>
<p>-Ós 61 anos: 14 mensualidades.</p>
<p>-Ós 60 anos: 15 mensualidades.</p>
<p>b) Para os centros de traballo Real Club Náutico da Coruña e Club de Golf da Coruña, a letra a) do presente artigo non producirá efecto, séndolles de aplicación a estes centros o seguinte:</p>
<p>Todos aqueles traballadores que teñan dereito ás prestacións do cento por cento por xubilación, a partir da sinatura do presente convenio, negociarán coa empresa a súa posible xubilación anticipada, aínda cando non teñan a idade regulamentaria de 69 anos prevista polo Estatuto dos traballadores, de forma que ó teren dereito ás prestacións do cento por cento, sexa cal fose a súa idade, habendo acordo entre as partes, consideraranse extinguidas as relacións laborais.</p>
<p>Establécense os seguintes premios por xubilación anticipada:</p>
<p>-Ós 63 anos: 12 mensualidades.</p>
<p>-Ós 62 anos: 13 mensualidades.</p>
<p>-Ós 61 anos: 14 mensualidades.</p>
<p>-Ós 60 anos: 15 mensualidades.</p>
<p>c) Para facer uso dos dereitos previstos para a xubilación anticipada no artigo 15º do convenio colectivo, os traballadores terán que avisar á empresa no exercicio económico anterior.</p>
<p>d) As empresas e sociedades que cubran cun novo traballador ou traballadora as vacantes de persoal que se produzan pola aplicación do previsto no artigo 15º do convenio colectivo e superen satisfactoriamente un período de proba de nove meses, pasarán a integrarse como fixos do cadro de persoal, sendo un período de 12 meses para acada-la mesma condición para os que suplan os xubilados a través do R.D.L. 1194/1985, do 17 de xullo, sempre que non estivesen vinculados á empresa nos dous últimos anos por un contacto de igual ou superior tempo; en tal caso, seguirán aplicándose os nove meses de proba.</p>
<p>Artigo 16º.-Descanso dominical.</p>
<p>No sector de deportes, polas súas específicas características, estarase exento do descanso dominical coas seguintes limitacións:</p>
<p>a) Soamente poderán traballar en domingo aqueles traballadores que ata a data o viñan facendo, e nos postos de traballo nos que sexa necesario facer traballos en domingos e festivos.</p>
<p>b) Salvo nos casos especificados no punto seguinte, ningún traballador poderá traballar dous domingos seguidos, é dicir, que como máximo poderase traballar un domingo si e outro non.</p>
<p>c) Para aquelas sociedades nas que a aplicación da letra b) sexa imposible, debido ás numerosas funcións que desempeñan en domingos e festivos, a empresa poderá modifica-lo sistema aquí regulamentado, para o cal terá que chegar a un acordo previo con cada traballador/a afectado/a, co coñecemento e sen a oposición do comité de empresa ou delegados de persoal.</p>
<p>Artigo 17º.-Cadro de descansos.</p>
<p>Tódalas empresas, a raíz da publicación do presente convenio colectivo no BOP, estarán obrigadas a expoñer en lugar público en cadro de descansos de alomenos 8 semanas; a exposición farase con 10 días de antelación á data da súa entrada en vigor e este terá que ser negociado previamente cos traballadores.</p>
<p>Artigo 18º.-Roupa de traballo.</p>
<p>Entregaranse dúas pezas de traballo adecuadas ás funcións que cada traballador desempeñe, e no caso de deterioración xustificada, as necesarias, a partir da sinatura do presente convenio e cunha periodicidade anual.</p>
<p>Artigo 19º.-Cláusula de desvinculación.</p>
<p>Cando unha empresa ou sociedade nas incluídas no ámbito de aplicación deste convenio pretenda a inaplicación do nivel retributivo establecido nel, deberá proceder do seguinte xeito:</p>
<p>1. A empresa ou sociedade interesada na inaplicación deberá remitir á comisión paritaria do convenio a documentación que estime pertinente, xunto co escrito formulado ó seu propósito, no prazo improrrogable de dez días a partir da súa sinatura se participa na negociación, e no de oito días despois do seu rexistro na oficina pública correspondente se non participa nela.</p>
<p>2. A comisión paritaria disporá do termo dun mes para resolver. Dentro deste tempo escoitará a representación dos traballadores da empresa solicitante, os sindicatos participantes na mesa negociadora, así como os representantes da empresa solicitante.</p>
<p>3. Será requisito necesario para instar, obte-la inaplicación do nivel retributivo do convenio, estar ó día no seu aboamento ata a data de resolución da comisión paritaria.</p>
<p>4. Así mesmo, a empresa debe dar conta da situación de inestabilidade nos exercicios anteriores, e demostrar verdadeiramente que no caso de aplica-lo réxime salarial pactado no convenio, tería que proceder ás medidas de extinción e suspensión de contratos; en calquera caso, a empresa debe precisa-las circunstancias económicas que xustifiquen a súa solicitude e achega-la documentación económica e financeira necesaria, co fin da súa fiscalización sindical.</p>
<p>5. No caso de estimar fundada a solicitude, a comisión paritaria establecerá o incremento salarial aplicable na empresa ou sociedade afectada, quedando inalterado o establecido neste convenio respecto do réxime salarial e a súa estructura.</p>
<p>6. En todo caso, o beneficio da inaplicación só se entende ata o remate do primeiro período de vixencia establecido para o nivel retributivo vixente no momento da solicitude. Os incrementos posteriores aplicaranse sobre o salario que correspondese de non se ter aplicado o descolgamento, e non sobre o salario descolgado.</p>
<p>7. A comisión paritaria redactará copia que dea fe da súa resolución, remitindo exemplares dela á representación da empresa, ós traballadores e traballadoras e ós sindicatos que compareceron no trámite.</p>
<p>8. A comisión paritaria poderá estar asistida dos asesores que considere necesarios.</p>
<p>Artigo 20º.-Atrasos.</p>
<p>As empresas aboarán os atrasos correspondentes ó presente convenio coa mensualidade que corresponda, seguinte á sinatura do convenio.</p>

