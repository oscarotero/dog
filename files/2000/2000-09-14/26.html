---
date: '2000-09-14'
id: 112D2
page: 12
number: 179
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 9 de agosto de 2000 pola que se aproba o cambio de dominio da batea
  Pescador II.
range: Orde
url: 'https://www.xunta.gal/dog/Publicados/2000/20000914/Anuncio112D2_gl.html'
---
<p>Visto o expediente instruído para efectos de transmisión do viveiro Pescador II e da concesión administrativa que o ampara, resulta:</p>
<p>A) Antecedentes de feito.</p>
<p>Primeiro.-Mediante escrito con data 30-3-2000, Juan-Francisco Santiago Castro solicitou autorización para transmisión da concesión do viveiro Pescador II.</p>
<p>Segundo.-Os informes do Servicio de Protección dos Recursos sobre as características do viveiro e do Servicio Técnico Xurídico sobre a tramitación do expediente son favorables.</p>
<p>B) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo servicio de recursos mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión intervivos, a favor de Juan-Francisco Santiago Castro (35.467.763) e Emma-Cristina Santiago Castro (35.455.408), da concesión administrativa do viveiro que se indica a continuación:</p>
<p>Identificación:</p>
<p>Tipo: batea.</p>
<p>Nome: Pescador II.</p>
<p>Localización: 90 Cambados A.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde outorgamento: 19-4-1979.</p>
<p>Remate vixencia: 14-5-2004.</p>
<p>Actuales titulares: Juan-Francisco Santiago Castro (35.467.763), Emma-Cristina Santiago Castro (35.455.408), José-Manuel Santiago Castro (35.430.652) e María-Rosa Santiago Castro (35.443.303).</p>
<p>Novos titulares: Juan-Francisco Santiago Castro (35.467.763) e Emma-Cristina Santiago Castro (35.455.408).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen achega-la documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compra-venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, de 26 de novembro, modificada pola Lei 4/1999, de 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 9 de agosto de 2000.</p>
<p>P.D. (Orde 14-6-1999,</p>
<p>DOG nº 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Vigo</p>

