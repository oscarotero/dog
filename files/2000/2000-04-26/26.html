---
date: '2000-04-26'
id: 89D2
page: 6738
number: 80
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de marzo de 2000, da Delegación Provincial da Coruña, pola
  que se anuncia o levantamento das actas previas á ocupación de bens e dereitos
  afectados pola instalación eléctrica que se cita. (Expediente 34/1999).
range: Resolución
url: 'https://www.xunta.gal/dog/Publicados/2000/20000426/Anuncio89D2_gl.html'
---
<p>Outorgada a declaración de utilidade pública que leva implícita a urxente ocupación dos bens e dereitos afectados polas instalacións da liña eléctrica aérea a 15/20 kV denominada Mende-A Capela de 880 m de lonxitude, centro de transformación e redes de baixa tensión, nos lugares do Pazo e Gunxel (ramal), no termo municipal da Capela (expediente 34/1999), por resolución desta delegación provincial do 16 de decembro de 1999, a favor da entidade beneficiaria Unión Eléctrica-Fenosa, S.A. con enderezo na Avda. de Arteixo, 171, 15007 da Coruña.</p>
<p>Esta delegación acorda sinala-los días 24 e 25 de maio de 2000 para o levantamento das actas previas á ocupación, de conformidade cos artigos 52 da Lei de expropiación forzosa do 16 de decembro de 1954 e 56 do seu Regulamento do 26 de abril de 1957, nas que se describirán os bens ou dereitos expropiables e de imposición de servidume de paso de enerxía eléctrica, contidos na relación de predios que se expón xunto con esta resolución no taboleiro de edictos do Concello da Capela, deducida da que se someteu a información pública no DOG, BOP e no xornal La Voz de Galicia de datas 26 de marzo, 13 de marzo e 11 de marzo de 1999, respectivamente, acto ó que deberán concorre-los propietarios propostos dos predios afectados, ós que se lles practicará notificación individual sinalándoselle-los horarios de toma de datos sobre o terreo e do levantamento efectivo das actas nas oficinas da referida casa do concello.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixirlle ó Ministerio Fiscal as dilixencias que se produzan destes, de conformidade con artigo 5 da citada Lei de expropiación forzosa.</p>
<p>A Coruña, 29 de marzo de 2000.</p>
<p>Jesús Espada Martínez</p>
<p>Delegado provincial da Coruña</p>

