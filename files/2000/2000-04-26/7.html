---
date: '2000-04-26'
id: 897E
page: 6723
number: 80
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 10 de abril de 2000 de modificación da do 6 de novembro de 1989 pola
  que se aproba a reordenación dos polígonos de bateas denominados A, B e C, do
  distrito marítimo de Ferrol.
range: Orde
url: 'https://www.xunta.gal/dog/Publicados/2000/20000426/Anuncio897E_gl.html'
---
<p>Os polígonos de bateas denominados A, B e C, do distrito marítimo de Ferrol foron creados por orde do Ministerio de Comercio do 14 de febreiro de 1974 (BOE nº 75, do 28 de marzo).</p>
<p>No Diario Oficial de Galicia nº 230, do 30 de novembro de 1989, publicábase a Orde do 6 de novembro de 1989 pola que se aprobaba a reordenación dos polígonos de bateas A, B e C, do distrito marítimo de Ferrol.</p>
<p>Na orde que se modifica, dispúñase no punto 1 que se daba por rematada a reordenación dos polígonos A, B e C, do distrito marítimo de Ferrol, que se mantiñan nas mesmas circunstancias de localización, deseño e número de puntos de fondeo que se describían na orde do Ministerio de Comercio do 14 de febreiro de 1974.</p>
<p>Ante a discrepancia observada entre a situación xeográfica dos vértices do polígono Ferrol B e o indicado, tanto na capacidade total do polígono como no seu plano de situación, faise necesaria a modificación da situación dos vértices xeográficos do polígono Ferrol B, para poder mante-la capacidade total mencionada na orde ministerial antes citada.</p>
<p>Por todo iso, a Consellería de Pesca, Marisqueo e Acuicultura</p>
<p>DISPON:</p>
<p>Artigo único</p>
<p>A redacción do punto 1, da orde da Consellería de Pesca do 6 de novembro de 1989, queda modificada da seguinte maneira:</p>
<p>Dáse por rematada a reordenación dos polígonos A, B e C, do distrito marítimo de Ferrol, manténdose os polígonos A e C nas mesmas circunstancias de localización, deseño e número de cuadrículas que se describen na orde do Ministerio de Comercio do 14 de febreiro de 1974.</p>
<p>O polígono B mantense nas mesmas circunstancias de deseño e número de cuadrículas que se describen na orde ministerial antes citada, sendo a situación xeográfica dos seus vértices, segundo as coordenadas obtidas na carta nº 412-A das rías de Ferrol, Ares, Betanzos e A Coruña, publicada polo Instituto Hidrográfico da Mariña, a seguinte:</p>
<p>Vértice A43º 25,1500' N8º 12,6800' W</p>
<p>Vértice B43º 25,1500' N8º 12,3800' W</p>
<p>Vértice C43º 25,0480' N8º 12,3800' W</p>
<p>Vértice D43º 25,0480' N8º 12,3800' W</p>
<p>Disposición derradeira</p>
<p>A presente orde entrará en vigor o día seguinte da súa publicación no Diario Oficial de Galicia.</p>
<p>Santiago de Compostela, 10 de abril de 2000.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

