---
date: '2000-04-26'
id: 898A
page: 6726
number: 80
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de marzo de 2000, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da revisión salarial do convenio colectivo da empresa Club de
  Campo de Vigo.
range: Resolución
url: 'https://www.xunta.gal/dog/Publicados/2000/20000426/Anuncio898A_gl.html'
---
<p>Visto o expediente da revisión salarial, para o ano 2000, do convenio colectivo para a empresa Club de Campo de Vigo, con nº de código 3600302, que tivo entrada nesta delegación provincial o día 21-3-2000, subscrito pola comisión paritaria do convenio, con data do 18-2-2000. De conformidade co disposto no artigo 3 do convenio colectivo e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro e convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 27 de marzo de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta da reunión que tivo lugar entre as partes social e económica da empresa Club de Campo de Vigo, sobre revisión da táboa salarial do convenio coelctivo para o ano 2000.</p>
<p>Ás dezaseis horas do día dezaoito de febreiro do ano 2000, reúnense, pola parte económica, Ramón González-Babé Ozores e Enrique Lorenzo Feijóo e, pola parte social, Fernando Barciela Conde e Raimundo Mera Pazos, na sala de xuntas do edificio social da empresa.</p>
<p>Reúnense ámbalas partes para proceder á revisión salarial para o ano 2000, segundo o aprobado no convenio colectivo desta empresa, subscrito o 10 de maio de 1999.</p>
<p>Como resultado desta revisión acórdase o seguinte:</p>
<p>1. A táboa salarial para o ano 2000 queda actualizada cun incremento do 2,25% sobre a do ano 1999, como resultado de aplica-lo 2% do IPC previsto polo Goberno para o ano 2000, mailo 0,25%. A táboa resultante, coa actualización, figura como anexo a esta acta.</p>
<p>2. O complemento de asistencia será de 267 pesetas e o de locomoción de 501 pesetas para o ano 2000, resultado de aplica-lo 2% sobre o do ano 1999.</p>
<p>3. As horas extraordinarias increméntanse no 2% para o ano 2000.</p>
<p>4. Se a cifra real do IPC o 31 de decembro de 2000 superase o 2%, revisarase a táboa salarial no dito exceso. Esta revisión terá efectos do 1-1-2000, e as diferencias resultantes aboaranse nunha soa paga no primeiro trimestre do ano 2001. O complemento de asistencia e o de locomoción será revisado e actualizado no exceso que se produza entre o 2% de incremento aplicado e o IPC real o 31 de decembro de 2000.</p>
<p>E, non habendo máis asuntos que tratar, levántase a reunión.</p>
<p>Táboa salarial do convenio colectivo da empresa</p>
<p>Club de Campo de Vigo</p>
<p>Ano 2000</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario bruto</td><td>Grat. Vol. Abs.</td></tr>
<tr><td></td></tr>
</tbody></table>
<table><tbody><tr><td>* Persoal administrativo</td><td></td><td></td></tr>
<tr><td>Xerente</td><td>270.828</td><td></td></tr>
<tr><td>Oficial 1ª</td><td>126.916</td><td>14.835</td></tr>
<tr><td>Oficial 2ª</td><td>105.304</td><td></td></tr>
<tr><td>Auxiliar administrativo</td><td>81.271</td><td></td></tr>
<tr><td>Aspirante administrativo (17 anos)</td><td>SMI</td><td></td></tr>
<tr><td>Aspirante administrativo (16 anos)</td><td>SMI</td><td></td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario bruto</td><td>Grat. Vol. Abs.</td></tr>
<tr><td></td></tr>
</tbody></table>
<table><tbody><tr><td>* Persoal subalterno</td><td></td><td></td></tr>
<tr><td>Conserxe</td><td>96.758</td><td>12.662</td></tr>
<tr><td>Axudante de conserxe</td><td>95.499</td><td></td></tr>
<tr><td>Porteiro</td><td>80.672</td><td></td></tr>
<tr><td>Mozo dos recados (17 anos)</td><td>SMI</td><td></td></tr>
<tr><td>Mozo dos recados (16 anos)</td><td>SMI</td><td></td></tr>
<tr><td>Coidador de pistas</td><td>95.499</td><td></td></tr>
<tr><td></td></tr>
<tr><td>* Persoal obreiro</td><td></td><td></td></tr>
<tr><td>Xardineiro</td><td>102.749</td><td></td></tr>
<tr><td>Vixilante nocturno</td><td>95.499</td><td></td></tr>
<tr><td>Especialista</td><td>95.499</td><td></td></tr>
<tr><td>Peón</td><td>87.406</td><td></td></tr>
<tr><td>Encargada limpeza</td><td>90.115</td><td>40.160</td></tr>
<tr><td>Limpadora</td><td>90.115</td><td></td></tr>
<tr><td></td></tr>
<tr><td>* Persoal bar-restaurante</td><td></td><td></td></tr>
<tr><td>Encargado</td><td>190.212</td><td>21.587</td></tr>
<tr><td>Subencargado</td><td>136.432</td><td>21.587</td></tr>
<tr><td>Camareiro</td><td>95.499</td><td></td></tr>
<tr><td>Axudante camareiro</td><td>80.672</td><td></td></tr>
<tr><td>Aprendiz camareiro (17 anos)</td><td>SMI</td><td></td></tr>
<tr><td>Aprendiz camareiro (16 anos)</td><td>SMI</td><td></td></tr>
<tr><td>Xefe de cociña</td><td>149.987</td><td></td></tr>
<tr><td>Cociñeiro</td><td>115.549</td><td></td></tr>
<tr><td>Axudante de cociña</td><td>90.115</td><td></td></tr>
<tr><td>Pinche de cociña</td><td>90.115</td><td></td></tr>
<tr><td>Pinche de cociña (17 anos)</td><td>SMI</td><td></td></tr>
<tr><td>Pinche de cociña (16 anos)</td><td>SMI</td><td></td></tr>
<tr><td></td></tr></tbody></table>

