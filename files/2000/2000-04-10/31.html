---
date: '2000-04-10'
id: 7DBA
page: 4
number: 70
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Orde do 28 de marzo de 2000 pola que se anuncia a licitación, mediante
  procedemento aberto por concurso e trámite urxente, da contratación de tres
  servicios, un para a restauración da caixoneira da igrexa do Mosteiro de San
  Salvador e San Rosendo en Celanova (Ourense) e dous de restauración de
  retablos.
range: Orde
url: 'https://www.xunta.gal/dog/Publicados/2000/20000410/Anuncio7DBA_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite urxente, dos seguintes contratos de servicios:</p>
<p>1. Restauración da caixoneira da igrexa do Mosteiro de San Salvador e San Rosendo en Celanova (Ourense).</p>
<p>-Orzamento de licitación: oito millóns de pesetas (8.000.000 de ptas.) IVE incluído.</p>
<p>-Prazo de execución: cinco (5) meses.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>2. 1ª fase da restauración do retablo Maior de Nosa Señora da Asunción na igrexa do Mosteiro de San Salvador e San Rosendo en Celanova (Ourense).</p>
<p>-Orzamento de licitación: sete millóns de pesetas (7.000.000 de ptas.) IVE incluído.</p>
<p>-Prazo de execución: cinco (5) meses.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>3. 1ª fase da restauración do retablo do Rosario da igrexa de Santa Olaia de Arealonga en Vilagarcía de Arousa (Pontevedra).</p>
<p>-Orzamento de licitación: catro millóns cincocentas mil pesetas (4.500.000 ptas.) IVE incluído.</p>
<p>-Prazo de execución: dous (2) meses.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>-Exposición da documentación: os pregos de cláusulas administrativas particulares e os pregos de prescricións técnicas estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, das 10 ás 14 horas, e no teléfono 981 58 89 38.</p>
<p>-Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación desta resolución no DOG.</p>
<p>-Lugar de presentación de proposicións: no rexistro xeral da consellería, en sobres pechados e asinados polo licitador ou persoa que o represente. Se as proposicións se tramitan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>-Documentación que presentarán os licitadores: a establecida pola cláusula 7 do prego de cláusulas administrativas particulares. Os licitadores que se presenten a máis dunha contratación deberán presentar toda a documentación (sobres A, B e C) para cada unha delas.</p>
<p>-Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio deste concurso será por conta dos adxudicatarios.</p>
<p>Santiago de Compostela, 28 de marzo de 2000.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

