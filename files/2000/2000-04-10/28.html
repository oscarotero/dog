---
date: '2000-04-10'
id: 7DAE
page: 4
number: 70
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de marzo de 2000, da Delegación Provincial de Lugo, pola que
  se somete a información pública a solicitude de autorización administrativa e
  declaración, en concreto, de utilidade pública da subestación de Boimente de
  400 kV. (Expediente 6/2000).
range: Resolución
url: 'https://www.xunta.gal/dog/Publicados/2000/20000410/Anuncio7DAE_gl.html'
---
<p>Para os efectos establecidos no artigo 9 do Decreto 2617/1966 do 20 de outubro, sobre autorización de instalacións eléctricas e nos artigos 10 e 31.4º do Regulamento sobre expropiación forzosa e sancións en materia de instalacións eléctricas aprobado por Decreto 2619/1966 do 20 de outubro, normativa que resulta de aplicación en virtude do establecido na disposición transitoria primeira da Lei 54/1997, do 27 de novembro, do sector eléctrico, sométese ó trámite de información pública a petición de autorización administrativa e declaración, en concreto, de utilidade pública da subestación de Boimente de 400kV, da que as características principais son as seguintes:</p>
<p>-Solicitante: Red Eléctrica de España, S.A.</p>
<p>-Domicilio social: paseo Conde de los Gaitanes, 177. La Moraleja-Alcobendas, 28109-Madrid.</p>
<p>-Denominación: proxecto de execución da subestación de Boimente 400 kV.</p>
<p>-Situación: concello de Viveiro (Lugo).</p>
<p>-Orzamento total: 1.345.181.832 pesetas.</p>
<p>-Descricións técnicas: subestación transformadora 400/132 kV para conexión ó sistema eléctrico e evacuación de enerxía producida nos parques eólicos da zona, composta por parque de intemperie de 400 kV, edificio de control, casetas de relés autotransformador 400/132/33 kV de 450/450/125 MVA ONAN/ONAF/OFAF de potencia nominal e tranformador para servicios auxiliares 33/0,38 kV de 630 kVA de potencia nominal cos correspondentes equipos de control, seccionamento, manobra, medida e protección.</p>
<p>-Finalidade da instalación: esixencia de conexión ó sistema eléctrico dun elevado continxente de xeradores eólicos integrados no Plan Estratéxico Rexional na provincia de Lugo, e que se localizan nunha das zonas máis idóneas para o devandito aproveitamento enerxético de todo o territorio nacional, así como reforza-la rede de transporte na zona, permitindo mellora-la seguridade e fiabilidade do sistema, tanto a escala nacional como rexional.</p>
<p>O que se fai público para que poida ser examinado o proxecto de execución da instalación nesta delegación provincial, e formulárense, ó mesmo tempo, as alegacións que se consideren oportunas, por triplicado e no prazo de trinta días, contados a partir do seguinte ó da publicación deste anuncio.</p>
<p>Lugo, 20 de marzo de 2000.</p>
<p>Jesús Bendaña Suárez</p>
<p>Delegado provincial de Lugo</p>

