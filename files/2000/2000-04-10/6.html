---
date: '2000-04-10'
id: 7D4A
page: 4
number: 70
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 24 de marzo de 2000 pola que se convocan cursos de informática
  para persoal dos grupos C e D de corporacións locais.
range: Resolución
url: 'https://www.xunta.gal/dog/Publicados/2000/20000410/Anuncio7D4A_gl.html'
---
<p>Dentro do programa de actividades da EGAP para o 2000, e conforme coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse os cursos que figuran no anexo I, que deberán desenvolverse conforme as seguintes bases:</p>
<p>Primeira.-Solicitudes.</p>
<p>1. As persoas que desexen participar nos cursos programados deberán solicitalo no modelo oficial de solicitude, que figura ó final da convocatoria como anexo II, cuberto en tódolos epígrafes, e no que se farán constar, en todo caso, os seguintes datos:</p>
<p>a) Descrición do posto de traballo que desempeña na actualidade.</p>
<p>b) Xustificación do cumprimento do requisito esixido na base 2 do anexo I da convocatoria dos respectivos cursos.</p>
<p>c) Conformidade da entidade na que presta servicios. Cando o solicite máis dun interesado da mesma corporación, deberá especifica-la orde de preferencia o responsable de persoal. No caso de non se especificar, a EGAP aplicará os criterios de selección ós que se fai referencia na base cuarta.</p>
<p>2. A falsidade ou a ocultación de datos será motivo de exclusión automática.</p>
<p>Segunda.-Prazo.</p>
<p>O prazo de presentación de instancias rematará 15 días naturais antes da data de comezo dos cursos.</p>
<p>Terceira.- Tramitación das solicitudes.</p>
<p>As solicitudes irán dirixidas ó director da Escola Galega de Administración Pública e presentaranse no rexistro da EGAP, r/ Madrid 2-4, 15707 Santiago de Compostela, ou por calquera das outras formas previstas no artigo 38.41º da Lei 30/1992, do 26</p>
<p>de novembro, de réxime xurídico das administracións públicas e do procedemento administrativo común.</p>
<p>Seguidamente efectuarase a selección dos participantes e notificaráselles directamente ós admitidos.</p>
<p>Cuarta.-Selección.</p>
<p>Os criterios de selección, dirixidos a concilia-las necesidades da organización na que prestan servicios os aspirantes e os intereses individuais destes, terán en conta a maior relación do posto de traballo desempeñado co contido do curso.</p>
<p>En calquera caso, os criterios de selección suxeitaranse ás directrices sinaladas na Resolución do 12 de abril de 1991 da EGAP, pola que se fan públicos os criterios xerais de selección, e na do 27 de xuño de 1994 pola que se precisan os criterios de selección para participar nas súas actividades.</p>
<p>A EGAP reserva para si a facultade de anular un curso se o escaso número de solicitudes non xustificase a súa realización. Fíxase en 10 o número mínimo de asistentes por curso.</p>
<p>Quinta.-Certificado de asistencia.</p>
<p>Outorgaráselles certificado de asistencia ós alumnos que participen con regularidade no curso. Calquera inasistencia deberá ser xustificada. A falta de asistencia inxustificada do 15% das horas lectivas programadas imposibilitará a expedición do certificado.</p>
<p>A falta de asistencia, aínda que sexa xustificada, que supere o 15% das horas lectivas programadas imposibilitará, igualmente, a expedición do certificado, e dará lugar á baixa no curso con perda de tódolos dereitos.</p>
<p>Santiago de Compostela, 24 de marzo de 2000.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO I</p>
<p>CURSO DE MANEXO DA INFORMACIÓN NUMÉRICA NA ADMINISTRACIÓN LOCAL</p>
<p>1. Obxectivos.</p>
<p>Aprender a manexar datos numéricos co ordenador. Consecución de resultados, xa de forma numérica ou gráfica, cos datos introducidos.</p>
<p>2. Destinatarios.</p>
<p>Persoal de corporacións locais integrado nos grupos C e D ou asimilados.</p>
<p>3. Desenvolvemento.</p>
<p>3.1. Duración: 24 horas.</p>
<p>3.2. Lugares e datas de realización:</p>
<p>Santiago: EGAP, 2, 3, 4, 8, 9, 10, 11 e 15 de maio de 2000.</p>
<p>A Coruña: 2, 3, 4, 5, 8, 9, 10 e 11 de maio de 2000</p>
<p>Lugo: 2, 3, 4, 5, 8, 9, 10 e 11 de maio de 2000.</p>
<p>Ourense: 15, 16, 22, 23, 24, 25, 29 e 30 de maio de 2000.</p>
<p>Pontevedra: 2, 3, 4, 5, 8, 9, 10 e 11 de maio de 2000.</p>
<p>3.3. Horario: de 17 a 20 horas.</p>
<p>3.4. Prazas: 20 en cada localidade.</p>
<p>4. Contido:</p>
<p>Concepto de programa de folla de cálculo. Filas, columnas, celas e libros. Entrada de datos nunha folla de cálculo. Almacenamento e busca de arquivos. Valores constantes e fórmulas. Referencias relativas, absolutas e mixtas. Referencias a outras follas e a outros libros. Nomes de celas e de rangos. Uso de nomes nas fórmulas. Formato de celas. Largo de columnas e alto de filas. Estilos e modelos. Eliminar e inserir celas, columnas e filas. Copiar e pegar. Buscar e substituír. Documenta-lo traballo con notas nas celas. Consolidar follas do mesmo libro ou de libros distintos. Traballos de impresión. Funcións. Creación de gráficos. Bases de datos. Análise de datos.</p>
<p>CURSO DE XESTIÓN DE DATOS NA ADMINISTRACIÓN LOCAL</p>
<p>1. Obxectivos.</p>
<p>Aprender a organizar e a manexar grandes cantidades de información. Saber obter resultados da información almacenada.</p>
<p>2. Destinatarios.</p>
<p>Persoal de corporacións locais integrado nos grupos C e D ou asimilados.</p>
<p>3. Desenvolvemento.</p>
<p>3.1. Duración: 30 horas.</p>
<p>3.2. Lugares e datas de realización:</p>
<p>Santiago: EGAP, 12, 13, 14, 15, 19, 20, 21, 22, 26 e 27 de xuño de 2000.</p>
<p>A Coruña: 29, 30 e 31 de maio e 1, 2, 5, 6, 7, 8 e 9 de xuño de 2000.</p>
<p>Lugo: 29, 30 e 31 de maio e 1, 2, 5, 6, 7, 8 e 9 de xuño de 2000.</p>
<p>Ourense: 31 de maio e 1, 5, 6, 7, 8, 12, 13, 14 e 15 de xuño de 2000.</p>
<p>Pontevedra: 12, 15, 16, 18, 19, 22, 23, 24, 25 e 26 de maio de 2000.</p>
<p>3.3. Horario: de 17 a 20 horas.</p>
<p>3.4. Prazas: 20 en cada localidade.</p>
<p>4. Contido.</p>
<p>Definicións iniciais. Tipos de bases de datos e características fundamentais. Creación con Access dunha nova base de datos. Relacións entre táboas. Consultas. Formularios. Informes. Importación, exportación e xuntado de táboas.</p>

