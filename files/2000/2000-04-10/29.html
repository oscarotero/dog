---
date: '2000-04-10'
id: 7DB2
page: 4
number: 70
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 20 de marzo de 2000, do Servicio de Desenvolvemento Rural de
  Lugo, pola que se anuncia a toma de posesión dos predios de substitución na
  zona de Fraiás (Abadín-Lugo).
range: Resolución
url: 'https://www.xunta.gal/dog/Publicados/2000/20000410/Anuncio7DB2_gl.html'
---
<p>Ponse en coñecemento de tódolos interesados na concentración parcelaria da zona de Fraiás (Abadín-Lugo) que, co obxecto de que tomen posesión delas, se poñen á disposición dos respectivos propietarios os predios de substitución, fixándose como data límite para a dita toma de posesión a do 29 de abril de 2000, se hai falta de acordo do seu propietario e o novo adxudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia, do 14 de agosto de 1985, no prazo de trinta días hábiles, contados desde o 2 de maio de 2000, os interesados poderán reclamar, xuntando dictame pericial de todos e cada un dos predios, sobre diferencias superiores ó dous por cento, entre a cabida real dos novos predios e a que consta no expediente de concentración.</p>
<p>Segundo o artigo 45 da devandita lei, o propietario que non permita a toma de posesión dos predios será obxecto de compulsión directa, logo de apercibimento ou instrucción dun expediente incoado para o efecto. As denuncias contra os propietarios que impidan a toma de posesión deberán facelas os novos propietarios no prazo sinalado no segundo parágrafo deste escrito.</p>
<p>Así mesmo, ponse en coñecemento de todos que a posesión dos predios de substitución lles outorga ós que no acordo de concentración figuren como adxudicatarios os medios de defensa establecidos polas leis. Advírtese que todo aquel que non abandone a posesión na data antes fixada poderá verse privado das colleitas, se hai falta de acordo co adxudicatario.</p>
<p>Lugo, 20 de marzo de 2000.</p>
<p>Fernando López Gutiérrez</p>
<p>Xefe do Servicio de Desenvolvemento Rural de Lugo</p>
<p>Visto e prace</p>
<p>P.S.R.</p>
<p>Juan-José Cabañó Fernández</p>
<p>Secretario da Delegación Provincial de Lugo</p>

