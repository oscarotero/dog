---
date: '2000-03-09'
id: '6276'
page: 3198
number: 48
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 8 de febreiro de 2000, da Dirección Xeral de Patrimonio
  Cultural, pola que se incoa expediente para a declaración de ben de interese
  cultural con categoría de monumento en favor do pazo de Santa Cruz de
  Ribadulla e dos seus xardíns, sito no concello de Vedra (provincia da Coruña).
range: Resolución
url: 'https://www.xunta.gal/dog/Publicados/2000/20000309/Anuncio6276_gl.html'
---
<p>Con motivo da entrada en vigor da Lei 8/1995, do 30 de outubro, do patrimonio cultural de Galicia (Dia</p>
<p>rio Oficial de Galicia, do 8 de novembro) e transcorridos os prazos previstos no artigo 12.3º da indicada lei para a incoación do expediente, de declaración de ben de interese cultural en favor do pazo de de Santa Cruz de Ribadulla e dos seus xardíns, no concello de Vedra, provincia da Coruña, é preciso retomar de novo os trámites legalmente establecidos para proceder á súa declaración como tal ben.</p>
<p>En consecuencia, vistos os informes dos servicios técnicos desta dirección xeral e dos órganos consul</p>
<p>tivos en materia de bens culturais da Consellería de Cultura, Comunicación Social e Turismo, esta dirección xeral,</p>
<p>RESOLVE:</p>
<p>Primeiro.-Incoar expediente para a declaración de ben de interese cultural con categoría de monumento en favor do pazo de Santa Cruz de Ribadulla e dos seus xardíns, sito no concello de Vedra, provincia da Coruña.</p>
<p>Segundo.-Delimita-la zona afectada pola dita incoación da maneira que se especifica literal e graficamente nos anexos I e II desta resolución.</p>
<p>Terceiro.-Notificarlle esta resolución ó concello, ó Rexistro Xeral de Bens de Interese Cultural do Estado, ó Rexistro de Bens de Interese Cultural de Galicia, e ós demais interesados.</p>
<p>Cuarto.-Por tratarse dun ben inmoble e de conformidade co artigo 35 da Lei 8/1995, do 30 de outubro, do patrimonio cultural de Galicia, quedan en suspenso as correspondentes licencias municipais de parcelación, edificación ou demolición nas zonas afectadas, así como dos efectos das xa outorgadas. A suspensión dependerá da resolución ou caducidade do expediente incoado.</p>
<p>As obras que, por causa de forza maior, interese xeral ou urxencia, deberan realizarse con carácter inaprazable precisarán, en todo caso, autorización dos órganos competentes da Consellería de Cultura, Comunicación Social e Turismo.</p>
<p>Quinto.-Esta resolución será publicada no Diario Oficial de Galicia e no Boletín Oficial del Estado, abríndose un período de información pública dun mes, contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 8 de febreiro de 2000.</p>
<p>Ángel Sicart Giménez</p>
<p>Director xeral de Patrimonio Cultural</p>
<p>ANEXO I</p>
<p>1-2. Estrada de Padrón á Ponte Ulla, desde o río ata o punto onde o muro de cerramento do predio cambia de dirección.</p>
<p>2-3. Liña que desde a esquina do muro de cerramento do predio segue paralelo a este e únese de novo á estrada Padrón á Ponte Ulla no punto onde esta se cruza co camiño que leva ó núcleo de Outeiro.</p>
<p>3-4. En Outeiro, cruzamento á esquerda que sobe rodeando a muralla ata chegar ó lugar de Sol, na estrada de Vedra a Santa Cruz.</p>
<p>4-5. Desde Sol, seguindo pola estrada que conduce á entrada do pazo, pasando polo núcleo de Torre de Abaixo ata chegar ó punto onde cruza o río.</p>
<p>5-1. Ribeira do río desde a estrada que conduce á entrada do pazo, ata a estrada de Padrón á Ponte Ulla.</p>

