---
date: '2000-03-09'
id: 62F6
page: 3238
number: 48
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de febreiro de 2000, da Dirección Xeral de Industria, pola
  que se autorizan as instalacións electromecánicas e se aproba o proxecto de
  execución do parque eólico denominado Montouto. (Expediente 026-EOL).
range: Resolución
url: 'https://www.xunta.gal/dog/Publicados/2000/20000309/Anuncio62F6_gl.html'
---
<p>Examinado o expediente instruído por pedimento de Norvento, S.L. con enderezo para efectos de notificacións en rúa Ribadeo, nº 2, entrechán, 27002 Lugo, sobre autorización das instalacións do parque eólico denominado Montouto; resultan os seguintes</p>
<p>Antecedentes de feito.</p>
<p>Primeiro.-O 22 de setembro de 1998, Pablo Fernández Castro, en nome e representación de Norvento, S.L. solicitou a autorización administrativa e aprobación do proxecto de execución, do parque eólico denominado Montouto, de 20,46 MW, achegando a documentación establecida para efecto polo Decreto 2617/1966, do 20 de outubro, sobre autorización de instalacións eléctricas, o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e Decreto 205/1995, mediante resolución da Delegación Provincial da Consellería de Industria e Comercio en Lugo do 29 de outubro de 1998, publicada no BOP de Lugo do 19 de novembro de 1998, no diario El Progreso do 19 de novembro de 1998 e La Voz de Galicia do 17 de novembro</p>
<p>de 1998, no DOG do 19 de novembro de 1998 e nos taboleiros de anuncios dos concellos de Abadín e Muras.</p>
<p>Durante o período de información pública presentouse unha alegación.</p>
<p>Aquilino Cuba Camba, como comuneiro da Comunidade de Veciños Lombo Madeiro-Xistral alega o seguinte:</p>
<p>-Presunta ilegalidade do contrato entre a Comunidade e Norvento, baseada na carencia de dilixencias preliminares para coñoce-las condicións e legalidade do dito contrato.</p>
<p>-Proposta da Comunidade Europea para a creación dun espacio protexido de reserva ambiental na serra do Xistral.</p>
<p>-A non regulación pola Lei de montes en man común do aproveitamento eléctrico, así como a afección do proxecto ó contorno ambiental.</p>
<p>A citada alegación remitiuse á empresa Norvento, S.L. e foi contestada por esta dentro do prazo regulamentariamente establecido.</p>
<p>Terceiro.-O 9 de febreiro de 1999, a delegación provincial da Consellería de Industria e Comercio de Lugo emitiu informe favorable sobre o citado proxecto, coas seguintes características básicas:</p>
<p>Situación e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Montouto</td><td>Abadín
Muras</td><td>XY
0.616.5304.812.800
0.617.9704.813.140
0.618.3844.810.736
0.616.5974.810.479
0.615.4134.813.034
0.615.9864.813.146</td></tr>
<tr><td></td></tr></tbody></table>
<p>Características técnicas do parque.</p>
<p>Nº de aeroxeradores: 31.</p>
<p>Potencia unitaria por aeroxerador: 660 kW.</p>
<p>Potencia total instalada: 20,42 MW.</p>
<p>Producción anual estimada 68.031 MWh/ano.</p>
<p>Investimento previsto: 2.564.657.681 ptas.</p>
<p>Características técnicas da infraestructura eléctrica de transformación e interconexión.</p>
<p>-31 transformadores de 0,690/20 kV, de 630 kVA, situados cada un deles no interior da Torre do aeroxerador.</p>
<p>-Subestación con transformador 20/132 kV de 25 MVA, cunha posición de saída de liña de 132 kV, equipada con elementos de medida, mando e protección.</p>
<p>-1 transformador de tipo seco de 100 kVA, relación de transformación 20 kV/380-219 V., para servicios auxiliares.</p>
<p>Cuarto.-O 7 de decembro de 1999, a Dirección Xeral de Calidade e Avaliación Ambiental resolveu aproba-la Declaración de Efectos Ambientais do citado parque eólico.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, o Decreto 205/1995, do 6 de xullo, xa citados.</p>
<p>Segundo.-Á vista da alegación presentada, da contestación dada a ela por parte da empresa promotora e do resto de documentación que consta no expediente, queda de manifesto que:</p>
<p>Non podemos acepta-las alegacións presentadas por Aquilino Cuba Camba, porque:</p>
<p>a) Os posibles contratos que poida realizar Norvento con terceiros non son obxecto deste expediente.</p>
<p>b) A Dirección Xeral de Calidade Ambiental xa aprobou a Declaración de efectos ambientais.</p>
<p>c) A Lei de montes en man común non exclúe o aproveitamento eléctrico deles tal como indica no seu artigo 49 «Execución dos aproveitamentos» parágrafo 4.</p>
<p>Terceiro.-No expediente instruído para o efecto, cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas</p>
<p>RESOLVE:</p>
<p>-Autorizar a Norvento, S.L. a instalación dos equipos electromecánicos do parque eólico denominado Montouto, que se vai ubicar nos concellos de Muras e Abadín.</p>
<p>-Aproba-lo proxecto de execución da dita instalación.</p>
<p>Todo iso de acordo coas condicións seguintes:</p>
<p>Primeira.-Norvento, S.L., para os efectos de garanti-lo cumprimento das súas obrigas, deberá constituír, no prazo dun mes contado a partir do outorgamento da presente autorización, unha fianza de 51.293.153 pesetas, importe do 2% do orzamento que figura no expediente para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en cualquera das formas sinaladas</p>
<p>no artigo 1.1º, alínea 39 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan haberán de realizarse de acuerdo coas especificacións e planos que figuran no proxecto presentado pola empresa cun orzamento de 2.564.657.681 ptas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización desta Dirección Xeral de Industria. Así mesmo, a Delegación Provincial de Industria e Comercio de Lugo poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio de Lugo inspeccionará a totalidade das obras e montaxes efectuadas e verificará o cumprimento dos compromisos contraídos por Norvento, S.L. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 7 de decembro de 1999, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración resérvase o dereito de deixar sen efecto a presente autorización por calquera das causas establecidas no artigo 34 do Decreto 1175/1967, do 22 de xullo, por incumprimento das condicións impostas ou por cualquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada perante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 14 de febreiro de 2000.</p>
<p>Ramón Ordás Badía</p>
<p>Director xeral de Industria</p>

