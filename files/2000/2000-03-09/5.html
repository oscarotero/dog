---
date: '2000-03-09'
id: 626A
page: 3186
number: 48
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 29 de febreiro de 2000 pola que se regula o procedemento para o
  reintegro individual de gastos por asistencia a actividades de formación do
  profesorado non universitario.
range: Orde
url: 'https://www.xunta.gal/dog/Publicados/2000/20000309/Anuncio626A_gl.html'
---
<p>O plan de formación continuada do profesorado de niveis non universitarios da Comunidade Autónoma de Galicia persegue, como obxectivos xerais, mellora-la competencia profesional do profesorado, fomenta-la reflexión crítica sobre a súa actividade cotiá e crear actitudes proclives á investigación e á experimentación educativas.</p>
<p>Coa finalidade de facilita-la participación do profesorado en actividades de formación que contribúan á consecución dos obxectivos anteriormente sinalados, a Consellería de Educación e Ordenación Universitaria organiza distintas actividades de formación orientadas a conxuga-las necesidades derivadas do propio sistema educativo coas demandas xurdidas do mesmo profesorado.</p>
<p>Malia o anterior, a especificidade dalgunhas actividades de formación, ou as características especiais que a súa realización esixe, desaconsella a súa organización pola propia consellería ou os centros de formación continuada do profesorado dependentes dela sen que iso poida supoñe-la imposiblidade para o profesorado de asistir a este tipo de actividades, e que, de non facilitarse a dita opción, suporía discrimina-lo profesorado afectado por tales circunstancias.</p>
<p>Por iso procede establecer un sistema que permita o reintegro, cando menos parcial, dos gastos orixinados pola asistencia a este tipo de actividades de formación do profesorado.</p>
<p>En consecuencia, esta consellería,</p>
<p>DISPÓN:</p>
<p>Primeiro.-Establece-lo procedemento para o reintegro individual de gastos derivados da asistencia a actividades de formación non organizadas pola</p>
<p>Consellería de Educación e Ordenación Universitaria, ou os centros de formación de recursos dela dependentes que se desenvolvan na Comunidade Autónoma de Galicia, no resto do territorio español ou no estranxeiro e que comecen entre os días 1 de xaneiro e o 31 de decembro de 2000. En ningún caso se concederán reintegros para a asistencia a actividades de formación de carácter regrado conducentes á obtención dun título, así como para actividades de formación inherentes a estudios regrados. Os reintegros individuais financiaranse con cargo ó concepto orzamentario 07.04.322I.640.1 deste exercicio económico, correspondente ós orzamentos da Comunidade Autónoma, por unha contía máxima de 12.000.000 de pesetas. Unha vez repartida a devandita contía, as solicitudes de reintegro serán automaticamente denegadas por ter esgotado o orzamento.</p>
<p>Segundo.-Poderán solicita-los devanditos reintegros os profesores/as de niveis non universitarios, con destino en centros docentes, públicos ou privados concertados, en equipos de orientación específica e os profesores/as adscritos ós centros de formación e recursos dependentes desta comunidade e sempre que para a asistencia á mesma actividade non perciban axudas de ningún tipo e que non recibisen reintegros individuais nas dúas últimas convocatorias (anos 1998 e 1999). Así mesmo non se lles concederán reintegros a aqueles profesores/as qué lles estean desfrutando de licencias por estudios durante o período de realización da actividade de formación.</p>
<p>Terceiro.-Os reintegros concederanse para actividades de formación, cursos, xornadas, encontros, conferencias, congresos e outras análogas, directamente relacionadas coa disciplina, área, ciclo ou especialidade que imparta o solicitante, e segundo os seguintes tipos e límites que se indican:</p>
<table><tbody><tr><td></td></tr>
<tr><td></td><td>Lugar de realización</td><td>Contía máxima</td></tr>
<tr><td></td></tr>
</tbody></table>
<table><tbody><tr><td>Tipo I</td><td>Comunidade Autónoma de Galicia</td><td>45.000 ptas.</td></tr>
<tr><td>Tipo II</td><td>Resto do territorio español</td><td>80.000 ptas.</td></tr>
<tr><td>Tipo III</td><td>Estranxeiro</td><td>160.000 ptas.</td></tr>
</tbody></table>
<p>Cuarto.</p>
<p>4.1. Os/as interesados/as deberán dirixi-la súa solicitude, segundo o modelo que figura no anexo I desta orde, á delegación provincial da Consellería de Educación e Ordenación Universitaria da que dependan, directamente ou mediante calquera dos procedementos establecidos no artigo 38.4º da Lei 30/1992, de réxime xurídico das administracións públicas e do procedemento administrativo común, polo menos 20 días naturais antes do comenzo da actividade para a que solicitan o oportuno reintegro. Para as actividades que comecen antes do 25 de abril de 2000, o prazo de solicitude rematará o 25 de marzo.</p>
<p>4.2. Á solicitude engadiráselle a seguinte documentación.</p>
<p>A) Orixinal ou fotocopia da convocatoria da actividade para a que se solicita o reintegro.</p>
<p>B) Certificación do director do centro onde se xustifique que o solicitante exerce actualmente nel e na que se especifique a disciplina, área, ciclo ou especialidade que imparte. A dita certificación substituirase por outra expedida polo Servicio de Inspección correspondente no caso de que o solicitante estea destinado nunha escola unitaria. No caso de profesorado de centros concertados, farase constar explicitamente a condición de centro concertado.</p>
<p>C) Orzamento dos gastos de matrícula e desprazamento exclusivamente. En ningún caso se farán constar gastos de mantenza e aloxamento.</p>
<p>D) Breve explicación dos motivos polos que se desexa asistir á actividade e repercusión da asistencia a esta na súa función docente.</p>
<p>E) Declaración xurada de non ter recibido reintegro individual nas dúas últimas convocatorias (anos 1998 e 1999), así como de non estar desfrutando de licencia por estudios durante o período de realización da actividade de formación.</p>
<p>F) Declaración xurada de non percibir outro tipo de subvención para a mesma actividade.</p>
<p>De acordo co establecido no artigo 71 da Lei de réxime xurídico das administracións públicas e do procedemento administrativo común, para aquelas solicitudes que non acheguen os requisitos anteriormente sinalados, requirirase o interesado para que nun prazo de dez días emende as faltas ou remita os documentos preceptivos; de non o facer considerarase que desistiu da súa petición e arquivarase o expediente.</p>
<p>Quinto.-As delegacións provinciais da Consellería de Educación e Ordenación Universitaria, dentro dos 5 días seguintes ó da súa recepción, remitiranlle á Dirección Xeral de Ordenación Educativa e Formación Profesional os expedientes de solicitude co informe da inspección educativa e a súa proposta, segundo o modelo que figura no anexo II desta orde.</p>
<p>Sexto.</p>
<p>6.1. O reintegro concederase de forma individual e a súa contía fixarase tendo en conta o centro en que estea destinado/a o candidato/a no momento de cursa-la instancia, as características da actividade, lugar de celebración, os gastos de inscrición e a adecuación ó nivel de docencia ou especialización que imparta o solicitante. En todo caso, terán preferencia aqueles solicitantes que nunca obtiveron reintegro individual.</p>
<p>6.2. A valoración dos méritos e demais circunstancias da solicitude para a concesión de reintegros serán estimadas por unha comisión que estará integrada por:</p>
<p>Presidente: o subdirector xeral de Ordenación Educativa.</p>
<p>Vocais: o xefe do servicio de Formación do Profesorado.</p>
<p>Un/unha funcionario/a destinado no Servicio de Formación do Profesorado.</p>
<p>Un/unha funcionario/a da Inspección Educativa.</p>
<p>Un/unha funcionario/a desta consellería, que actuará como secretario/a.</p>
<p>6.3. A Dirección Xeral de Ordenación Educativa e Formación Profesional, á vista da proposta da devandita comisión, resolverá a concesión ou denegación do reintegro solicitado.</p>
<p>Sétimo.-A concesión ou denegación do reintegro seralle notificada directamente ó interesado/a pola Dirección Xeral de Ordenación Educativa e Formación Profesional. Contra a devandita resolución os interesados/as poderán interpoñer recurso de alzada, perante o conselleiro de Educación e Ordenación Universitaria, no prazo dun mes contado a partir do día seguinte ó da recepción da notificación, de acordo co disposto nos artigos 114 e 115 da Lei 4/1999 (BOE do 14 de xaneiro) de modificación da Lei 30/1992, de réxime xurídico das administracións públicas e do procedemento administrativo común. Toda alteración das condicións tidas en conta para a concesión da subvención e, en todo caso, a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais poderá dar lugar á modificación da resolución de concesión.</p>
<p>Oitavo.-O aboamento do reintegro tramitarase unha vez que finalice a actividade. Para iso, o interesado/a deberá remitir á Dirección Xeral de Ordenación Educativa e Formación Profesional, dentro dos dez días seguintes ó da finzalización da actividade, a seguinte documentación:</p>
<p>a) Breve memoria con informe crítico da actividade desenvolvida.</p>
<p>b) Documento orixinal que xustifique o pagamento da matrícula ou inscrición na actividade e que especifique o importe do gasto realizado.</p>
<p>c) Xustificación dos gastos de desprazamento segundo corresponda (billete de avión, de tren ... -factura da axencia- ou declaración xurada de ter realizado o desprazamento en vehículo propio), tal como se establece no Decreto 299/1990, do 24 de maio (DOG do 1 de xuño), modificado polo Decreto 21/1994, do 4 de febreiro (DOG do 14). Todo iso en documentos orixinais.</p>
<p>d) Fotocopia debidamente compulsada do certificado de asistencia expedido pola entidade organizadora.</p>
<p>e) Declaración xurada de non percibir outro tipo de subvención para a mesma actividade.</p>
<p>Noveno.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 29 de febreiro de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

