---
date: '2000-07-19'
id: F0B2
page: 11
number: 140
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Cédula do 26 de xuño de 2000, da Delegación Provincial de Lugo, pola que se
  comunica a resolución do expediente sancionador S-1/2000 incoado a Amadeo
  Rodríguez Castro.
range: Cédula
url: 'https://www.xunta.gal/dog/Publicados/2000/20000719/AnuncioF0B2_gl.html'
---
<p>De conformidade co disposto no artigo 59.4º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, pola presente cédula notifícase a Amadeo Rodríguez Castro a resolución do delegado provincial de Sanidade e Servicios Sociais de Lugo, do 6 de abril de 2000, despois de se ter intentado a súa notificación no último domicilio coñecido sen resultado positivo.</p>
<p>O correspondente expediente figura á disposición do interesado para coñecemento íntegro e constancia do mencionado acto nas dependencias da Delegación Provincial de Sanidade e Servicios Sociais de Lugo, edificio administrativo da Xunta de Galicia en Lugo, Ronda da Muralla nº 70-baixo 2º.</p>
<p>A sanción imposta, o prazo de ingreso e o procedemento de pagamento figuran no anexo seguinte.</p>
<p>Lugo, 26 de xuño de 2000.</p>
<p>Luis Abades Álvarez</p>
<p>Delegado provincial de Lugo</p>
<p>ANEXO</p>
<p>Expediente: S-1/2000.</p>
<p>1. Denunciado: Amadeo Rodríguez Castro. DNI: 35.224.429.</p>
<p>2. Último domicilio coñecido: Penatoares nº 4-3º D-36209 Lalín-Pontevedra.</p>
<p>3. Feitos imputados: como consecuencia do labor inspector e de control das condicións sanitarias de producción e comercialización de productos pes</p>
<p>queiros e da acuicultura que teñen atribuída os funcionarios da Xefatura Provincial da Policía Autonómica de Lugo, con data do 26 de novembro de 1999 procedeuse á identificación de Amadeo Rodríguez Castro, con DNI nº 35.224.429, que realizaba venda de peixe fresco carecendo do carné de manipulador de alimentos. Estes feitos quedan reflectidos na acta de inspección Rº. Sª. 2328 do día 26 de novembro de 1999, da Xefatura Provincial da Policía Autonómica en Lugo.</p>
<p>Resultado das citadas inspeccións, a Delegación Provincial da Consellería de Sanidade e Servicios Sociais en Lugo incoou expediente administrativo sancionador nº S-1/2000 mediante Resolución do 17 de xaneiro de 2000, por supostas infraccións das normas sanitarias aplicables á producción e comercialización de productos pesqueiros e da acuicultura.</p>
<p>4. Preceptos infrinxidos: artigo 35.a) 3º da Lei 14/1986, do 25 de abril, xeral de sanidade; artigo 2.1º 1. do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da producción agroalimentaria; artigo 1.1º.d) do Decreto 157/1985, do 11 de xullo da Xunta de Galicia, polo que se regulan as infraccións e sancións en materia sanitaria; artigo 4.1º do Decreto 239/1986, do 24 de xullo, da Xunta de Galicia, polo que se aproba o Regulamento de manipuladores de alimentos.</p>
<p>5. Cualificación da infracción: de acordo co artigo 35 a) 3º da Lei 14/1986, do 25 de abril, xeral de sanidade, debe cualificarse como leve.</p>
<p>6. Sanción imposta: trinta mil pesetas (30.000 ptas.).</p>
<p>7. Prazo de ingreso: de conformidade co disposto no artigo 20 do Real decreto 1684/1990, Reglamento xeral de recadación, do 20 de decembro, o dito prazo é o seguinte:</p>
<p>a) As sancións notificadas entre os días 1 e 15 de cada mes, deberanse pagar desde a data de notificación ata o día 5 do mes seguinte, ou o inmediato día hábil posterior.</p>
<p>b) As sancións notificadas entre os días 16 e derradeiro de cada mes, deberanse pagar desde a data de notificación ata o día 20 do mes seguinte, ou o inmediato día hábil posterior.</p>
<p>Se, non obstante, deixase transcorre-los prazos indicados, seralle esixido o ingreso en vía executiva.</p>
<p>8. Procedemento de pagamento: de acordo coa Orde do 22 de maio de 1987, da Consellería de Economía e Facenda, o pagamento efectuarase mediante transferencia bancaria á Xunta de Galica, conta restrinxida da Consellería de Sanidade e Servicios Sociais, recadación de multas e sancións, con número de conta 0182-5947-11-0010140179 da sucursal do BBV, Banco Bilbao Vizcaya, con domicilio en Santiago de Compostela.</p>
<p>9. Recurso procedente: en cumprimento dos artigos 114 a 117 da Lei 30/1992, do 26 de novembro,</p>
<p>de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, o interesado dispón do prazo dun mes, desde a publicación desta resolución, para interpoñer recurso de alzada ante o conselleiro de Sanidade e Servicios Sociais, edificio administrativo San Caetano, en Santiago de Compostela.</p>
<p>Lugo, 26 de xuño de 2000.</p>
<p>Luis Abades Álvarez</p>
<p>Delegado provincial de Lugo</p>

