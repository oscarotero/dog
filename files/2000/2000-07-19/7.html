---
date: '2000-07-19'
id: F036
page: 11
number: 140
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de xuño de 2000, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, da corrección de erros do convenio colectivo da empresa Maconsi,
  S.L., para os traballadores dos centros de traballo de: cafetería do Hospital
  do Meixoeiro, servicio de cociña do Hospital Nicolás Peña e servicio de
  cafetería da Facultade de Humanidades.
range: Resolución
url: 'https://www.xunta.gal/dog/Publicados/2000/20000719/AnuncioF036_gl.html'
---
<p>Vista a acta da comisión negociadora do convenio colectivo de Maconsi, S.L. para os traballadores dos centros de traballo de: cafetería do Hospital do Meixoeiro, servicio de cociña do Hospital Nicolás Peña e servicio de cafetería da Facultade de Humanidades, que tivo entrada nesta delegación provincial o día 26 de xuño de 2000, de corrección de erros nos artigos nº 1 e nº 8 do devandito convenio (BOP nº 120, do 22), e no sentido que se fai figurar no texto da acta referida.</p>
<p>Que ó abeiro do disposto no artigo 105.2º da Lei 30/1992, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), as administracións poderán, así mesmo, rectificar en calquera momento, de oficio ou por instancia dos interesados, os erros materiais, de feito ou aritméticos, existentes nos seus actos, esta delegación provincial</p>
<p>ACORDA:</p>
<p>Primeiro.-Rectifica-lo erro material sufrido nos artigos nº 1 e nº 8 do convenio colectivo da empresa</p>
<p>Maconsi, S.L. e no sentido que figura no texto da acta.</p>
<p>Segundo.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Terceiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Cuarto.-Dispoñe-la súa publicación no Diario Oficial de Galicia (DOG).</p>
<p>Vigo, 28 de xuño de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta da reunión da comisión negociadora do convenio colectivo de Maconsi, S.L., para os centros de traballo de: cafetería do Hospital do Meixoeiro, servicio de cociña do Hospital Nicolás Peña e servicio de cafetería da Facultade de Humanidades, CUVI.</p>
<p>Vigo, 20 de xuño de 2000.</p>
<p>Representantes dos traballadores:</p>
<p>Alberto Heras Revelo.</p>
<p>Sonia Mª Fontán Rodríguez.</p>
<p>Paloma Cabal Sepúlveda.</p>
<p>Representantes da empresa:</p>
<p>José Manuel Cotilla.</p>
<p>Por Comisións Obreiras:</p>
<p>Marcos Zurita Giráldez.</p>
<p>Reunida a comisión negociadora do citado convenio colectivo, formada polos membros descritos anteriormente, e trala oportuna análise, acorda:</p>
<p>Que os artigos nº 1 e nº 8 do convenio colectivo sexan modificados, pasando a redacción definitiva a se-la que a seguir detallamos:</p>
<p>Artigo 1º.-Ámbito de aplicación.</p>
<p>Este convenio colectivo regulará as condicións laborais entre os traballadores/as e a empresa, nos centros de traballo da cafetería do Hospital do Meixoeiro, do servicio de cociña do Hospital Nicolás Peña e do servicio de cafetería da Facultade de Humanidades (CUVI), adscrito á empresa Maconsi, S.L.</p>
<p>Artigo 8º.-Lexislación subsidiaria.</p>
<p>No non previsto neste convenio aplicarase o disposto na lexislación ou normativa laboral legalmente vixente (artigo 44 ET) e o disposto no artigo 23 do convenio colectivo de limpeza de edificios e locais da provincia de Pontevedra.</p>
<p>Sen máis temas que tratar, asinan esta acta os membros da comisión negociadora na data arriba indicada.</p>
<p>Rep. traballadoresRep. empresaRep CC.OO.</p>

