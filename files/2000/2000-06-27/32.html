---
date: '2000-06-27'
id: E1DE
page: 10
number: 124
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de maio de 2000, da Dirección Xeral de Industria, pola que se
  autoriza administrativamente e se aproba o proxecto de execución da ampliación
  da subestación transformadora a 132/15 kV de Vilar do Colo cunha posición de
  liña a 132 kV, no concello de Cabanas, provincia da Coruña. (Expediente
  52701).
range: Resolución
url: 'https://www.xunta.gal/dog/Publicados/2000/20000627/AnuncioE1DE_gl.html'
---
<p>Examinado o expediente instruído por instancia de Unión Eléctrica Fenosa, S.A. con enderezo para efectos de notificación en Avda. de Arteixo, 15007 A Coruña, resultan os seguintes</p>
<p>Antecedentes de feito.</p>
<p>Primeiro.-O día 14 de decembro de 1998, a empresa Unión Fenosa, S.A. solicita a autorización administrativa da ampliación da subestación transformadora 132/15 kV de Vilar do Colo cunha posición de liña a 132 kV e a aprobación do seu proxecto de execución.</p>
<p>Xúntase o preceptivo proxecto de instalacións a que fan referencia os artigos 8 e 12 do Decreto 2617/1966, do 20 de outubro, sobre autorización de instalacións eléctricas.</p>
<p>As características técnicas básicas da instalación son as seguintes:</p>
<p>A instalación proxectada consiste na implantación dun novo módulo de liña a 132 kV, en cabina blindada en simple barra a 1.250 A, 25 kA con illamento de SF6. No seu interior contén os seguintes aparellos en alta tensión:</p>
<p>-1 interruptor de corte de SF6, 1.250 A, 25 kA con accionamento de resortes cargados por motor eléctrico.</p>
<p>-1 seccionador tripolar de barras, 1.250 A de 3 posicións (aberto, pechado e á terra) accionado por motor eléctrico.</p>
<p>-3 transformadores de intensidade e 1 transformador de tensión.</p>
<p>-1 seccionador tripolar de posta á terra, de 2 posicións (aberto e pechado) accionado por motor eléctrico.</p>
<p>-Sistemas de control, protección e medida.</p>
<p>Segundo.-O citado proxecto someteuse a información pública, por resolución da Delegación Provincial da Consellería de Industria e Comercio da Coruña do 10-2-1999, publicándose no DOG do 24 de marzo e no BOP da Coruña do 11 de marzo.</p>
<p>Durante o período legalmente establecido non se recibiron alegacións.</p>
<p>Terceiro.-Da solicitude obxecto deste expediente emitiu informe favorable a Delegación Provincial da Coruña.</p>
<p>Fundamentos de derecho.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia; o Real decreto 2563/1982, do 24 de xullo; o Decreto 132/1982, do 4 de novembro; o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999 do 17 de xuño, en relación co Decreto 2617/1966, do 20 de outubro, sobre autorización de instalacións eléctricas, e a Lei 54/1997, do 27 de novembro, do sector eléctrico.</p>
<p>Segundo.-Cumprido o establecido nos artigos 8 e 9 do Decreto 2617/1966, do 20 de outubro, e comprobado polos servicios técnicos desta consellería a adecuación teórica do proxecto de execución presentado, procede dictar resolución pola que, e ó amparo dos artigos 11 e 14 do decreto anteriormente citado, se autoriza a ampliación e se aproba o proxecto de execución.</p>
<p>Terceiro.-No expediente instruído para o efecto cumpríronse os tramites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Autoriza-la ampliación da subestación transformadora 132/15 kV de Vilar do Colo cunha posición de liña a 132 kV no concello de Cabanas (A Coruña).</p>
<p>Aproba-lo proxecto de execución da citada ampliación.</p>
<p>Contra esta resolución, que non é definitiva en vía administrativa, poderase interpoñer recurso de alzada perante o conselleiro de Industria e Comercio da Xunta de Galicia, no prazo dun mes contado a partir do día seguinte á súa publicación.</p>
<p>Santiago de Compostela, 8 de maio de 2000.</p>
<p>Ramón Ordás Badía</p>
<p>Director xeral de Industria</p>

