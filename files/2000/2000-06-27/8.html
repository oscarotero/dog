---
date: '2000-06-27'
id: E172
page: 10
number: 124
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 19 de xuño de 2000 pola que se abre un novo prazo de presentación dos
  traballos nos concursos para o fomento da recollida de pilas usadas en
  Galicia, convocados pola orde da Consellería de Medio Ambiente de 22 de marzo
  de 2000.
range: Orde
url: 'https://www.xunta.gal/dog/Publicados/2000/20000627/AnuncioE172_gl.html'
---
<p>Por orde da Consellería de Medio Ambiente do 22 de marzo de 2000 (Diario Oficial de Galicia nº 63, do 30 de marzo) convocouse o concurso para o fomento da recollida de pilas usadas en Galicia, establecéndose no seu artigo 3, que o prazo de presentación dos traballos de sensibilización, difusión e de pintura remataba o 15 de xuño.</p>
<p>Tendo en conta que os premios están dirixidos principalmente ós escolares e que a data límite de presentación coincide co período vacacional, e co fin de garantir unha alta participación e óptima incidencia na poboación, esta consellería considera oportuno abrir un novo prazo de presentación de ideas e iniciativas destes premios.</p>
<p>En consecuencia, en uso das atribucións que me confire a Lei 1/1983, do 22 de febreiro, reguladora da Xunta e do seu presidente, e o Decreto 482/1997, do 26 de decembro, polo que se establece a estructura orgánica da Consellería de Medio Ambiente,</p>
<p>DISPOÑO:</p>
<p>Artigo único.</p>
<p>1. Ábrese un novo prazo para a presentación dos traballos de sensibilización, difusión e de pintura do concurso para o fomento da recollida de pilas usadas en Galicia convocado por orde da Consellería de Medio Ambiente do 22 de marzo de 2000, sen</p>
<p>prexuízo da validez dos presentados con anterioridade ó amparo da dita orde.</p>
<p>2. O prazo de presentación comezará o día seguinte ó da publicación da presente orde no Diario Oficial de Galicia e finalizará o 1 de novembro de 2000.</p>
<p>Santiago de Compostela, 19 de xuño de 2000.</p>
<p>Carlos del Álamo Jiménez</p>
<p>Conselleiro de Medio Ambiente</p>

