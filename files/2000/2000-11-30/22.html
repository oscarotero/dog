---
date: '2000-11-30'
id: 14C66
page: 15
number: 232
agency: XULGADO DO PENAL NÚMERO UN DE SANTIAGO DE COMPOSTELA
section: V. ADMINISTRACIÓN DE XUSTIZA
title: Edicto (230/1999).
range: Edicto
url: 'https://www.xunta.gal/dog/Publicados/2000/20001130/Anuncio14C66_gl.html'
---
<p>Yo, Ramón Lojo Aller, maxistrado do Xulgado do Penal número un de Santiago de Compostela, fai saber:</p>
<p>Que neste órgano xudicial se segue executoria número 230/1999 por delicto contra a seguridade do tráfico, contra Edmundo Sobrido Santos, no que se acordou sacar a pública poxa, por termo de vinte días, os bens que logo se dirán. Sinálase para que teña lugar o acto de remate na sala de audiencia deste órgano o vindeiro día 23 de novembro de 2000, ás 10 horas, coas prevencións seguintes:</p>
<p>Primeiro.-Que non se admitirán ofertas que non cubran as dúas terceiras partes da valoración.</p>
<p>Segundo.-Que os ofertantes, para tomaren parte na poxa, deberán consignar previamente na conta deste xulgado no Banco Bilbao Vizcaya, oficina principal de Santiago de Compostela nº 1585, concepto</p>
<p>78, expediente 230/1999, unha cantidade igual, polo menos, ó 20% do valor do ben que sirva de tipo, facendo consta-lo número e o ano do procedemento, requisito sen o cal non serán admitidos, non aceptándose entrega de diñeiro en metálico ou cheques.</p>
<p>Terceiro.-Unicamente o executante poderá concorrer coa calidade de lles cede-lo remate a terceiros.</p>
<p>Cuarto.-En tódalas poxas, desde o anuncio ata a súa realización, poderán facerse ofertas por escrito, en prego pechado, facendo o depósito ó que se fixo referencia anteriormente.</p>
<p>Quinto.-Que as cargas e gravames anteriores e os posteriores preferentes, se as houber, quedarán subsistentes, e entenderase que o rematante as acepta e queda subrogado na responsabilidade destas, sen se destinar á súa extinción o prezo do remate.</p>
<p>Para o suposto de que non houbese ofertantes na primeira poxa sinálase, para a realización dunha segunda, o día 22 de decembro de 2000, ás 10 horas, para a que servirá de tipo o 75 % do sinalado para a primeira poxa, sendo de aplicación as demais prevencións da primeira.</p>
<p>Igualmente, e para o caso de que tampouco houbese licitadores na segunda poxa, sinálase para a realización dunha terceira, o día 23 de xaneiro de 2001, ás 10 horas, poxa que se realizará sen suxeición a tipo, debendo consignar, quen desexe tomar parte nela, o 20 % do tipo que serviu de base para a segunda. Se por forza maior ou causas alleas non puidese realizarse a poxa no día e hora sinalados, entenderase que se realizará o día seguinte hábil, á mesma hora, exceptuándose os sábados.</p>
<p>Bens que se sacan a poxa e valor:</p>
<p>Vehículo marca Fiat Brava, matrícula C-7467-BP, taxado pericialmente en cincocentas cincuenta mil pesetas. Está precintado no lugar de Cuchariza, 71-Olveira, do concello de Ribeira.</p>
<p>Dado en Santiago de Compostela o 30 de outubro de 2000.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>

