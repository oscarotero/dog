---
date: '2000-05-26'
id: A94A
page: 8215
number: 102
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 24 de abril de 2000 pola que se modifica a autorización do centro
  privado San Andrés da Coruña, na que se autoriza o ciclo formativo de grao
  medio de xestión administrativa en substitución do ciclo formativo de grao
  medio de comercio.
range: Orde
url: 'https://www.xunta.gal/dog/Publicados/2000/20000526/AnuncioA94A_gl.html'
---
<p>Examinado o expediente presentado polo centro privado San Andrés da Coruña, no que solicita poder substituí-lo ciclo formativo de grao medio de comercio (autorizado por Resolución do 17 de xuño de 1999, DOG do 14 de julio), polo ciclo formativo de grao medio de xestión administrativa.</p>
<p>Resultando que o expediente foi tramitado pola Delegación Provincial da Consellería de Educación e Ordenación Universitaria da Coruña que o envía cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; Decreto 296/1999 (DOG do 18 novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Orde do 21 de decembro de 1999 (DOG do 31 de xaneiro de 2000) pola que se regulan determinados aspectos relativos a autorización de centros privados exclusivos de formación profesional específica, no ámbito da Comunidade Autónoma de Galicia; Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non </p>
<p>universitarias e a Orde do 20 de setembro de 1995 (DOG 15 de decembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado San Andrés da Coruña para poder imparti-lo ciclo formativo de grao medio de xestión administrativa da familia profesional de administración, en substitución do ciclo formativo de grao medio de comercio da familia profesional de comercio e marketing, quedando a composición do centro como se especifica no anexo desta orde.</p>
<p>Segundo.-Para as ensinanzas que se autorizan, a delegación provincial da Consellería de Educación e Ordenación Universitaria, logo de informe da Ins</p>
<p>pección Educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Cuarto. Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 24 de abril de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: San Andrés, 51-1º.</p>
<p>Código do centro: 15004541.</p>
<p>Denominación específica: San Andrés.</p>
<p>Titular: Ana María Cabo López.</p>
<p>Composición resultante:</p>
<p>Centro de formación profesional específica:</p>
<p>Familia profesional: administración.</p>
<p>2 ciclos formativos de grao medio de xestión administrativa (2 unidades para 30 alumnos/unidade).</p>

