---
date: '2000-11-06'
id: 131FA
page: 14
number: 214
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 16 de outubro de 2000, conxunta da Consellería da Presidencia e
  Administración Pública e da Consellería de Cultura, Comunicación Social e
  Turismo, pola que se amplía o prazo de presentación dos xustificantes de gasto
  das axudas concedidas ó abeiro da Orde do 8 de febreiro de 2000, conxunta da
  Consellería da Presidencia e Administración Pública e da Consellería de
  Cultura, Comunicación Social e Turismo, pola que se aproban as bases que
  rexerán as convocatorias de axudas e bolsas correspondentes ó Programa de
  Tecnoloxías da Información e das Comunicacións do Plan Galego de Investigación
  e Desenvolvemento Tecnolóxico (Diario Oficial de Galicia número 38, do 24 de
  febreiro).
range: Orde
url: 'https://www.xunta.gal/dog/Publicados/2000/20001106/Anuncio131FA_gl.html'
---
<p>As consellerías da Presidencia e Administración Pública e Cultura, Comunicación Social e Turismo dictaron a Orde conxunta do 8 de febreiro de 2000, pola que se aproban as bases que rexerán as convocatorias de axudas e de bolsas correspondentes ó Programa de Tecnoloxías da Información e das Comunicacións do Plan Galego de Investigación e Desenvolvemento Tecnolóxico, e pola que se procede á súa convocatoria.</p>
<p>No punto 9 do anexo II da dita orde establécese que o prazo do que dispoñen os beneficiarios de proxectos de investigación empresarial para achega-los documentos requiridos para proceder ó libramento das axudas correspondentes remata o 31 de outubro, do exercicio correspondente á anualidade de que se trata.</p>
<p>Tendo en conta o atraso producido na resolución das ditas axudas, motivado polo longo proceso de avaliación dos proxectos, considérase necesario amplia-lo prazo de xustificación dos investimentos realizados no ano 2000 polos beneficiarios destas axudas.</p>
<p>En consecuencia, no uso das atribucións que nos foron concedidas,</p>
<p>DISPOÑEMOS:</p>
<p>Artigo único.-Amplia-lo prazo de presentación dos xustificantes de gasto correspondentes ós investimentos do ano 2000 das axudas concedidas ó amparo do anexo II da Orde do 8 de febreiro de 2000, conxunta da Consellería da Presidencia e Administración Pública e da Consellería de Cultura, Comunicación Social e Turismo, ata o día 24 de novembro de 2000.</p>
<p>Santiago de Compostela, 16 de outubro de 2000.</p>
<p>Jaime Pita VarelaJesús Pérez Varela</p>
<p>Conselleiro da PresidenciaConselleiro de Cultura,</p>
<p>e Administración PúblicaComunicación Social e Turismo</p>

