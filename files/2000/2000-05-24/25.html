---
date: '2000-05-24'
id: A7DA
page: 8
number: 100
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 18 de maio de 2000, da Dirección Xeral de Formación Pesqueira e
  Investigación, pola que se anuncia a licitación, polo sistema de concurso e
  procedemento aberto, con trámite de urxencia, para a contratación da
  asistencia técnica para impartición de ensinanzas especializadas de mergullo
  profesional no Instituto Galego de Formación en Acuicultura (Igafa) da Illa de
  Arousa (5 lotes).
range: Resolución
url: 'https://www.xunta.gal/dog/Publicados/2000/20000524/AnuncioA7DA_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación, polo sistema de concurso e procedemento aberto, con trámite de urxencia, para a contratación da asistencia técnica para impartición de ensinanzas especializadas de mergullo profesional no Instituto Galego de Formación en Acuicultura (Igafa) da Illa de Arousa (5 lotes).</p>
<p>Obxecto: asistencia técnica para impartición de ensinanzas especializadas de mergullo profesional no Instituto Galego de Formación en Acuicultura (Igafa) da Illa de Arousa (5 lotes).</p>
<p>Orzamento de licitación: once millóns catrocentas mil pesetas (11.400.000 ptas.; 68.515,38 euros) impostos incluídos.</p>
<p>Lote 1: servicios formativos de instructor de mergullo profesional: 3.200.000 ptas.</p>
<p>Lote 2: servicios formativos de primeiro monitor de mergullo profesional: 2.500.000 ptas.</p>
<p>Lote 3: servicios formativos de segundo monitor de mergullo profesional: 2.500.000 ptas.</p>
<p>Lote 4: servicios técnicos de médico especialista en medicina hiperbárica: 1.600.000 ptas.</p>
<p>Lote 5: servicios técnicos de especialista en mantemento de instalacións de mergullo:1.600.000 ptas.</p>
<p>Os licitadores poderán presentar ofertas a un ou varios lotes.</p>
<p>Garantías:</p>
<p>-Provisionais: non se esixen.</p>
<p>-Definitivas: o 4% do importe de adxudicación do(s) lote(s) correspondente(s).</p>
<p>Prazo de execución: segundo o establecido no prego de prescricións técnicas.</p>
<p>Documentos de interese para os licitadores: os pregos de cláusulas administrativas particulares e de prescricións técnicas que rexerán neste concurso estarán á disposición dos licitadores nas dependencias do Servicio de Ensinanzas Náutico e Marítimo-Pesqueiras (rúa dos Irmandiños, s/n. Salgueiriños. Santiago de Compostela), na oficina de Información da Consellería de Pesca, Marisqueo e Acui</p>
<p>cultura en Santiago de Compostela (edificio administrativo San Caetano), así como nas delegacións territoriais desta consellería, durante o prazo de presentación de ofertas, os días e horas hábiles de oficina.</p>
<p>Prazo e presentación de propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de Compostela, ou nos rexistros das delegacións territoriais desta consellería. O prazo de presentación rematará ás 14 horas do décimo terceiro día natural seguinte ó da publicación desta resolución no Diario Oficial de Galicia.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, deberase remitir un telegrama ou fax á Dirección Xeral de Formación Pesqueira e Investigación no que se lle comunique a presentación da oferta.</p>
<p>Apertura de proposicións: farao a mesa de contratación, que se reunirá nas oficinas centrais da Consellería de Pesca, Marisqueo e Acuicultura en Santiago de Compostela, ás 11 horas do cuarto día hábil contado a partir do seguinte ó de remate do prazo de presentación de propostas. Se ese día coincidise en sábado, a mesa reunirase o luns seguinte á mesma hora.</p>
<p>O importe do anuncio será por conta dos adxudicatarios.</p>
<p>Santiago de Compostela, 18 de maio de 2000.</p>
<p>Joaquín Mariño Cadarso</p>
<p>Director xeral de Formación Pesqueira</p>
<p>e Investigación</p>

