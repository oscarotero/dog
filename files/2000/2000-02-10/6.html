---
date: '2000-02-10'
id: 3AC2
page: 1
number: 28
agency: UNIVERSIDADE DE VIGO
section: III. OUTRAS DISPOSICIÓNS
title: >-
  Resolución do 25 de xaneiro de 2000 sobre concesión de comisións de servicio
  de carácter xeral.
range: Resolución
url: 'https://www.xunta.gal/dog/Publicados/2000/20000210/Anuncio3AC2_gl.html'
---
<p>En relación co profesorado desta universidade designado para formar parte das comisións que han de xulgar concursos de profesorado ós corpos docentes universitarios convocados polas universidades, a seguir transcríbese o acordo deste rectorado do 25 de xaneiro de 2000.</p>
<p>En virtude das atribucións conferidas polo artigo 97 dos estatutos desta universidade, aprobados por Resolución do 16 de setembro de 1993 da Consellería de Educación e Ordenación Universitaria (DOG do 22 de outubro e BOE do 26 de novembro), este rectorado</p>
<p>RESOLVEU:</p>
<p>Primeiro.-Conceder con carácter xeral a comisión de servicios ós profesores da Universidade de Vigo que sexan nomeados membros das comisións que han de xulgar os concursos convocados polas distintas universidades públicas españolas.</p>
<p>Segundo.-A comisión de servicios entenderase concedida ó destino e polas datas nas que convoque o presidente da comisión correspondente, e polos días nos que deba actua-la dita comisión.</p>
<p>Terceiro.-A comisión de servicios entenderase rematada tan axiña como conclúa a actuación da comisión para a cal fora nomeado membro.</p>
<p>Cuarto.-Autorízase o interesado, de ser necesario, a realizar desprazamentos en vehículo particular.</p>
<p>Vigo, 25 de xaneiro de 2000.</p>
<p>Domingo Docampo Amoedo</p>
<p>Rector da Universidade de Vigo</p>

