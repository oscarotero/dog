---
date: '2000-07-06'
id: D7F2
page: 10
number: 131
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 9 de xuño de 2000 pola que se lle concede a autorización definitiva ó
  Conservatorio Profesional de Música de Lalín, para imparti-las ensinanzas de
  música correspondentes ó grao medio establecidas na Lei 1/1990, do 3 de
  outubro, de ordenación xeral do sistema educativo.
range: Orde
url: 'https://www.xunta.gal/dog/Publicados/2000/20000706/AnuncioD7F2_gl.html'
---
<p>Segundo o disposto no artigo 31 do Estatuto de autonomía de Galicia, é competencia da Comunidade Autónoma galega a regulamentación e administración do ensino en toda a súa extensión, niveis e graos, modalidades e especialidades e o artigo 1º do Decreto 213/1998, do 10 de xullo (DOG do 23), establece que a Consellería de Educación e Ordenación Universitaria é o órgano da Administración da Comunidade Autónoma de Galicia ó que lle corresponden as ditas competencias.</p>
<p>Polo Decreto 297/1990, do 9 de maio (DOG do 25), créase o Conservatorio Profesional de Música Oficial non estatal dependente do concello de Lalín para imparti-las ensinanzas dos graos elemental e medio, reguladas polo Decreto 2618/1966, do 10 de setembro (BOE do 24 de outubro).</p>
<p>Tendo en conta a disposición transitoria sétima do Real decreto 389/1992, do 15 de abril (BOE do 28), e que o dito conservatorio conta coa autorización para poder imparti-lo grao elemental dos ensinos previstos na Lei 1/1990, do 3 de outubro, de ordenación xeral do sistema educativo. Así mesmo</p>
<p>o Concello de Lalín subscribiu, con data do 31-10-1995, un convenio coa Consellería de Educación e Ordenación Universitaria polo que se lle recoñece provisionalmente a validez académica das ensinanzas do grao medio de música reguladas na citada Lei orgánica 1/1990, que se imparten no mencionado conservatorio, condicionando a dita autorización ó cumprimento dos requisitos mínimos previstos no artigo 15.1º do Real decreto 389/1992, do 15 de abril (BOE do 28).</p>
<p>Vistos os informes da Delegación Provincial da Consellería de Educación e Ordenación Universitaria de Pontevedra sobre o cumprimento efectivo, por parte do dito concello, dos requisitos mínimos que establece o Real decreto 389/1992, do 15 de abril, para os centros que impartan as ensinanzas artísticas regradas previstas no capítulo primeiro, título II da Lei orgánica 1/1990, do 3 de outubro, de ordenación xeral do sistema educativo, e que a estructura e planificación académica do centro se axusta ó disposto no Decreto 253/1993, do 29 de xullo (DOG do 25 de outubro), polo que se establece o currículo do grao elemental e do grao medio das ensinanzas de música e o acceso ós ditos graos.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autorízase o Conservatorio Profesional de Música dependente do concello de Lalín a imparti-las ensinanzas correspondentes ó grao medio establecidas na Lei 1/1990, do 3 de outubro, de ordenación xeral do sistema educativo, segundo os datos que figuran no anexo desta orde.</p>
<p>Segundo.-O mencionado conservatorio queda obrigado ó cumprimento da lexislación vixente e solicita-la oportuna revisión cando teña que modificarse calquera dos datos sinalados na presente orde.</p>
<p>Terceiro.-Contra a presente orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Disposición transitoria</p>
<p>O centro poderá impartir, ademais, con validez académica oficial, as ensinanzas das materias correspondentes ó plan de estudios regulamentado polo Decreto 2618/1966, do 10 de setembro (BOE do 24 de outubro), que non foran suprimidas polo Real decreto 986/1991, do 14 de xuño (BOE do 25 de xuño), modificado polos reais decretos 535/1993, do 12 de abril (BOE do 4 de maio),</p>
<p>1487/1994, do 1 de xullo (BOE do 28 de xullo), 1468/1997, do 19 de setembro (BOE do 20 de setembro), 173/1998, do 16 de febreiro (BOE do 17 de febreiro) e o Real decreto 1112/1999, do 25 de xuño (BOE do 8 de xullo).</p>
<p>Disposicións derradeiras</p>
<p>Primeira.-Facúltase a Dirección Xeral de Centros e Inspección Educativa para dicta-las medidas necesarias para o desenvolvemento da presente orde.</p>
<p>Segunda.-A presente orde entrará en vigor a partir do día seguinte ó da súa publicación no Diario Oficial de Galicia.</p>
<p>Santiago de Compostela, 9 de xuño de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Lalín.</p>
<p>Localidade: Lalín.</p>
<p>Enderezo: Rúa do Parque, 10.</p>
<p>Código: 36019372.</p>
<p>Titular: Concello de Lalín.</p>
<p>Denominación: Conservatorio Profesional de Música de Lalín.</p>
<p>Postos escolares: grao elemental 150, grao medio 180.</p>

