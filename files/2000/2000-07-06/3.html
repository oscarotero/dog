---
date: '2000-07-06'
id: D7EE
page: 10
number: 131
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 4 de xullo de 2000, da Secretaría Xeral para o Deporte, pola que
  se establece que a canalización da participación e inscrición en competicións
  de ámbito estatal dos clubes e seleccións de fútbol sala de Galicia se fará a
  través da Federación Galega de Fútbol.
range: Resolución
url: 'https://www.xunta.gal/dog/Publicados/2000/20000706/AnuncioD7EE_gl.html'
---
<p>A Secretaría Xeral para o Deporte á vista da reclamación formulada por diversos clubes de fútbol sala desta Comunidade Autónoma, no sentido de que a Real Federación Española de Fútbol non admitía a súa participación nas competicións nacionais orga</p>
<p>nizadas por esta, despois de mante-los oportunos contactos coa devandita Real Federación Española de Fútbol, con asistencia dunha representación do Consello Superior de Deportes, acorda dicta-la seguinte,</p>
<p>RESOLUCIÓN:</p>
<p>Primeiro.-En exercicio das funcións de delegación en Galicia da Real Federación Española de Fútbol que corresponden á Federación Galega de Fútbol, esta canalizará a participación e inscrición en competicións de ámbito estatal dos clubes e seleccións de fútbol sala en Galicia nos termos e condicións establecidos pola Real Federación Española de Fútbol con carácter unitario no ámbito territorial do Estado.</p>
<p>Segundo.-Consecuentemente as federacións galegas de Fútbol e de Fútbol Sala deberán adoptar con carácter inmediato as disposicións necesarias para o cumprimento efectivo da presente resolución dando conta delo a esta Secretaría Xeral para o Deporte.</p>
<p>Santiago de Compostela, 4 de xullo de 2000.</p>
<p>Eduardo Lamas Sánchez</p>
<p>Secretario xeral para o Deporte</p>

