---
date: '2000-02-28'
id: 4E6E
page: 2
number: 40
agency: INSTITUTO GALEGO DE CONSUMO
section: VI. ANUNCIOS
title: >-
  Cédula do 16 de novembro de 1999, do Servicio Provincial de Ourense, de
  notificación da resolución do expediente sancionador simplificado 32089/1999
  en materia de defensa do consumidor.
range: Cédula
url: 'https://www.xunta.gal/dog/Publicados/2000/20000228/Anuncio4E6E_gl.html'
---
<p>De conformidade co disposto no artigo 59.4º da Lei de réxime xurídico das administracións públicas</p>
<p>e do procedemento administrativo común do 26 de novembro (BOE do 27), notifícaselle á sociedade mencionada a continuación (que non puido ser notificada no último enderezo coñecido que así mesmo se indica) a resolución do expediente sancionador simplificado 32089/1999 por infracción en materia de defensa do consumidor.</p>
<p>Contra a dita resolución cabe interpoñer recurso de alzada ante o conselleiro de Industria e Comercio (edificio administrativo San Caetano nº 5, 15704 Santiago de Compostela) no prazo dun mes a partir do seguinte día ó da notificación. Se non fose recorrida no devandito prazo, a sanción devirá firme e executiva, e poderá facerse efectiva, en período voluntario en calquera entidade financeira, na conta 3110001136 de Caixa Galicia (2091), Oficina de Relación con Organismos (0388) Santiago de Compostela; noutro caso procederase sen máis trámite á súa exacción en vía executiva, nos seguintes prazos:</p>
<p>a) As débedas notificadas entre os días un e quince de cada mes, desde a data de notificación ata o día cinco do mes seguinte ou o inmediatamente hábil e posterior.</p>
<p>b) As débedas notificadas entre os días dezaseis e último de cada mes, desde a data de notificación ata o día vinte do mes seguinte ou o inmediatamente hábil e posterior.</p>
<p>Expediente: 32089/1999.</p>
<p>Inculpado: Garpe Asociados de Orense, S.L.</p>
<p>Enderezo: Sto. Domingo nº 15 (Ourense).</p>
<p>Sanción e motivos: cincocentas mil pesetas (500.000 ptas.). Irregularidades na documentación sobre información e venda de vivendas.</p>
<p>Data da resolución: 6-9-1999.</p>
<p>Ourense, 16 de novembro de 1999.</p>
<p>Antonio Aguarón Turrientes</p>
<p>Xefe do Servicio Provincial do Instituto Galego de Consumo de Ourense</p>

