---
date: '2000-08-04'
id: FDE2
page: 11
number: 151
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Decreto 203/2000, do 21 de xullo, polo que se regula a estructura
  orgánica-funcional do Instituto Galego de Estatística.
range: Decreto
url: 'https://www.xunta.gal/dog/Publicados/2000/20000804/AnuncioFDE2_gl.html'
---
<p>A Lei 9/1988, do 19 de xullo, de estatística de Galicia, modificada pola Lei 7/1993, do 24 de maio, creou o Instituto Galego de Estatística, como un organismo autónomo de carácter administrativo adscrito á Consellería de Economía e Facenda.</p>
<p>O Decreto 391/1994, do 14 de outubro, estableceu a súa estructura orgánica.</p>
<p>O tempo transcorrido desde a publicación do antedito decreto, así como a necesidade de adecua-la estructura orgánica existente á realidade actual derivada da aprobación pola Lei 6/1997, do 31 de xullo, do Plan Galego de Estatística 1998-2001, aconsella a publicación dun novo decreto que substitúa o anterior.</p>
<p>A estructura orgánica que se aproba por este decreto atende ós principios de economía do gasto e coordinación, delimitando as funcións e competencias das diferentes unidades administrativas de acordo con criterios racionais e de eficacia administrativa.</p>
<p>Na súa virtude, por proposta do conselleiro de Economía e Facenda, e en uso das atribucións que me confire a Lei 1/1983, do 22 de febreiro, reguladora da Xunta e do seu presidente e logo de deliberación do Consello da Xunta de Galicia na súa reunión do día vinteún de xullo de dous mil,</p>
<p>DISPOÑO:</p>
<p>Artigo 1º</p>
<p>O Instituto Galego de Estatística (IGE) é o organismo autónomo de carácter administrativo adscrito á Consellería de Economía e Facenda ó que lle corresponden as competencias e funcións que en materia de estatística e para os fins da Comunidade Autónoma se establecen na Lei 9/1988, do 19 de xullo, de estatística de Galicia, modificada pola Lei 7/1993, do 24 de maio.</p>
<p>Artigo 2º</p>
<p>Para o desempeño das súas funcións o IGE terá a seguinte estructura orgánica:</p>
<p>1º O director.</p>
<p>2º A Secretaría Técnica.</p>
<p>3º A Subdirección Xeral de Coordinación Técnica e Planificación Estatística.</p>
<p>Artigo 3º</p>
<p>1. O director do IGE, con nivel orgánico de director xeral, é o xefe superior do organismo, e terá ademais das atribucións que lle confire o artigo 41 da</p>
<p>Lei 9/1988, do 19 de xullo, de estatística de Galicia, as que lle poidan corresponder segundo a lexislación vixente.</p>
<p>2. En concreto, exercerá as seguintes funcións:</p>
<p>1) A representación oficial do IGE e da Comunidade Autónoma de Galicia en materia estatística.</p>
<p>2) A dirección administrativa e o impulso, dirección e coordinación das actividades do IGE.</p>
<p>3) A elaboración do anteproxecto do orzamento do IGE, así como a autorización dos gastos e a ordenación dos pagamentos do mesmo.</p>
<p>4) O exercicio das facultades correspondentes ó órgano de contratación e a subscrición de convenios e acordos, no marco das normas xerais da Administración da Comunidade Autónoma de Galicia.</p>
<p>5) A xefatura superior do persoal do IGE.</p>
<p>6) A elaboración dos anteproxectos dos plans e dos proxectos de programas estatísticos así como a homologación das actividades estatísticas neles incluídos.</p>
<p>7) O impulso e dirección das relacións da Comunidade Autónoma de Galicia en materia estatística coa organización estatística galega e cos institutos e organizacións internacionais, estatais e autonómicas de estatística.</p>
<p>8) A planificación, normalización e harmonización da actividade estatística da Comunidade Autónoma de Galicia.</p>
<p>3. As competencias e funcións do director xeral do IGE poderán ser delegadas nos órganos previstos no artigo 2º.</p>
<p>Artigo 4º</p>
<p>1. Á Secretaría Técnica, con rango de subdirección xeral, correspóndenllen, ademais das tarefas directamente encargadas polo director de cara ó eficaz funcionamento e coordinación da actividade do IGE, as seguintes funcións:</p>
<p>1) A asistencia técnica ó director en cantos asuntos lle encomende, en especial os de natureza xurídica, xestión económica e réxime interior.</p>
<p>2) A programación, impulso, dirección, coordinación e control das actividades da Secretaría Técnica, de acordo coas directrices do director.</p>
<p>3) A dirección e coordinación dos recursos humanos e materiais asignados á Secretaría Técnica.</p>
<p>4) A coordinación das relacións que, en materia estatística, o IGE estableza co Instituto Nacional de Estatística (INE), con outros servicios estatísticos estatais e coa Oficina Estatística da Unión Europea.</p>
<p>5) A elaboración e desenvolvemento da contabilidade económico-financeira e a xustificación das contas xerais conforme o plan de contabilidade do IGE.</p>
<p>6) A coordinación da elaboración do anteproxecto do orzamento do organismo, o seguimento e control da súa execución e das súas modificacións.</p>
<p>7) O seguimento e control dos fondos da tesourería do organismo.</p>
<p>8) A coordinación da elaboración dos proxectos de disposicións de carácter xeral e dos convenios que se pretendan subscribir.</p>
<p>9) A planificación e xestión dos recursos humanos e da habilitación do persoal do IGE.</p>
<p>10) A xestión, coordinación e control dos expedientes de gasto e de contratación administrativa.</p>
<p>11) O seguimento do plan de avaliación do Instituto.</p>
<p>12) O desempeño da Secretaría do Consello Galego de Estatística.</p>
<p>13) A xestión dos expedientes sancionadores previstos na Lei de estatística de Galicia.</p>
<p>14) A canalización das peticións de información do IGE ó INE, a outros servicios estatísticos estatais ou á Oficina Estatística da Unión Europea.</p>
<p>15) A coordinación, supervisión e control do sistema informático do IGE.</p>
<p>16) O deseño, desenvolvemento, implantación e mantemento dos sistemas de información e de telecomunicacións do Instituto.</p>
<p>17) O deseño, desenvolvemento, implantación, mantemento e administración do banco de datos estatísticos da Comunidade Autónoma de Galicia.</p>
<p>18) O establecemento da política de difusión do Instituto, materializando os correspondentes productos de difusión e mantendo e mellorando os contidos do servidor Internet do Instituto.</p>
<p>19) A planificación e coordinación das actuacións do IGE relativas a censos e traballos de campo.</p>
<p>20) A colaboración na elaboración do Anteproxecto do Plan Galego de Estatística e dos proxectos dos programas estatísticos que o desenvolvan.</p>
<p>21) A substitución do director nos casos de ausencia, vacante ou enfermidade, en todo o concernente ás funcións ordinarias de despacho ou sinatura de asuntos de mero trámite.</p>
<p>22) Todas aquelas competencias que expresamente lle sexan encomendadas por delegación do director.</p>
<p>2. A Secretaría Técnica contará cos seguintes servicios, que exercerán as funcións que se indican:</p>
<p>2.1. Servicio de xestión orzamentaria e contabilidade.</p>
<p>Correspóndelle o exercicio das seguintes funcións:</p>
<p>1) O desenvolvemento da contabilidade económico-financeira do IGE, a elaboración das contas que o IGE deba render preceptivamente, a elaboración da información contable ou orzamentaria que precise a dirección do IGE ou solicite a Consellería de Eco</p>
<p>nomía e Facenda así como a formación e custodia dos libros de contabilidade.</p>
<p>2) A preparación das posibles modificacións e adaptacións ó Plan Xeral de Contabilidade do Plan de Contabilidade do IGE.</p>
<p>3) A contabilización dos documentos que xeren recoñecemento de dereitos ou obrigas de pagamento.</p>
<p>4) Velar polo cumprimento das obrigas formais coa administración tributaria.</p>
<p>5) A formación, mantemento e xestión do inventario patrimonial do IGE.</p>
<p>6) A coordinación da elaboración do anteproxecto do orzamento do IGE.</p>
<p>7) O seguimento e xestión dos fondos orzamentarios e das modificacións orzamentarias.</p>
<p>8) A xestión da tesourería do IGE e o control dos ingresos e pagamentos de calquera natureza ou orixe que se xeren.</p>
<p>9) A habilitación do persoal.</p>
<p>10) A tramitación que leva consigo a constitución dos depósitos, avais ou fianzas que se constitúan a favor do IGE.</p>
<p>11) O mantemento e xestión do ficheiro de terceiros.</p>
<p>12) O mantemento e arquivo da documentación xerada no servicio, así como do arquivo lexislativo en materia económico-financeira e orzamentaria.</p>
<p>13) Calquera outra función relativa ó control económico-financeiro que lle asigne a normativa de aplicación e, en particular, o estudio e proposta de calquera medida que poida supoñer unha mellora na eficaz xestión dos recursos do IGE.</p>
<p>2.2. Servicio técnico-xurídico e de contratación.</p>
<p>Correspóndelle o exercicio das seguintes funcións:</p>
<p>1) O estudio e a elaboración dos anteproxectos e proxectos de disposicións de carácter xeral emanados do Instituto, a compilación e refundición da normativa propia ou de aplicación, o mantemento e xestión do arquivo da lexislación xeral e estatística do IGE así como a planificación, normalización e harmonización das normas e procedementos.</p>
<p>2) A preparación e tramitación dos expedientes que teñan que elevarse ó Consello da Xunta de Galicia e ás súas comisións delegadas e traslado dos seus acordos ós órganos correspondentes, así como a preparación da remisión ó Diario Oficial de Galicia dos actos administrativos do IGE para a súa publicación.</p>
<p>3) O estudio das propostas de resolución que deban ser adoptadas polas distintas unidades do IGE e a elaboración de informes ás reclamacións e recursos que se produzan contra actos administrativos deste.</p>
<p>4) A tramitación das queixas que se formulen ante o Defensor del Pueblo e Valedor do Pobo, a Axencia de Protección de Datos, así como as relacións cos xulgados e tribunais.</p>
<p>5) A asistencia técnica e xurídica á Secretaría Técnica e demais unidades do Instituto.</p>
<p>6) A coordinación das relacións que en materia estatística o IGE estableza co INE, con outros servicios estatísticos estatais e coa Oficina Estatística da Unión Europea, canalizando as peticións de información do IGE a estes organismos.</p>
<p>7) A xestión, planificación e control dos recursos humanos do IGE e a xestión do plan de incentivos e de formación do persoal.</p>
<p>8) Velar polo correcto funcionamento dos diferentes servicios, o mantemento das instalacións e o bo uso do material.</p>
<p>9) O seguimento e xestión dos asuntos de réxime interior de competencia da Secretaría Técnica e a xestión de compras do almacén.</p>
<p>10) A organización e mantemento do rexistro xeral do IGE, así como a organización e estructuración da documentación da Secretaría Técnica.</p>
<p>11) A xestión e seguimento dos expedientes de contratación do IGE, a elaboración dos pregos de cláusulas administrativas particulares e dos contratos, o desempeño da secretaría das mesas de contratación e as relacións co Rexistro de Contratistas da Comunidade Autónoma de Galicia.</p>
<p>12) A coordinación, elaboración e seguimento dos convenios que deba asina-lo IGE.</p>
<p>13) A coordinación e o seguimento do plan de avaliación establecido.</p>
<p>14) A colaboración nas actividades relacionadas coa secretaría do Consello Galego de Estatística e coas operacións estatísticas de responsabilidade da Secretaría Técnica.</p>
<p>15) A tramitación dos expedientes sancionadores previstos na Lei de estatística de Galicia.</p>
<p>2.3. Servicio de Informática Estatística.</p>
<p>Correspóndenlle o exercicio das seguintes funcións:</p>
<p>1) O deseño, desenvolvemento, implantación e mantemento das metodoloxías informáticas necesarias para a execución dos proxectos estatísticos contidos no Plan Galego de Estatística.</p>
<p>2) O deseño, desenvolvemento, implantación e mantemento das bases de datos e directorios estatísticos necesarios para a execución das estatísticas contidas no Plan Galego de Estatística.</p>
<p>3) A administración de sistemas, bases de datos e comunicacións en contorno local.</p>
<p>4) O establecemento e mantemento de intercambios con outros centros de información, de bases ou bancos de datos estatísticos.</p>
<p>5) A investigación de productos informáticos e de telecomunicacións existentes no mercado, cara a súa posible utilización na actividade do Instituto.</p>
<p>6) O soporte e formación dos usuarios dos sistemas de información e da ofimática instalada.</p>
<p>7) A definición da política de seguridade de datos e o seguimento do seu cumprimento.</p>
<p>8) A obtención de ficheiros ou información tabulada para atende-las peticións externas de datos.</p>
<p>9) A selección do material e/ou productos precisos para a adaptación da infraestructura ás novas necesidades e ós cambios tecnolóxicos.</p>
<p>10) A elaboración das estatísticas ou fases delas que lle encomende o Plan Galego de Estatística e os seus programas anuais.</p>
<p>11) A colaboración na elaboración do anteproxecto do Plan Galego de Estatística e dos seus programas anuais.</p>
<p>12) A elaboración dos pregos de prescricións técnicas e demais documentación precisa para a contratación das estatísticas que se lle asignen.</p>
<p>2.4. Servicio de Difusión e Información Estatística.</p>
<p>Correspóndenlle o exercicio das seguintes funcións:</p>
<p>1) A catalogación, arquivo e custodia dos fondos bibliográficos do Instituto e o mantemento dunha biblioteca de acceso ó público.</p>
<p>2) A recepción, coordinación e xestión das peticións internas e externas de información.</p>
<p>3) A elaboración e xestión dos fondos de documentación estatística.</p>
<p>4) O impulso, recompilación e difusión das publicacións que permitan a divulgación das actividades estatísticas do Instituto.</p>
<p>5) A elaboración das estatísticas ou fases delas que lle encomende o Plan Galego de Estatística e os seus programas anuais.</p>
<p>6) A colaboración na elaboración do anteproxecto do Plan Galego de Estatística e dos seus programas anuais.</p>
<p>7) A elaboración dos pregos de prescricións técnicas e demais documentación precisa para a contratación das estatísticas que se lle asignen.</p>
<p>2.5. Servicio de Censos, Padrón e Traballos de Campo.</p>
<p>Correspóndelle o exercicio das seguintes funcións:</p>
<p>1) A promoción, estudio e análise dos censos xerais da poboación, vivendas e edificios, o control técnico do padrón municipal de habitantes así como a realización das estatísticas referentes ós fluxos que determinan a evolución da poboación no tempo e no espacio.</p>
<p>2) A planificación e execución das actuacións do Instituto relativas a censos, padrón de habitantes e traballos de campo.</p>
<p>3) A coordinación dos traballos de campo: recolla da información, establecemento dos controis de calidade, inspección e formación dos axentes entrevistadores.</p>
<p>4) A elaboración das estatísticas ou fases delas que lle encomende o Plan Galego de Estatística e os seus programas anuais.</p>
<p>5) A elaboración e promoción de estudios e análises con base na información estatística.</p>
<p>6) A colaboración na elaboración do anteproxecto do Plan Galego de Estatística e dos seus programas anuais.</p>
<p>7) A elaboración dos pregos de prescricións técnicas e demais documentación precisa para a contratación das estatísticas que se lle asignen.</p>
<p>8) A análise e informe das peticións internas ou externas de datos relativos ás estatísticas da súa competencia.</p>
<p>9) A participación na formación de directorios ou marcos de mostraxe da súa competencia.</p>
<p>Artigo 5º</p>
<p>1. Á Subdirección Xeral de Coordinación Técnica e Planificación Estatística correspóndenlle, ademais das tarefas directamente encargadas polo director para o eficaz funcionamento e coordinación da actividade do IGE, as seguintes funcións:</p>
<p>1) A asistencia técnica ó director en cantos asuntos lle encomende, en especial ós de natureza estatística.</p>
<p>2) A programación, impulso, dirección, coordinación e control das actividades da subdirección, de acordo coas directrices do director.</p>
<p>3) A dirección e coordinación dos recursos humanos e materiais asignados á subdirección.</p>
<p>4) A coordinación das relacións que, en materia de estatística, o IGE estableza cos distintos organismos da Xunta e demais institucións públicas de Galicia e cos órganos estatísticos da Comunidade Autónoma.</p>
<p>5) A coordinación da elaboración do anteproxecto do Plan Galego de Estatística e dos proxectos dos programas estatísticos que o desenvolvan.</p>
<p>6) O seguimento da execución do Plan Galego de Estatística e dos seus programas anuais.</p>
<p>7) A homologación das actividades estatísticas e dos seus resultados dos organismos e entidades da Xunta de Galicia.</p>
<p>8) A elaboración das estatísticas ou fases delas que lle encomende o Plan Galego de Estatística e os seus programas anuais.</p>
<p>9) A proposta de realización de estudios, análises ou operacións estatísticas que permitan cubri-las necesidades de información que se detecten.</p>
<p>10) A sistematización e implementación de procesos de mellora e de calidade da producción estatística.</p>
<p>11) O inventario e catalogación das fontes de información externa de orixe estatística ou daquelas de orixe administrativa que sexan susceptibles de utilización estatística.</p>
<p>12) A canalización das peticións de información do IGE ós distintos organismos da Xunta e demais institucións públicas de Galicia e órganos estatísticos da Comunidade Autónoma.</p>
<p>13) Todas aquelas competencias que expresamente lle sexan encomendadas por delegación do director.</p>
<p>2. A subdirección xeral de Coordinación Técnica e Planificación Estatística contará cos seguintes servicios, que exercerán as funcións que se indican:</p>
<p>2.1. Unidades estatísticas.</p>
<p>2.1.1. Dependerán da Subdirección Xeral de Coordinación Técnica e Planificación Estatística as unidades estatísticas que, con nivel orgánico de xefe de servicio, se establezan na correspondente relación de postos de traballo.</p>
<p>2.1.2. As unidades estatísticas son as encargadas do deseño, elaboración e mantemento de sistemas integrados de estatísticas e indicadores económicos, socio demográficos e de contas económicas, tanto de carácter conxuntural como estructural, responsabilidade do IGE.</p>
<p>2.1.3. Correspóndenlles o exercicio das seguintes funcións:</p>
<p>1) A elaboración das estatísticas ou fases delas que lle encomende o Plan Galego de Estatística e os seus programas anuais.</p>
<p>2) A elaboración e promoción de estudios e análises baseados na información estatística.</p>
<p>3) O deseño, implementación, elaboración e mantemento de ficheiros-directorios.</p>
<p>4) A colaboración na elaboración do anteproxecto do Plan Galego de Estatística e dos seus programas anuais.</p>
<p>5) A elaboración dos pregos de prescricións técnicas e demais documentación precisa para a contratación das estatísticas que se lles asignen.</p>
<p>6) A análise e informe das peticións internas e externas de datos relativos ás estatísticas da súa competencia.</p>
<p>7) A participación na formación de marcos de mostraxe da súa competencia.</p>
<p>2.2. Unidades de asistencia técnica.</p>
<p>2.2.1. Dependerán da Subdirección Xeral de Coordinación Técnica e Planificación Estatística as unidades de asistencia técnica que, con nivel orgánico de xefe de servicio, se establezan na correspondente relación de postos de traballo, dependendo funcional e organicamente do IGE.</p>
<p>2.2.2. As unidades de asistencia técnica son as encargadas de promove-lo desenvolvemento da actividade estatística e aproveitamento das potencialidades estatísticas das consellerías, organismos e entes públicos dependentes da Xunta de Galicia.</p>
<p>2.2.3. Correspóndelles o exercicio das seguintes funcións:</p>
<p>1) A colaboración na elaboración do anteproxecto do Plan Galego de Estatística e dos seus programas anuais.</p>
<p>2) O seguimento da execución do Plan Galego de Estatística e dos seus programas anuais no ámbito das consellerías, organismos ou entes públicos que teñan asignados.</p>
<p>3) A elaboración dos informes técnicos de homologación das actividades estatísticas e dos seus resultados das consellerías, organismos ou entes públicos que teñan asignados.</p>
<p>4) A análise das necesidades estatísticas das consellerías, organismos ou entes públicos que teñan asignados.</p>
<p>5) A elaboración das estatísticas ou fases delas que lle encomende o Plan Galego de Estatística e os seus programas anuais.</p>
<p>6) A elaboración e promoción de estudios e análises en base á información estatística.</p>
<p>7) A elaboración dos pregos de prescricións técnicas e demais documentación precisa para a contratación das estatísticas que se lles asignen.</p>
<p>8) A análise e informe das peticións internas e externas de datos relativos ás estatísticas da súa competencia.</p>
<p>9) A participación na formación de directorios ou marcos de mostraxe da súa competencia.</p>
<p>2.3. Servicio de Coordinación das Unidades de Asistencia Técnica.</p>
<p>Correspóndelle o exercicio das seguintes funcións:</p>
<p>1) A coordinación das relacións que, en materia de estatística, o IGE estableza cos organismos da Xunta de Galicia e demais institucións públicas de Galicia e cos órganos estatísticos da Comunidade Autónoma.</p>
<p>2) A coordinación da elaboración do anteproxecto do Plan Galego de Estatística e dos proxectos dos programas estatísticos anuais que o desenvolvan.</p>
<p>3) A coordinación do seguimento da execución do Plan Galego de Estatística e dos seus programas estatísticos anuais.</p>
<p>4) A coordinación e asesoramento técnico das unidades de asistencia técnica.</p>
<p>5) A elaboración dos informes técnicos de homologación das actividades estatísticas e dos seus resultados dos organismos e entidades da Xunta de Galicia que se lle asignen.</p>
<p>6) A análise das necesidades estatísticas das consellerías, organismos e entes públicos da Xunta de Galicia.</p>
<p>7) A elaboración das estatísticas ou fases delas que lle encomende o Plan Galego de Estatística e os seus programas anuais.</p>
<p>8) A elaboración e promoción de estudios e análises baseados na información estatística.</p>
<p>9) O inventario e catalogación das fontes de información externa de orixe estatística ou daquelas de orixe administrativa que sexan susceptibles de utilización estatística.</p>
<p>10) A elaboración dos pregos de prescricións técnicas e demais documentación precisa para a contratación das estatísticas que se lle asignen.</p>
<p>11) A análise e informe das peticións internas e externas de datos relativos ás estatísticas da súa competencia.</p>
<p>12) A participación na formación de directorios ou marcos de mostraxe da súa competencia.</p>
<p>Disposición derrogatoria</p>
<p>Quedan derrogadas a seguintes disposicións:</p>
<p>a) O Decreto 391/1994, do 14 de outubro, polo que se regula a estructura orgánico-funcional do Instituto Galego de Estatística.</p>
<p>b) O artigo 6 do Decreto 25/1998, do 22 de xaneiro; o artigo 5.4º do Decreto 99/1998, do 26 de marzo; e o artigo 4.2.2.3 do Decreto 109/1998, do 5 de marzo, nos que se establecen as estructuras orgánicas das consellerías de Agricultura, Gandería e Política Agroalimentaria e do Instituto Lácteo e Gandeiro de Galicia, de Industria e Comercio e de Pesca, Marisqueo e Acuicultura no que se refire ós Servicios de Estatísticas adscritos organicamente ás secretarías xerais de cada unha destas consellerías.</p>
<p>Disposicións derradeiras</p>
<p>Primeira.-Facúltase o conselleiro de Economía e Facenda para dicta-las disposicións necesarias para o desenvolvemento e aplicación do presente decreto.</p>
<p>Segunda.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinteún de xullo de dous mil.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

