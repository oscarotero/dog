---
date: '2000-08-04'
id: FDEE
page: 11
number: 151
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución conxunta do 30 de xuño de 2000, da Dirección Xeral de Ordenación
  Educativa e Formación Profesional, do Instituto Galego de Consumo, da
  Secretaría Xeral da Consellería de Sanidade e Servicios Sociais, da Dirección
  Xeral de Saúde Pública, da Dirección Xeral de Xustiza, do Servicio Galego de
  Promoción da Igualdade do Home e da Muller, da Dirección Xeral da Xuventude e
  do Centro de Información e Tecnoloxía Ambiental da Consellería de Medio
  Ambiente, pola que se convocan premios á innovación educativa sobre os temas
  transversais.
range: Resolución
url: 'https://www.xunta.gal/dog/Publicados/2000/20000804/AnuncioFDEE_gl.html'
---
<p>Os decretos 426/1991, do 12 de decembro (DOG do 14 de xaneiro de 1992); 245/1992, do 30 de</p>
<p>xullo (DOG do 14 de agosto); 78/1993, do 25 de febreiro (DOG do 2 de abril) e 275/1994, do 29 de xullo (DOG do 31 de agosto), establecen, respectivamente, os currículos de educación infantil, educación primaria, educación secundaria obrigatoria e bacharelato para a Comunidade Autónoma de Galicia. Igualmente, os currículos dos ciclos formativos de formación profesional establécense nos seus decretos correspondentes.</p>
<p>Os centros educativos deben desenvolve-los currículos educativos das distintas etapas tanto a nivel de proxecto curricular como de programación de aula. Neste marco de desenvolvemento curricular, a Consellería de Educación e Ordenación Universitaria está a impulsa-las actividades de innovación educativa como medio de promoción e actualización profesional do profesorado.</p>
<p>Unha sociedade na que os valores cambian con rapidez, demanda das institucións da nosa comunidade accións dirixidas a potenciar actitudes e coñecementos que no eido da educación consideramos temas transversais do currículo, tales como educación para a saúde, educación para o consumo, educación para a paz e a multiculturalidade, educación para a igualdade de ámbolos sexos, educación para o lecer e educación ambiental, e que pola súa transcendencia e relevancia social necesitan para o seu desenvolvemento do concurso de tódalas institucións.</p>
<p>No Decreto 482/1997, do 30 de decembro, polo que se establece a estructura orgánica da Consellería de Medio Ambiente, no artigo 7 indícase a competencia do Centro de Información e Tecnoloxía Ambiental para facer propostas e promoción de plans e programas encamiñados á integración do ambiente no currículo educativo das ensinanzas regradas a tódolos niveis.</p>
<p>O Servicio Galego de Igualdade prioriza a intervención educativa como instrumento de cambio e superación de discriminacións e desigualdades entre homes e mulleres, impulsando a realización de novos desenvolvementos da educación para a igualdade nas comunidades escolares co obxecto de proporcionar, desde as primeiras etapas educativas, outros modelos de relación e convivencia entre as persoas de diferente sexo.</p>
<p>Por todo isto, a Dirección Xeral de Ordenación Educativa e Formación Profesional, en colaboración co Instituto Galego de Consumo, a Secretaría Xeral da Consellería de Sanidade e Servicios Sociais, a Dirección Xeral de Saúde Pública, a Dirección Xeral de Xustiza, o Servicio Galego de Promoción da Igualdade do Home e da Muller, a Dirección Xeral da Xuventude e o Centro de Información e Tecnoloxía Ambiental da Consellería de Medio Ambiente, establece, na presente resolución, as bases para a con</p>
<p>vocatoria e concesión de premios á innovación educativa sobre os temas transversais.</p>
<p>En consecuencia co anteriormente exposto,</p>
<p>DISPOÑEMOS:</p>
<p>Artigo 1º.-Obxecto.</p>
<p>O obxecto desta resolución é a convocatoria de dous premios á innovación educativa sobre cada un dos seguintes temas: a transversalidade na educación, educación vial, educación para o consumo, prevención do consumo indebido de drogas, educación para a saúde (prevención VIH/SIDA e ETS, promoción da vida sen tabaco, saúde bucodental e alimentación e dieta sa), educación para a paz e a multiculturalidade, educación para a igualdade de ámbolos sexos, educación para o lecer e educación ambiental, para todo o ensino non universitario; e a aprobación das súas bases de concesión.</p>
<p>Artigo 2º.-Dotación económica.</p>
<p>Os dous premios ós que se alude no artigo anterior terán a seguinte dotación:</p>
<p>A transversalidade na educación:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 07.04.322I.640.1, unha vez realizada a retención correspondente.</p>
<p>Educación vial:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 07.04.322I.640.1, unha vez realizada a retención correspondente.</p>
<p>Educación para o consumo:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 08.50.343A.640.0, unha vez realizada a retención correspondente.</p>
<p>Prevención do consumo indebido de drogas:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>Daráselles prioridade ós traballos realizados sobre o material didáctico, sobre prevención do consumo indebido de drogas, editado polas Consellerías de Educación e Ordenación Universitaria e de Sanidade e Servicios Sociais.</p>
<p>O pagamento farase con cargo á aplicación orzamentaria 11.01.313A.640.1, unha vez realizada a retención correspondente.</p>
<p>Educación para a saúde (prevención VIH/SIDA e ETS, promoción da vida sen tabaco, saúde bucodental e alimentación e dieta sa):</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 11.02.313A.640.4, unha vez realizada a retención correspondente.</p>
<p>Educación para a paz e a multiculturalidade:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 13.02.123A.226.06, unha vez realizada a retención correspondente.</p>
<p>Educación para a igualdade de ámbolos sexos:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 14.50.212A.227.06, unha vez realizada a retención correspondente.</p>
<p>Educación para o lecer:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 14.01.211A.640.0, unha vez realizada a retención correspondente.</p>
<p>Educación ambiental:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>Valoraranse os seguintes aspectos nos traballos presentados:</p>
<p>-Coherencia ambiental e fomento da ética ambiental respecto do equilibrio ecolóxico e a calidade de vida;</p>
<p>-Rendibilidade social e continuidade da experiencia.</p>
<p>O pagamento farase con cargo á aplicación orzamentaria 15.04.342A.640.1, unha vez realizada a retención correspondente.</p>
<p>Artigo 3º.-Condicións.</p>
<p>1. Poderá participar na presente convocatoria o profesorado dos centros educativos dependentes da Consellería de Educación e Ordenación Universitaria que estea en activo e imparta ensino nos niveis non universitarios.</p>
<p>2. Os concursantes, de xeito individual ou en grupo, deberán presentar un traballo de aplicación práctica na aula sobre calquera aspecto dos temas transversais desenvolvido no curso 1999-2000, antes da data de límite de entrega.</p>
<p>3. Os traballos presentados poderán abranguer calquera etapa, ciclo ou curso do ensino non universitario, e deberán explica-los aspectos establecidos no punto 8º do presente artigo.</p>
<p>4. Os traballos que concorran deberán ser orixinais e non premiados con anterioridade.</p>
<p>5. O prazo de presentación dos traballos remata o 30 de setembro de 2000.</p>
<p>6. O prazo máximo de resolución será de seis meses contados a partir da publicación da convocatoria no Diario Oficial de Galicia.</p>
<p>7. A Consellería de Educación e Ordenación Universitaria e os organismos que colaboran nesta convocatoria poderán proceder conxuntamente á reproducción, publicación e divulgación dos traballos premiados.</p>
<p>8. Os concursantes deberán presenta-lo traballo en soporte informático e en soporte papel por triplicado no rexistro da Consellería de Educación e Ordenación Universitaria, a través das distintas delegacións provinciais ou polas canles establecidas na Lei 30/1992, do 26 de novembro, de réxime xurídico das administracións públicas e do procedemento administrativo común. No caso de proceder ó envío certificado por correo, a instancia que debe acompaña-lo traballo estará datada e selada pola oficina de correos antes de ser certificada.</p>
<p>9. Os traballos deberán ir acompañados da seguinte documentación:</p>
<p>a) Instancia dirixida á directora xeral de Ordenación Educativa e Formación Profesional, asinada polo autor ou autora ou, se é o caso, polo coordinador</p>
<p>ou coordinadora responsable do grupo de traballo segundo o modelo do anexo da presente resolución.</p>
<p>b) Certificación da dirección do centro educativo, acreditativa de que os concursantes prestan os seus servicios como persoal docente no devandito centro ou de que estiveron destinados nel durante a realización da experiencia.</p>
<p>c) Memoria descritiva, dun máximo de 20 folios, da experiencia educativa na que se reflectirán os obxectivos e contidos desenvolvidos, a metodoloxía empregada, datas ou períodos da súa realización, desenvolvemento da experiencia e criterios e procedementos de avaliación. Igualmente, deberá consta-la valoración do profesorado e do alumnado, agás a do alumnado de educación infantil, sobre o traballo realizado respecto da consecución dos obxectivos previstos.</p>
<p>d) Anexos dos traballos ou actividades realizados polos alumnos e alumnas durante a experiencia.</p>
<p>Artigo 4º.-Composición e funcións da comisión.</p>
<p>1. Os traballos presentados que se axusten á presente convocatoria serán examinados e avaliados por unha comisión composta polos seguintes membros:</p>
<p>A directora xeral de Ordenación Educativa e Formación Profesional, que actuará como presidenta.</p>
<p>O subdirector xeral de Ordenación Educativa, que actuará como vicepresidente.</p>
<p>Actuarán como vocais:</p>
<p>A xerente do Instituto Galego de Consumo, ou persoa na que delegue.</p>
<p>O comisionado do Plan de Galicia sobre Drogas, ou persoa na que delegue.</p>
<p>A subdirectora xeral de Programas de Saúde Pública, ou persoa na que delegue.</p>
<p>O subdirector xeral de Relacións coa Administración de Xustiza, ou persoa na que delegue.</p>
<p>A secretaria xeral do Servicio Galego de Promoción da Igualdade do Home e da Muller, ou persoa na que delegue.</p>
<p>O subdirector xeral de Promoción e Actividades, ou persoa na que delegue.</p>
<p>O xefe do departamento de Educación e Información Ambiental, ou persoa na que delegue.</p>
<p>O xefe do Servicio de Ordenación e Innovación Educativa.</p>
<p>Un funcionario ou funcionaria do Servicio de Ordenación e Innovación Educativa, que actuará como secretario ou secretaria.</p>
<p>2. A comisión, se é o caso, poderá contar co asesoramento de especialistas.</p>
<p>3. A participación na convocatoria supón a aceptación de tódalas súas bases, así como a cesión do dereito da propiedade dos traballos premiados, nos que poderán introducirse as variacións que se consideren máis adecuadas á súa finalidade.</p>
<p>4. A resolución da comisión esgotará a vía administrativa e publicarase no Diario Oficial de Galicia, podendo declararse desertos os premios anunciados ou determina-la súa acumulación ou compartición. Contra esa resolución poderase interpor recurso potestativo de reposición perante a directora xeral de Orientación Educativa e Formación Profesional, no prazo dun mes contado desde o día seguinte ó da súa publicación, ou ben directamente recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Artigo 5º.-Certificación.</p>
<p>A administración educativa poderalles recoñecer ós participantes, os traballos dos cales sexan avaliados positivamente, mediante expedición de certificado, as actividades de innovación realizadas no marco da presente convocatoria.</p>
<p>Artigo 6º.-Retirada da documentación.</p>
<p>As persoas responsables dos traballos ou os seus representantes legais poderán retira-la documentación dos traballos non premiados e que non vaian ser obxecto de publicación, na Dirección Xeral de Ordenación Educativa e Formación Profesional no prazo de 30 días a partir da publicación da resolución de concesión de premios da presente convocatoria.</p>
<p>A presente resolución entrará en vigor a partir do día seguinte ó da súa publicación.</p>
<p>Santiago de Compostela, 30 de xuño de 2000.</p>
<p>Mª del Pilar Mar Pérez Marsó</p>
<p>Directora xeral de Ordenación Educativa</p>
<p>e Formación Profesional</p>
<p>Víctor Tello Calvo</p>
<p>Presidente do Instituto Galego de Consumo</p>
<p>Manuel Antonio Silva Romero</p>
<p>Secretario xeral da Consellería de Sanidade</p>
<p>e Servicios Sociais</p>
<p>Pilar Farjas Abadía</p>
<p>Directora xeral de Saúde Pública</p>
<p>Reyes Carabel Pedreira</p>
<p>Directora xeral de Xustiza</p>
<p>Aurora Montes Santa-Olalla</p>
<p>Directora xeral do Servicio Galego de Promoción da Igualdade do Home e da Muller</p>
<p>Mª José Bravo Bosch</p>
<p>Directora xeral de Xuventude</p>
<p>Juan Casares Long</p>
<p>Director xeral do Centro de Información</p>
<p>e Tecnoloxía Ambiental</p>

