---
date: '2000-08-04'
id: FE26
page: 11
number: 151
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 28 de xullo de 2000 pola que se convoca concurso para a
  contratación dunha asistencia técnica que permita o deseño, desenvolvemento e
  implantación dunha aplicación complementaria integrada co SXPA da Xunta de
  Galicia, correspondentes á Consellería de Xustiza, Interior e Relacións
  Laborais (Rexistro de Cooperativas de Galicia).
range: Resolución
url: 'https://www.xunta.gal/dog/Publicados/2000/20000804/AnuncioFE26_gl.html'
---
<p>1. Obxecto: deseño, desenvolvemento e implantación dunha aplicación complementaria integrada co Sistema de Xestión de Procedementos Administrativos (SXPA) da Xunta de Galicia, correspondente á Consellería de Xustiza, Interior e Relacións Laborais (Rexistro de Cooperativas de Galicia).</p>
<p>2. Orzamento de licitación: 9.744.000 pesetas, IVE incluído, (58.562,62 euros).</p>
<p>3. Prazo de execución: ata o 31 de decembro de 2000.</p>
<p>4. Documentos de interese para os licitadores: a documentación poderá examinarse na Subdirección Xeral de Planificación e Coordinación Informática da Consellería da Presidencia e Administración Pública, os días e horas hábiles de oficina, durante o prazo de presentación de proposicións, sita na Casa da Radio, s/n., San Caetano, en Santiago de Compostela. Así mesmo, tamén se poderán obte-los pregos relativos a esta contratación no seguinte enderezo de Internet: <a href="http://www.xunta.es/contratación.">http://www.xunta.es/contratación.</a></p>
<p>As copias da documentación poderán solicitarse en Copy Nino, r/ General Pardiñas, 2, Santiago de Compostela, teléfono: 981 58 89 38, mediante o aboamento do importe que corresponda.</p>
<p>5. Fianza provisional: 194.880 pesetas.</p>
<p>6. Fianza definitiva: 4% sobre orzamento de adxudicación.</p>
<p>7. Modelo de proposición: o que figura como anexo ó prego de cláusulas administrativas particulares.</p>
<p>8. Prazo de presentación de proposicións: as proposicións terán que presentarse, en sobre pechado, no rexistro xeral da Xunta de Galicia, sito na planta baixa do edificio administrativo central do complexo administrativo de San Caetano, Santiago de Compostela, ou por correo, da forma indicada no artigo 100 do Regulamento xeral de contratación do Estado. O prazo de admisión de proposicións finalizará ás catorce horas do día que resulte ó contar vinteseis días naturais a partir do seguinte ó da publicación deste anuncio no Diario Oficial de Galicia.</p>
<p>No exterior dos sobres expresarase o seguinte texto:</p>
<p>«Proposición para tomar parte no concurso convocado pola Consellería da Presidencia e Administración Pública da Xunta de Galicia para a contratación dunha asistencia técnica para o deseño, desenvolvemento e implantación dunha aplicación complementaria integrada co Sistema de Xestión de Procedementos Administrativos (SXPA) da Xunta de</p>
<p>Galicia, correspondente á Consellería de Xustiza, Interior e Relacións Laborais (Rexistro de Cooperativas de Galicia), que presenta D/Dona..... en nome..... (propio ou da entidade que representa)».</p>
<p>9. Apertura de proposicións: en acto público, na sala de reunións G da Consellería da Presidencia e Administración Pública (semisoto do edificio central de San Caetano), ás trece horas do terceiro día hábil seguinte ó do peche de presentación de proposicións, que non coincida nin en sábado nin en festivo.</p>
<p>O importe do anuncio relativo ó presente concurso será por conta do adxudicatario, que deberá aboalo con anterioridade á sinatura do contrato.</p>
<p>Santiago de Compostela, 28 de xullo de 2000.</p>
<p>P.D. (Orde 13-12-1993)</p>
<p>Pablo Figueroa Dorrego</p>
<p>Secretario xeral da Consellería da Presidencia e Administración Pública</p>

