---
date: '2000-06-05'
id: B17A
page: 8
number: 108
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 22 de maio de 2000 pola que se convoca unha xornada sobre
  infraccións penais e administrativas en materia de urbanismo.
range: Resolución
url: 'https://www.xunta.gal/dog/Publicados/2000/20000605/AnuncioB17A_gl.html'
---
<p>Dentro do plan de actividades da Escola Galega de Administración Pública para o 2000, e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase, en colaboración coa Universidade da Coruña e a Revista de Derecho Urbanístico y Medio Ambiente, unha xornada sobre infraccións penais e administrativas en materia de urbanismo, convocatoria que se desenvolverá conforme as seguintes bases:</p>
<p>1. Obxectivos:</p>
<p>Aínda que o urbanismo é unha rama xurídico-técnica caracterizada fundamentalmente pola súa grande complexidade de desenvolvemento e de xestión, un aspecto importante deste desemboca no campo das infraccións que, nalgúns casos, non pasan de ser puramente administrativas, pero poden chegar a ser infraccións penais, coa circunstancia agravante de que en gran parte son descoñecidas por cantos interveñen no proceso de xestación urbanística.</p>
<p>Esta xornada pretende despexar este importante campo de acción, ofrecendo unha clara e práctica visión de cáles son estas infraccións, quén son os que poden cometelas e quén os chamados a evitalas.</p>
<p>2. Contido:</p>
<p>Trataranse estes temas:</p>
<p>-Protección administrativa da legalidade urbanística.</p>
<p>-Principios de política criminal moderna na delincuencia urbanística e directrices político-criminais no Código Penal de 1995.</p>
<p>-Infraccións administrativas en materia de urbanismo.</p>
<p>-Figuras delictuosas relativas á ordenación do territorio e responsabilidade penal dos funcionarios en materia urbanística.</p>
<p>3. Destinatarios:</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento:</p>
<p>-Horario: mañá e tarde.</p>
<p>-Lugar e datas: a xornada convocada desenvolverase no Paraninfo da Universidade da Coruña (r/ Maestranza, s/n, da citada cidade) o día 14 de xuño de 2000.</p>
<p>5. Inscrición:</p>
<p>-Prazo: remata o luns, día 12 de xuño de 2000.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4 - 15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando, o día 13 de junio, por teléfono, das 10 ás 14.45 horas, ós seguintes números: 981 54 62 39/44 ou 981 54 60 40.</p>
<p>6. Modificacións:</p>
<p>A EGAP reserva para si a facultade de interpretar e de resolve-las incidencias que puidesen xurdir</p>
<p>no desenvolvemento da xornada, así como a de cancelala se o escaso número de solicitudes non xustificase a súa realización.</p>
<p>7. Certificación de asistencia:</p>
<p>Entregaráselles, ó remate desta xornada, a aquelas persoas inscritas que concorresen asiduamente a ela, cando a súa asistencia sexa igual ou superior ó 85%</p>
<p>das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 22 de maio de 2000.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

