---
date: '2000-06-05'
id: B206
page: 8
number: 108
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 8 de maio de 2000 pola que se lle notifica a Andrés Suárez Loureiro
  a resolución pola que se acorda a resolución de pleno dereito do contrato da
  súa vivenda, expediente C 136CD63, conta 8195.
range: Cédula
url: 'https://www.xunta.gal/dog/Publicados/2000/20000605/AnuncioB206_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común, modificada pola Lei 4/1999, do 13 de xaneiro, intentada a notificación no domicilio do interesado, sen que se puidese practicar, notifícaselle a Andrés Suárez Loureiro a resolución do director xeral do Instituto Galego da Vivenda e Solo do 15 de febreiro de 2000, pola que se acorda a resolución de pleno dereito do contrato relativo á vivenda de protección oficial da que é adxudicatario, recaída en procedemento de desafiuzamento administrativo por falta de pagamento.</p>
<p>Contra a citada resolución, que non é definitiva en vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes, contado desde o día seguinte ó da publicación desta cédula, conforme o que establecen os artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992, modificada pola Lei 4/1999, transcríbese o texto íntegro da dita resolución:</p>
<p>«Expediente de desafiuzamento administrativo. Resolución:</p>
<p>Visto o expediente tramitado contra Andrés Suárez Loureiro, beneficiario do local comercial obxecto desta resolución, situado no barrio das Flores, rúa Pensamentos, local nº 115, na Coruña, correspondente ó:</p>
<p>Expediente: C 136CD63, conta 8195, local nº 115, por incumprimento do contrato en canto á falta de pagamento das cotas do aluguer.</p>
<p>Tendo en conta os seguintes feitos:</p>
<p>1. Que o Servicio de Xestión Financeira e Administración do Instituto Galego da Vivenda e Solo constata a existencia de recibos pendentes de pagamento relativos ó citado local, que ascenden, o 10 de xaneiro de 2000, ó importe de 220.043 ptas., por non pagamento dos recibos correspondentes ós meses que van desde decembro de 1979 ata xaneiro de 2000.</p>
<p>2. Que requirido por carta certificada con xustificante de recepción, que se atopa incorporada ó expediente, para que no prazo de quince días efectuase o ingreso do importe reclamado, o dito requirimento non foi atendido.</p>
<p>3. Que de acordo coas cláusulas sétima e oitava do contrato de aluguer asinado o 7 de xaneiro de 1970, o non pagamento do prezo do aluguer é causa de resolución do contrato, que se tramitará polo procedemento de desafiuzamento administrativo previsto pola normativa de vivendas de protección oficial.</p>
<p>4. Que dos antecedentes que constan no expediente se deduce a existencia de cesión ou subarrendamento do local sen mediar autorización da Administración nin notificación fidedigna por parte do arrendatario.</p>
<p>Fundamentos de dereito.</p>
<p>1. O Real decreto 1926/1985, do 11 de setembro, efectuou o traspaso de funcións e servicios do Estado á Comunidade Autónoma de Galicia en materia de patrimonio arquitectónico, control da calidade de edificación e vivenda, traspasándose a titularidade dos locais comerciais do Estado (IPPV) situados na Comunidade Autónoma de Galicia.</p>
<p>2. É competente para a resolución deste expediente o director xeral do Instituto Galego da Vivenda e</p>
<p>Solo, en virtude das competencias atribuídas polo Decreto 70/1997, de estructura orgánica do citado organismo, modificado polo Decreto 258/1999, do 17 de setembro.</p>
<p>3. Os feitos denunciados constitúen causa legal suficiente de resolución de contrato e desafiuzamento.</p>
<p>4. Na tramitación do expediente observáronse as normas vixentes contidas nos artigos 138 a 144 do Regulamento de VPO, Decreto 2114/1968, do 24 de xullo, artigo 30 do texto refundido de VPO, Real decreto 2960/1976, do 12 de novembro, artigos 58, 59 e 96.3º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Vistos os preceptos legais invocados e as demais normas de aplicación xeral, resolvo:</p>
<p>1. Acorda-la resolución de pleno dereito do contrato e o lanzamento de persoas e pertenzas do local, que levará a cabo o funcionario que se designe, e o representante da entidade colaboradora Hnos. Alonso Garrán, S.L. que se designe, con credencial para o efecto subscrita e asinada polo director xeral do IGVS.</p>
<p>Advírteselle ó interesado que, de conformidade co establecido no Regulamento de VPO, poderá evita-lo lanzamento aboando o total da débeda coa recarga do 10% no prazo de quince días hábiles a partir do seguinte a aquel no que teña lugar a notificación ou publicación desta resolución.</p>
<p>2. A resolución en firme do contrato levará consigo a prohibición para contratar coa Administración nos termos previstos no artigo 20 c) da Lei 13/1995, do 18 de maio, de contratos das administracións públicas, modificada por Lei 53/1999, do 28 de decembro.</p>
<p>Notifíqueselles esta resolución ós interesados con expresión dos recursos legais que procedan. En Santiago de Compostela o 15 de febreiro de 2000. José Antonio Redondo López. Director xeral do IGVS».</p>
<p>Santiago de Compostela, 8 de maio de 2000.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>

