---
date: '2000-06-05'
id: B166
page: 8
number: 108
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 16 de maio de 2000 pola que se declara de interese galego a Fundación
  para a Promoción da Innovación, Investigación e Desenvolvemento Tecnolóxico na
  Industria de Automoción de Galicia.
range: Orde
url: 'https://www.xunta.gal/dog/Publicados/2000/20000605/AnuncioB166_gl.html'
---
<p>Con data do 15 de maio de 2000 publicouse no Diario Oficial de Galicia a orde da Consellería da</p>
<p>Presidencia e Administración Pública, do 26 de abril de 2000, pola que se clasifica como de interese industrial a Fundación para a Promoción da Innovación, Investigación e Desenvolvemento Tecnolóxico na Industria de Automoción de Galicia, adscribíndose á Consellería de Industria e Comercio, que terá que exerce-lo protectorado plenamente sobre ela.</p>
<p>Esta fundación, de acordo co establecido no artigo 3 dos seus estatutos, ten por obxecto contribuír ó fortalecemento, crecemento e mellora da competitividade da industria da automoción de Galicia, mediante a promoción e prestación de servicios de formación, información e asesoramento, especialmente orientados á innovación, investigación e desenvolvemento tecnolóxico.</p>
<p>Por todo isto, e en virtude das competencias que me confire o artigo 34.12º da Lei 1/1983, do 22 de febreiro, reguladora da Xunta e do seu presidente, e segundo o establecido nos artigos 8 da Lei 7/1983, do 22 de xuño, de réxime das fundacións de interese galego, e 32.3º do Decreto 248/1992, do 18 de xuño, polo que se aproba o réxime de organización e funcionamento do protectorado das fundacións de interese galego,</p>
<p>DISPOÑO:</p>
<p>Artigo único.</p>
<p>1. Declarar de interese galego a Fundación para a Promoción da Innovación, Investigación e Desenvolvemento Tecnolóxico na Industria de Automoción de Galicia ó cumpri-los seus estatutos as prescricións que, para tal efecto, sinala a vixente lexislación en materia de fundacións de interese galego.</p>
<p>2. Ordena-la inscrición da Fundación para a Promoción da Innovación, Investigación e Desenvolvemento Tecnolóxico na Industria de Automoción de Galicia na sección do Rexistro de Fundacións de Interese Galego da Consellería de Industria e Comercio para os efectos constitutivos que sinala a Lei 7/1983, do 22 de xuño, de réxime das fundacións de interese galego, modificado pola Lei 11/1991, do 8 de novembro.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 16 de maio de 2000.</p>
<p>Juan Rodríguez Yuste</p>
<p>Conselleiro de Industria e Comercio</p>

