---
date: '2000-06-05'
id: B232
page: 8
number: 108
agency: CONCELLO DE NIGRÁN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000605/AnuncioB232_gl.html'
---
<p>A Alcaldía-Presidencia, con data do 9 de febreiro de 2000, aprobou as bases específicas para a provisión dunha praza de arquitecto superior, vacante</p>
<p>no cadro de persoal funcionario do concello, que se publican a seguir deste anuncio.</p>
<p>A convocatoria rexerase ademais polas bases xerais para a selección de personal funcionario do Concello de Nigrán, publicadas no BOP do 3 de abril de 1996 e no DOG do 25 de abril de 1996.</p>
<p>O que se fai público para xeral coñecemento.</p>
<p>Nigrán, 10 de febreiro de 2000.</p>
<p>José M. Rial Cadaval</p>
<p>Alcalde</p>
<p>Bases específicas para o acceso á subescala técnica de administración especial.</p>
<p>I. Número e características das prazas convocadas:</p>
<p>Convócanse probas selectivas para o acceso á escala de administración especial, subescala técnica deste concello, praza de arquitecto (técnico superior do grupo A). O número de prazas convocadas é dunha, que corresponde á vacante no cadro de persoal funcionario, incluída na oferta de emprego público de 1999.</p>
<p>A selección rexerase, ademais de por estas bases específicas, polas bases xerais das convocatorias para cubrir prazas de funcionarios e persoal laboral fixo, aprobadas polo Pleno do Concello en sesión do 26 de xaneiro de 1996.</p>
<p>II. Requisitos dos aspirantes:</p>
<p>Para seren admitidos á realización destas probas selectivas, os aspirantes, deberán, ademais de cumpri-los requisitos establecidos nas bases xerais, estar en posesión do título de arquitecto.</p>
<p>III. Sistema selectivo:</p>
<p>Será o de concurso-oposición libre.</p>
<p>IV. Fase de concurso:</p>
<p>Nesta fase valoraranse os méritos acreditados polos aspirantes, segundo o seguinte baremo:</p>
<p>1. Antigüidade: por cada ano completo traballado ó servicio da Administración:</p>
<p>a) Na Administración local: 0,4 puntos/ano.</p>
<p>b) Noutras administracións públicas: 0,2 puntos/ano.</p>
<p>A puntuación máxima neste epígrafe será de 5 puntos.</p>
<p>2. Méritos relacionados cos postos desempeñados, en función coa súa similitude co que agora se convoca, valoraranse ata un máximo de 2 puntos.</p>
<p>3. Nivel de formación:</p>
<p>3.1. Outros títulos académicos distintos do esixido, ata un máximo de 4 puntos:</p>
<p>Doutor: 2,5 puntos.</p>
<p>Licenciado: 2 puntos.</p>
<p>Diplomado: 1,5 puntos.</p>
<p>3.2. Cursos: 0,01 puntos por hora de curso relacionado cos cometidos propios desta subescala de administración especial, ata un máximo de 4 puntos.</p>
<p>3.3. Coñecemento da lingua galega: curso de iniciación, 0,50 puntos; curso de perfeccionamento, 1,00 puntos (neste caso non se puntuará o de iniciación).</p>
<p>V. Fase de oposición:</p>
<p>Consistirá na realización dos seguintes exercicios:</p>
<p>Primeiro.-Contestar por escrito, no tempo máximo dunha hora e media, dous temas sacados ó chou, correspondentes ó programa que figura no anexo, a razón dun tema de entre os 45 primeiros e outro de entre os 45 últimos.</p>
<p>Segundo.-Realización, no tempo máximo de dúas horas, dun ou varios casos prácticos propostos polo tribunal, relacionados coos materias do programa. Poderanse usar textos legais, non comentados.</p>
<p>Cualificación dos exercicios da oposición:</p>
<p>Os exercicios da oposición serán obrigatorios e eliminatorios. Cada un deles será valorado de 0 a 20 puntos e para superalos será preciso acadar un mínimo de 10 puntos en cada un.</p>
<p>ANEXO</p>
<p>Parte xeral.</p>
<p>Tema 1. A Constitución española de 1978. Principios xerais.</p>
<p>Tema 2. O Estatuto de autonomía de Galicia: principios xerais e contido.</p>
<p>Tema 3. O acto administrativo. Concepto. Elementos. Eficacia.</p>
<p>Tema 4. O municipio. O termo municipal. A poboación. Consideración especial do veciño. O empadroamento.</p>
<p>Tema 5. Organización municipal.</p>
<p>Tema 6. Competencias municipais.</p>
<p>Tema 7. Dereitos e deberes dos funcionarios públicos locais. Incompatibilidades.</p>
<p>Tema 8. Faltas e sancións dos funcionarios. O procedemento.</p>
<p>Tema 9. Procedemento administrativo local. O rexistro de entrada e saída de documentos. Requisitos da presentación de documentos. Comunicacións e notificacións.</p>
<p>Tema 10. Funcionamento dos órganos colexiados locais. Convocatoria e orde do día. Requisitos de constitución. Votacións. Actas e certificados de acordos.</p>
<p>Tema 11. Intervención administrativa local na actividade privada. Procedemento de concesión de licencias.</p>
<p>Tema 12. O patrimonio das entidades locais. Clases de bens. Alleamento de bens.</p>
<p>Tema 13. A Unión Europea. Sistema institucional.</p>
<p>Tema 14. A xurisdicción contencioso-administrativa.</p>
<p>Tema 15. Os contratos das administracións públicas.</p>
<p>Tema 16. O dominio público.</p>
<p>Tema 17. A expropiación forzosa.</p>
<p>Tema 18. A Facenda local. Ordenanzas fiscais.</p>
<p>Parte específica.</p>
<p>Tema 19. A Lei do solo de Galicia. Contido. Aspectos xerais.</p>
<p>Tema 20. O planeamento urbanístico. Concepto. Clases de instrumentos de ordenación.</p>
<p>Tema 21. Plan xeral municipal de ordenación. Concepto, función e obxecto. Contido material e documental.</p>
<p>Tema 22. Plans parciais. Obxecto e determinacións. Documentación.</p>
<p>Tema 23. Os plans especiais. Concepto, función, finalidade, contido documental. Elaboración e tramitación.</p>
<p>Tema 24. Estudios de detalle. Concepto e finalidade. Limitacións. Contido documental e tramitación.</p>
<p>Tema 25. Proxectos de urbanización. Concepto, fins, natureza, contido substantivo e documental.</p>
<p>Tema 26. Elaboración e aprobación dos instrumentos de ordenación. Actos preparatorios. Iniciativa particular. Competencia.</p>
<p>Tema 27. A aprobación dos instrumentos de planeamento. Elaboración. Tramitación. Prazos.</p>
<p>Tema 28. Aplicación temporal dos plans municipais. Vixencia, revisión e modificación dos plans.</p>
<p>Tema 29. Efectos da aprobación dos plans.</p>
<p>Tema 30. Normas de aplicación directa.</p>
<p>Tema 31. Clasificación dos distintos tipos de solo no planeamento xeral.</p>
<p>Tema 32. Réxime das distintas clases e categorías de solo: o solo urbano e urbanizable.</p>
<p>Tema 33. Ídem: o solo de núcleo rural e o rústico.</p>
<p>Tema 34. Prazos para o cumprimento dos deberes urbanísticos.</p>
<p>Tema 35. Distribución de cargos e beneficios. As áreas de reparto.</p>
<p>Tema 36. O aproveitamento tipo.</p>
<p>Tema 37. Instrumentos para a distribución de cargos e beneficios: clases.</p>
<p>Tema 38. As reparcelacións.</p>
<p>Tema 39. Transferencias de aproveitamento urbanístico.</p>
<p>Tema 40. Execución dos plans de ordenación. Orzamentos. Os polígonos.</p>
<p>Tema 41. Sistemas de actuación.</p>
<p>Tema 42. Compensación.</p>
<p>Tema 43. Cooperación.</p>
<p>Tema 44. Expropiación.</p>
<p>Tema 45. Deber de conservación e ruína.</p>
<p>Tema 46. Parcelacións.</p>
<p>Tema 47. A protección da legalidade urbanística.</p>
<p>Tema 48. As infraccións urbanísticas.</p>
<p>Tema 49. As sancións administrativas.</p>
<p>Tema 50. Normas subsidiarias de Nigrán: o sistema de núcleos. Identificación e definición dos núcleos de poboación. Tratamento urbanístico.</p>
<p>Tema 51. Normas subsidiarias de Nigrán: normas xerais de uso. Condicións de uso. Disposicións de aplicación xeral. Tipos de uso.</p>
<p>Tema 52. Normas subsidiarias de Nigrán: regulación dos usos de vivenda e hoteleiro.</p>
<p>Tema 53. Normas subsidiarias de Nigrán: regulación dos usos comercial e de oficinas.</p>
<p>Tema 54. Normas subsidiarias de Nigrán: regulación do uso de garaxe, aparcamento e servicio do automóbil.</p>
<p>Tema 55. Normas subsidiarias de Nigrán: normas xerais da edificación. Conceptos de aliñación, liña de edificación, altura de edificios, superficie ocupada e edificable.</p>
<p>Tema 56. Normas subsidiarias de Nigrán: medición de alturas nas edificacións. Concepto de planta soto, semisoto e planta baixa.</p>
<p>Tema 57. Normas subsidiarias de Nigrán: ordenación do sistema viario de Nigrán.</p>
<p>Tema 58. Normas subsidiarias de Nigrán: ordenanzas de regulación das zonas de solo urbano.</p>
<p>Tema 59. Normas subsidiarias de Nigrán: ordenanzas de regulación do solo non urbanizable.</p>
<p>Tema 60. Normas subsidiarias de Nigrán: patrimonio cultural. Edificios de protección integral e non integral.</p>
<p>Tema 61. Normas subsidiarias de Nigrán: normas reguladoras das situacións fóra de ordenación.</p>
<p>Tema 62. Lexislación de estradas. Limitación da propiedade nas estradas non estatais de Galicia. Clasificación de estradas. División destas.</p>
<p>Tema 63. Normativa con incidencia na edificación, relativa á seguridade, accesibilidade e salubridade.</p>
<p>Tema 64. Os aspectos urbanísticos da lexislación de costas, do patrimonio histórico e de augas.</p>
<p>Tema 65. A regulamentación de espectáculos públicos e das actividades molestas.</p>
<p>Tema 66. A lexislación sobre medio ambiente e sobre a protección contra a contaminación acústica.</p>
<p>Tema 67. Teoría do valor. O prezo. Relación entre valor e prezo. Criterios de valoración de inmobles. Métodos de valoración segundo a súa finalidade. Evolución histórica do dereito de propiedade e a súa influencia sobre o valor dos inmobles.</p>
<p>Tema 68. Sistemas de valoración. Valor en venda. Valoración por mercado. Valor por comparación. Valor de reposición. A depreciación: as súas clases. Estudios do mercado inmobiliario: aplicacións.</p>
<p>Tema 69. Rendibilidade dos inmobles urbanos. Rendemento e gastos. Valoración por rendementos. Capitalización. Influencia da lexislación sobre arrendamentos urbanos e outras limitacións administrativas da rendibilidade.</p>
<p>Tema 70. Valoración do solo. Aproveitamento idóneo. A parcela tipo e os coeficientes correctores. Método residual de valoración do solo. Valor de repercusión e valor unitario. Correccións do valor.</p>
<p>Tema 71. Valor das construccións. Valoración analítica e valoración sintética. Procedementos de medición. Valor unitario. Valor intrínseco ou de custo e valor de reposición. Depreciación.</p>
<p>Tema 72. Valoracións administrativas. O sistema de valoración catastral. Os criterios de valoración da Lei sobre réxime do solo e valoracións. Valoración para efectos do imposto sobre o incremento de valor dos terreos urbanos.</p>
<p>Tema 73. O catastro. Concepto. Orixes e diversos modelos existentes. Evolución histórica do catastro en España.</p>
<p>Tema 74. Situación actual da institución catastral. Obxectivos e fins. O proceso de coordinación do catastro con outros sistemas rexistrais de carácter público. Especial referencia o Rexistro da Propiedade.</p>
<p>Tema 75. O catastro inmobiliario urbano. Lexislación básica. O valor catastral dos bens urbanos. Normas técnicas.</p>
<p>Tema 76. Ordenación da cartografía oficial. Sistemas cartográficos. Técnicas actuais. Cartografía catastral. Cartografía informatizada.</p>
<p>Tema 77. Base de datos catastral. Informatización de catastros rústico e urbano. O sistema de información catastral. Coordinación con outras administracións.</p>
<p>Tema 78. O sistema de información xeográfica. Concepto e clases. O sistema de información xeográfica e catastal: características e usos.</p>
<p>Tema 79. Conceptos fundamentais da estatística. A estatística descritiva. Representacións gráficas.</p>
<p>Tema 80. Estatística: medidas de posición e medidas de dispersión. Números índices.</p>
<p>Tema 81. Estatística: axuste polo método dos mínimos cadrados. Represión e correlación. Regresión simple e regresión múltiple. Aplicacións no campo da valoración.</p>
<p>Tema 82. Estatística: concepto de mostraxe. Tipos de mostraxe de poboacións finitas e infinitas.</p>
<p>Tema 83. Estatística: inferencia estatística. Métodos de inferencia. Concepto e propiedades dos estimadores. Métodos de estimación.</p>
<p>Tema 84. As organizacións: definición e tipos. Teoría da organización. A organización científica do traballo. A escola dos principios de administración.</p>
<p>Tema 85. O factor humano na organización. O humano nas organizacións prestadoras de servicios.</p>
<p>Tema 86. O grupo na organización. Características e tipos de grupos.</p>
<p>Tema 87. A comunicación interna nas organizacións: tipos, fluxos, barreiras e redes na comunicación.</p>
<p>Tema 88. O clima laboral. A motivación.</p>
<p>Tema 89. A formación da ciencia administrativa: orixes e evolución. Os problemas da investigación administrativa.</p>
<p>Tema 90. Métodos e técnicas de análise das organizacións públicas.</p>

