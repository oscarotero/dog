---
date: '2000-12-05'
id: 14FDA
page: 16
number: 236
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 3 de novembro de 2000 pola que se autoriza a transmisión mortis-causa
  da concesión do viveiro Pilar III.
range: Orde
url: 'https://www.xunta.gal/dog/Publicados/2000/20001205/Anuncio14FDA_gl.html'
---
<p>Visto o expediente instruído para efectos de transmisión do viveiro Pilar III, e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito de data 14-3-2000, Ramon Pérez Riveiro solicitou autorización para transmisión da concesión do viveiro Pilar III.</p>
<p>Segundo.-Os informes do Servicio de Protección dos Recursos sobre as características do viveiro e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, por proposta de resolución elaborada polo Servicio de Recursos mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, do réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión mortis-causa, a favor de Ramon Pérez Riveiro (NIF 33107994-T ), da concesión administrativa do viveiro que se indica a continuación:</p>
<p>Identificación:</p>
<p>Tipo: batea.</p>
<p>Nome: Pilar III.</p>
<p>Localización: Caramiñal H, cuadrícula 25.</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde outorgamento: 21-2-1953 (BOE nº 89).</p>
<p>Remate vixencia: 22-2-2002.</p>
<p>Antigo titular: Mercedes Riveiro Fernández (DNI 33.107.975).</p>
<p>Novo titular: Ramón Pérez Riveiro (NIF: 33107994-T).</p>
<p>Baixo as seguintes condicións:</p>
<p>Primeira: o actual titular deberá presentar no prazo maximo dun mes, contado desde o día seguinte ó da publicación desta orde no Diario Oficial de Galicia, orixinal ou fotocopias cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documentos de sucesións.</p>
<p>Segunda.-Transcorrido o prazo indicado na condición primeira sen achega-la documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión, queda subrogado nos dereitos e obrigas do anterior, desde o momento de formalización de compra-venda en escritura pública.</p>
<p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 3 de novembro de 2000.</p>
<p>P.D. (Orde 14-6-1999, DOG nº 120, do 24 de xuño)</p>
<p>María José Cancelo Baquero</p>
<p>Delegada territorial da Coruña</p>

