---
date: '2000-07-17'
id: EE32
page: 10
number: 138
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (825/1999).
range: Cédula
url: 'https://www.xunta.gal/dog/Publicados/2000/20000717/AnuncioEE32_gl.html'
---
<p>Eu, Camilo J. García-Puertas Magariños, secretario do Xulgado do Social número dous de Santiago de Compostela.</p>
<p>Dou fe: que nos presentes autos de xuízo verbal número 825/1999, seguidos neste Xulgado do Social número dous de Santiago de Compostela, por instancias de Luis Ferro Otero, contra o INSS, o Fondo de Garantía Salarial, e as empresas Placasan, S.L. e Construcciones Ferro Figueiras, S.L., en reclamación de prestación, dictouse, con data nove de xuño</p>
<p>de dous mil, sentencia, cunha resolución do teor literal seguinte.</p>
<p>«Que estimando como estimo a demanda interposta por Luis Ferro Otero contra o Instituto Nacional da Seguridade Social e as empresas Construcciones Ferro Figueras, S.L. e Placasan, S.L. debo declarar e declaro o dereito do demandante a percibi-la pensión de xubilación nun 92% da base reguladora mensual de cento doce mil novecentas oitenta e sete pesetas (112.987 ptas.) con efectos económicos desde o 1 de setembro de 1999, e debo condenar e condeno a dita entidade xestora ó pago da pensión de xubilación do actor nun 92% de noventa e catro mil novecentas dezasete pesetas (94.917 ptas.) e ás empresas codemandadas o que resulte de resta-lo 92% da base reguladora de cento doce mil novecentas oitenta e sete pesetas (112.987 ptas.) a suma a que foi condenado o Instituto Nacional da Seguridade Social -aboando o 62% da dita diferencia resultante a empresa  Placasan, S.L. e o restante 38% da meritada diferencia a empresa  Construcciones Ferro Figueiras, S.L. -iso sen prexuízo das melloras, </p>
<p>incrementos e revalorizacións correspondentes e do anticipo pola dita entidade xestora do total da prestación».</p>
<p>E para que sirva de notificación de sentencia a Construcciones Ferro Figueiras, S.L., con domicilio no Monte dos Postes, 21, Santiago de Compostela, hoxe en paradoiro descoñecido, e facéndolles saber que contra ela non caberá interpoñer recurso ningún por razón da contía.</p>
<p>E así mesmo, para que conste para efectos da súa publicación no  Diario Oficial de Galicia, expido e asino a presente cédula de notificación de sentencia, en Santiago de Compostela o martes 20 de xuño de 2000.</p>
<p>O secretario xudicial</p>
<p>Rubricado</p>

