---
date: '2000-11-17'
id: 143B6
page: 15
number: 223
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 25 de setembro de 2000, do Xurado Provincial de Clasificación de
  Montes Veciñais en Man Común de Ourense, relativo á iniciación do procedemento
  de clasificación como veciñal en man común do monte denominado Pallota, a
  favor dos veciños de Pallota, Parada e Outeiro, no concello de Vilar de
  Santos.
range: Edicto
url: 'https://www.xunta.gal/dog/Publicados/2000/20001117/Anuncio143B6_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, en sesión do 15-12-1999, inicia-lo expediente de clasificación como veciñal en man común, comezado o 11-5-1988, do monte denominado Pallota e coas características que a seguir se relacionan, nomeándose instructores do expediente a Manuel Bouzas Costa e Miguel Ángel González Trigás.</p>
<p>Publícase de acordo co establecido no artigo 23.2º do Decreto 260/1992, do 4 de setembro (DOG nº 186, do 23 de setembro), polo que se aproba o regulamento para a execución da Lei 13/1989, do 10 de outubro, de montes veciñais en man común.</p>
<p>Concello: Vilar de Santos.</p>
<p>Nome do monte: Pallota, corresponde á parcela nº 555 da concentración parcelaria de Vilar de Santos, Sandiás (Vilar de Santos, Sandiás, Ourense).</p>
<p>Comunidade propietaria: Parada, Outeiro e O Vieiro.</p>
<p>Superficie: catro hectáreas e vintecinco áreas, aproximadamente.</p>
<p>Estremas:</p>
<p>Norte: Francisco Martínez Alonso, camiño e outros propietarios.</p>
<p>Sur: estrada C-531 de Celanova a Xinzo de Limia, camiño, José Nogueiras Jardón e outros propietarios.</p>
<p>Leste: Celso Meire Quintas.</p>
<p>Oeste: Juan Manuel Nogueiras Jardón, Manuel Morgade Gómez e zona excluída.</p>
<p>Esta leira ten encravada unha construcción, tal e como se reflicte no plano adxunto. Esta leira está cruzada por unha conducción subterránea de auga, tal e como se reflicte no plano adxunto.</p>
<p>Iníciase a apertura do período dun mes para a práctica de alegacións a partir do día seguinte da publicación do edicto no Diario Oficial de Galicia.</p>
<p>Ourense, 25 de setembro de 2000.</p>
<p>Miriam Areal López</p>
<p>Secretaria do Xurado Provincial de Clasificación de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación de Montes Veciñais en Man Común de Ourense</p>

