---
date: '2000-11-17'
id: '14406'
page: 15
number: 223
agency: CONCELLO DE VILAMARÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20001117/Anuncio14406_gl.html'
---
<p>A Comisión de Goberno, en sesión do día 6 de novembro de 2000, aprobou o prego de cláusulas administrativas que rexerán o procedemento aberto polo trámite urxente para a contratación por concurso da obra de construcción de acceso nas Bouzas (Fondo Cooperación Local coas Entidades Locais ano 2000), o cal se expón ó público polo prazo de catro días, contados a partir do seguinte ó da última publicación deste anuncio no BOP de Ourense ou no DOG para que se poidan presentar reclamacións.</p>
<p>Simultaneamente anúnciase concurso público polo trámite urxente, ben que a licitación se aprazará canto resulte necesario, no suposto de que se formulen reclamacións contra o citado prego.</p>
<p>1. Entidade adxudicadora.</p>
<p>a) Organismo: Comisión de Goberno do Concello de Vilamarín.</p>
<p>b) Dependencia que tramita o expediente: Secretaría.</p>
<p>2. Obxecto do contrato. Descrición.</p>
<p>A execución da obra de construcción de acceso nas Bouzas conforme o proxecto técnico redactado polo enxeñeiro agronómo Pablo Millán Trillo. Prazo de execución: 3 meses.</p>
<p>3. Tramitación, procedemento e forma de adxudicación.</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base licitación.</p>
<p>O orzamento de execución por contrata e tipo de licitación ascende á cantidade de 10.441.192 pesetas.</p>
<p>5. Garantías.</p>
<p>Provisional: non se esixe.</p>
<p>Definitiva: será do 4% do orzamento de adxudicación.</p>
<p>6. Obtención de documentación e información.</p>
<p>a) Entidade: Concello de Vilamarín.</p>
<p>b) Domicilio: A Pena-Reádegos.</p>
<p>c) Localidade: Vilamarín, C.P. 32101.</p>
<p>d) Teléfono: 988 28 60 00.</p>
<p>e) Fax: 988 28 60 00.</p>
<p>f) Data límite de obtención de documentos e información. Ata o último día do prazo para a presentación de ofertas.</p>
<p>7. Requisitos específicos do contratista.</p>
<p>Non se esixe clasificación.</p>
<p>8. Presentación de ofertas.</p>
<p>a) Data límite: para a presentación de ofertas para tomar parte da citada contratación, dentro dos 13 días naturais contados desde o seguinte ó da última publicación deste anuncio no BOP de Ourense ou no DOG. Se o último día fose inhábil ou sábado, o prazo finalizará o primeiro hábil seguinte.</p>
<p>b) Documentación que hai que presentar: a que se indica no prego de cláusulas administrativas que rexen a citada contratación, conforme o modelo que o dito prego establece e da forma que se indica na base 19º do prego.</p>
<p>c) Lugar de presentación: Concello de Vilamarín.</p>
<p>9. Apertura de ofertas.</p>
<p>a) Entidade: Concello de Vilamarín.</p>
<p>b) Data: as catorce horas do terceiro día hábil posterior ó remate do prazo de presentación de proposicións (excepto sábados).</p>
<p>10. Gastos dos anuncios.</p>
<p>Os gastos dos anuncios serán sempre por conta do adxudicatario.</p>
<p>Vilamarín, 8 de novembro de 2000.</p>
<p>Amador Vázquez Vázquez</p>
<p>Alcalde</p>

