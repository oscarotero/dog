---
date: '2000-11-17'
id: 143C2
page: 15
number: 223
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 16 de outubro de 2000, da Delegación Provincial de Ourense, polo que
  se notifica a incoación do expediente sancionador 550/2000, devolto polo
  servicio de correos.
range: Edicto
url: 'https://www.xunta.gal/dog/Publicados/2000/20001117/Anuncio143C2_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administracións</p>
<p>públicas e do procedemento administrativo común, notifícaselle á persoa que no anexo se menciona a incoación de expediente sancionador por presunta infracción da Lei sobre incendios forestais 81/1968, do 5 de decembro, e do seu regulamento, aprobado polo Decreto 3769/1972, do 23 de decembro, en relación coa Resolución do 14 de xaneiro de 2000 da Dirección Xeral de Montes e Medio Ambiente Natural, sobre medidas para a prevención de incendios forestais durante o ano 2000, por non ser posible a súa notificación polo servicio de correos.</p>
<p>Noméase instructora dos expedientes a Míriam Areal López , funcionaria desta delegación; o réxime de recusación é o establecido nos artigos 28 e 29 da Lei 30/1992.</p>
<p>Para os efectos previstos na Lei de réxime xurídico das administracións públicas e do procedemento administrativo común, o expedientado disporá dun prazo de quince (15) días hábiles, contados a partir do seguinte ó da publicación desta notificación para que poida examina-lo expediente nesta delegación provincial, sita na rúa do Paseo nº 18-5º andar e achegar por escrito cantas alegacións, documentos, informacións ou proposta de probas consideren convenientes na defensa dos seus dereitos.</p>
<p>De conformidade co artigo 42.4º da Lei 30/1992, en relación coa Lei 4/1999, de réxime xurídico das administracións públicas e do procedemento administrativo común, infórmase de que no caso de non resolve-lo presente expediente no prazo de seis meses, tendo en conta as posibles interrupcións do seu cómputo por causas imputables ó expedientado, producirase a súa caducidade. A resolución que declare a caducidade ordenará o arquivo das actuacións cos efectos previstos no artigo 92 desta lei.</p>
<p>De non efectuaren alegación ningunha no prazo fixado, este acordo de incoación poderá ser considerado proposta de resolución, conforme o establecido no artigo 13.2º do Regulamento para o exercicio da potestade sancionadora, aprobado polo Real decreto 1398/1993, do 4 de agosto, determinándose para estes efectos os importes das sancións indicados no anexo.</p>
<p>O expedientado ten dereito a coñecer en calquera momento do procedemento o estado de tramitación en que se encontra o expediente e a acceder a el e obteren copias dos documentos ou das informacións incluídas nel, tralo pagamento das taxas correspondentes, polo que se pon de manifesto o expediente durante o mesmo prazo que se citou con anterioridade.</p>
<p>Para resolve-lo expediente é competente por razón da contía da multa o delegado provincial desta consellería de acordo co artigo 141 do regulamento da Lei de incendios forestais.</p>
<p>O pagamento voluntario porá fin ó expediente. O importe da sanción que en cada caso corresponda farase efectivo na conta nº 2091-0388-90-3110001181 de Caixa Galicia, empregando o impreso oficial que se</p>
<p>facilitará na Delegación Provincial de Ourense ou en calquera unidade administrativa pertencente á Xunta de Galicia.</p>
<p>Ourense, 16 de outubro de 2000.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Expediente: 550/2000-incendios.</p>
<p>Denunciado: Andrés Gómez Varela.</p>
<p>DNI:34.957.026-Q.</p>
<p>Último domicilio coñecido: estrada de Rairo, rúa da Poza, 22-Ourense.</p>
<p>Feitos denunciados: queima de chatarra, pneumáticos, etc. sen autorización.</p>
<p>Precepto infrinxido e sancionador: artículo 137 b) do Regulamento do 23 de decembro de 1972, en relación coa Resolución do 14 de xaneiro de 2000, da Dirección Xeral de Montes e Medio Ambiente Natural.</p>
<p>Sanción: 25.000 pesetas.</p>

