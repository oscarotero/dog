---
date: '2000-12-29'
id: '16006'
page: 17
number: 251
agency: FUNDACIÓN PARA O DESENVOLVEMENTO DA COMARCA DE ORTEGAL
section: VI. ANUNCIOS
title: Bases da convocatoria da praza de xerente da fundación.
range: Bases
url: 'https://www.xunta.gal/dog/Publicados/2000/20001229/Anuncio16006_gl.html'
---
<p>En cumprimento do establecido na Lei de Galicia 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, e de conformidade co acordo adoptado polo padroado da Fundación para o Desenvolvemento da Comarca de Ortegal o día 30 de xuño de 2000, convócanse probas de selección para cubrir, baixo a modalidade de contratación indefinida, unha praza de xerente para facerse cargo da xestión da dita fundación.</p>
<p>As condicións específicas do contrato de traballo, así como as funcións que realizará o xerente da fundación, estarán ó dispor dos interesados na sede da Sociedade para o Desenvolvemento Comarcal de Galicia, en diante SDC, sita na estrada Santiago-Noia Km 3. A Barcia (Santiago de Compostela). Teléfono: 981 54 26 08.</p>
<p>I. Requisitos xerais.</p>
<p>-Ter nacionalidade dun país membro da Unión Europea.</p>
<p>-Ser maior de 18 anos.</p>
<p>-Acreditar titulación universitaria de grao superior.</p>
<p>-Acreditar formación e/ou experiencia profesional en tarefas relacionadas co desenvolvemento local.</p>
<p>II. Coñecementos que se requiren.</p>
<p>a) Coñecementos específicos:</p>
<p>-As regulacións e normativas legais que afectan o modelo de desenvolvemento comarcal.</p>
<p>-Metodoloxías e planificación estratéxica do desenvolvemento comarcal.</p>
<p>-Xestión e coñecemento de programas de desenvolvemento local e creación de emprego.</p>
<p>-Xestión e administración de fundacións de interese galego e de institucións sen finalidade de lucro.</p>
<p>-Estructura social e económica da Comarca de Ortegal.</p>
<p>b) Coñecementos complementarios:</p>
<p>-Acredita-lo coñecemento da lingua galega.</p>
<p>-Posuír e acredita-lo coñecemento de informática a nivel usuario.</p>
<p>III. Documentación que hai que presentar.</p>
<p>-Fotocopia DNI.</p>
<p>-Currículum vitae xunto coa documentación orixinal ou fotocopia compulsada que acredite a titulación requirida, os coñecementos, os méritos e experiencia profesional.</p>
<p>-Solicitude dirixida ó presidente da fundación, segundo o modelo do anexo I.</p>
<p>IV. Lugar e prazo de presentación.</p>
<p>-As solicitudes presentaranse nas dependencias da Sociedade Anónima para o Desenvolvemento Comarcal de Galicia, situada na estrada Santiago-Noia, Km 3. A Barcia. 15896 Santiago de Compostela.</p>
<p>-O prazo de presentación será de 20 días naturais contados a partir do día seguinte ó da publicación destas bases no Diario Oficial de Galicia.</p>
<p>V. Comisión de selección.</p>
<p>A comisión de selección estará formada polos seguintes membros:</p>
<p>Presidente.</p>
<p>Titular: Andrés Precedo Ledo, presidente do padroado da fundación.</p>
<p>Suplente: José Antonio Sangil Noya, delegado provincial da Consellería da Presidencia e Administración Pública na Coruña.</p>
<p>Secretario.</p>
<p>Titular: Fernando Tallón Cabana, vicepresidente do padroado da fundación.</p>
<p>Suplente: Alfonso Balseiro Gómez, secretario do padroado da fundación.</p>
<p>Vocais:</p>
<p>José Mª Soriano Villalba, xefe de Asuntos Económicos da SDC.</p>
<p>José Figueroa Dávila, xefe Acción Comarcal da SDC.</p>
<p>Rosario Álvarez Cao, xefa de Planificación da SDC.</p>
<p>VI. Proceso de selección.</p>
<p>1. Expirado o prazo de presentación de solicitudes, a comisión de selección publicará as listas previas de admitidos e excluídos, co motivo da exclusión, se é o caso; establécese un prazo de dez días hábiles para que, a petición do interesado, se poida reparar calquera erro que sexa emendable. Esgotado este prazo, publicaranse as listas definitivas de admitidos e excluídos e fixaranse o lugar e data de celebración da proba de coñecementos. Os candidatos deberán asistir provistos do DNI. Estas listas publicaranse</p>
<p>no taboleiro de anuncios da Sociedade Anónima para o Desenvolvemento Comarcal de Galicia.</p>
<p>2. As probas de selección consistirán en:</p>
<p>a) Proba escrita teórico-práctica sobre os coñecementos e contidos que se recollen no punto II.a). A puntuación máxima que se poderá acadar nesta proba é de 10 puntos. Os candidatos que non acaden a puntuación de 5 puntos nesta proba quedarán automaticamente eliminados. Os cinco candidatos que obteñan maior puntuación na proba escrita serán convocados á proba oral.</p>
<p>b) Proba oral sobre experiencia profesional en desenvolvemento territorial/local e sobre coñecementos con base na temática que se recolle nos puntos II.a) e II.b) destas bases. Os candidatos convocados deberán responder, durante un máximo de 30 minutos, ás preguntas que, sobre os citados contidos, lle sexan formuladas polos membros da comisión de selección. A puntuación máxima que se poderá acadar nesta proba é de 5 puntos, sendo necesario acadar unha puntuación mínima de 2,5 puntos para superar esta proba.</p>
<p>Unha vez valoradas as probas anteriores, a comisión de selección publicará no taboleiro de anuncios da Sociedade para o Desenvolvemento Comarcal de Galicia os resultados definitivos, con indicación expresa do candidato seleccionado.</p>
<p>Santiago de Compostela, 4 de decembro de 2000.</p>
<p>Andrés Precedo Ledo</p>
<p>Presidente do Padroado da Fundación para</p>
<p>o Desenvolvemento da Comarca de Ortegal</p>
<p>ANEXO I</p>
<p>D./Dna. ... con DNI ... , en virtude da convocatoria da praza de xerente da Fundación para o Desenvolvemento da Comarca de Ortegal,</p>
<p>SOLICITA:</p>
<p>participar no proceso selectivo para cubrir unha praza de xerente convocada pola Fundación para o Desenvolvemento da Comarca de Ortegal mediante anuncio público desta fundación no DOG nº... con data... .A tal fin, axúntase documentación conforme ó recollido nas bases da citada convocatoria.</p>
<p>Santiago de Compostela, ... de... de 2000.</p>
<p>Asdo.: ...</p>
<p>Presidente do Padroado da Fundación para o Desenvolvemento da Comarca de Ortegal</p>

