---
date: '2000-12-29'
id: 15FF6
page: 17
number: 251
agency: CONCELLO DE VIGO
section: VI. ANUNCIOS
title: >-
  Anuncio de aprobación definitiva do Plan especial de mellora do núcleo 05.10
  Salgueiro (Candeán) (expediente 4576/411).
range: Anuncio
url: 'https://www.xunta.gal/dog/Publicados/2000/20001229/Anuncio15FF6_gl.html'
---
<p>O Pleno do Concello de Vigo, en sesión do día 30 de outubro de 2000, adoptou o seguinte acordo:</p>
<p>«Primeiro.-Desestima-la alegación presentada por Asunción Rodríguez Fernández, e estimar parcial</p>
<p>mente a formulada por Rodrigo Costas Duarte, en representación da Asociación Veciñal, Cultural e Deportiva de Candeán, durante o período de información pública do procedemento, polos motivos e nos termos que se sinalan na parte expositiva deste acordo.</p>
<p>Segundo.-Aprobar definitivamente o Plan especial de mellora do núcleo 05.10 Salgueiro (Candeán) (expediente 4576/411), segundo a documentación corrixida á vista das alegacións formuladas no período de exposición pública do expediente e das obxeccións feitas pola Delegación Provincial da Consellería de Política Territorial, Obras Públicas e Vivenda con ocasión do seu preceptivo informe previo á aprobación definitiva, redactado polos arquitectos Inmaculada Garcés Navarro, Lidia Mabel Pacho Domínguez e Juan Luis Piñeiro Ferradás.</p>
<p>Terceiro.-Notifica-lo presente acordo a tódolos alegantes e propietarios na forma prevista no artigo 58 e seguintes da LRXAP-PAC, e proceder á publicación do planeamento aprobado nos termos do artigo 48.2º da Lei 1/1997, do 24 de marzo, do solo de Galicia, con remisión dunha copia autenticada do expediente administrativo completo e de dous exemplares do plan aprobado á Consellería de Política Territorial, Obras Públicas e Vivenda da Xunta de Galicia conforme o disposto no número 3 do citado artigo».</p>
<p>De conformidade co artigo 48.2º da Lei 1/1997, do 24 de marzo, do solo de Galicia, o planeamento deberá publicarse no Diario Oficial de Galicia e no BOP. Así mesmo, deberá publicarse no BOP o documento que conteña a normativa e as ordenanzas de aplicación.</p>
<p>Contra o devandito acordo, que pon fin a vía administrativa, poderá interpoñerse recurso contencioso-administrativo ante o Tribunal Superior de Xustiza de Galicia no prazo de dous meses contados a partir do día seguinte ó da publicación deste anuncio.</p>
<p>Ó abeiro do establecido no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, por medio do presente anuncio, e publicación no taboleiro de edictos do concello, notifícaselle-lo acordo que nel se contén a tódolos propietarios que sexan descoñecidos, dos que se ignore o lugar da notificación ou ben, intentada esta, non se puidese practicar.</p>
<p>Vigo, 23 de novembro de 2000.</p>
<p>Lois Pérez Castrillo</p>
<p>Alcalde-presidente da Xerencia</p>
<p>Municipal de Urbanismo</p>

