---
date: '2000-12-29'
id: 15F76
page: 17
number: 251
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 11 de decembro de 2000, da Subdirección Xeral de Estradas, pola
  que se somete a información pública o proxecto de trazado e o estudio de
  impacto ambiental da vía rápida de Ares e Mugardos. (Clave AC/00/33.1).
range: Resolución
url: 'https://www.xunta.gal/dog/Publicados/2000/20001229/Anuncio15F76_gl.html'
---
<p>Aprobado provisionalmente por resolución da Dirección Xeral de Obras Públicas da Consellería</p>
<p>de Política Territorial, Obras Públicas e Vivenda da Xunta de Galicia, con data do 24 de novembro de 2000, o proxecto de trazado da vía rápida de Ares e Mugardos. Clave: AC/00/33.1, sométese ó trámite de información pública, durante un período de trinta días hábiles a partir da publicación deste anuncio no Boletín Oficial del Estado, co fin de que as persoas que o estimen oportuno poidan formular por escrito, ante o Servicio Provincial de Estradas da Coruña, as observacións que crean convenientes, de acordo co establecido no artigo 15.1º da Lei 4/1994, do 14 de setembro, de estradas de Galicia, sinalándose que o citado proxecto de trazado se pode examinar durante o dito período, en horas hábiles de oficina, na Dirección Xeral de Obras Públicas, no Servicio Provincial de Estradas da Coruña e nos concellos de Fene, Mugardos e Ares.</p>
<p>Así mesmo, sométese ó trámite de información pública o estudio de impacto ambiental contido no proxecto de trazado durante o prazo de trinta días hábiles, a partir da publicación deste anuncio no Diario Oficial de Galicia, segundo o disposto na Lei 1/1995, do 2 de xaneiro, de protección ambiental de Galicia, no Decreto 442/1990, do 13 de setembro, de avaliación do impacto ambiental para Galicia e no Real decreto lei 9/2000, do 6 de outubro, de modificación do Real decreto lexislativo 1302/1986, do 28 de xuño, de avaliación do impacto ambiental; estará a exposición ó público para este efecto no Servicio Provincial de Estradas da Coruña, na Dirección Xeral de Obras Públicas e nos concellos de Fene, Mugardos e Ares.</p>
<p>Santiago de Compostela, 11 de decembro de 2000.</p>
<p>Gerardo Pallares Sánchez</p>
<p>Subdirector xeral de Estradas</p>

