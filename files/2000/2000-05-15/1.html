---
date: '2000-05-15'
id: A086
page: 7
number: 92
agency: CONSELLERÍA DA PRESIDENCIA E ADMINISTRACIÓN PÚBLICA
section: II. AUTORIDADES E PERSOAL
title: >-
  Decreto 102/2000, do 27 de abril, polo que se dispón o cesamento e o
  nomeamento de varios membros da Comisión Interdepartamental de Ciencia e
  Tecnoloxía de Galicia (Cicetga).
range: Decreto
url: 'https://www.xunta.gal/dog/Publicados/2000/20000515/AnuncioA086_gl.html'
---
<p>A Lei 12/1993, do 6 de agosto, de fomento da investigación e de desenvolvemento tecnolóxico de Galicia crea, no artigo 11.1º, a Comisión Interdepartamental de Ciencia e Tecnoloxía de Galicia (Cicetga), como órgano encargado da planificación, elaboración, coordinación e seguimento do Plan Galego de Investigación e Desenvolvemento Tecnolóxico de Galicia.</p>
<p>O Decreto 483/1997, do 26 de decembro, establece a nova composición da Cicetga co fin de adaptala á nova configuración dos departamentos que integran a Xunta de Galicia, establecida polo Decreto 347/1997, do 9 de decembro, e polo Decreto 350/1997, do 10 de decembro, polo que se determinan os centros directivos dependentes da Presidencia da Xunta de Galicia.</p>
<p>Como consecuencia dos cambios habidos nos representantes da Secretaría Xeral para as Relacións coa Unión Europea e Acción Exterior, na Dirección Xeral de Organización e Sistemas Informáticos en representación da Consellería da Presidencia e Administración Pública e na Dirección Xeral de Comunicación Social e Audiovisual en representación da Consellería de Cultura, Comunicación Social e Turismo, procede actualiza-la composición da Comisión Interdepartamental de Ciencia e Tecnoloxía de Galicia.</p>
<p>Na súa virtude, por proposta do conselleiro da Presidencia e Administración Pública, en uso das atribucións que lle confire a Lei 1/1993, do 22 de febreiro, reguladora da Xunta e do seu presidente e logo de deliberación do Consello da Xunta de Galicia na súa reunión do día vintesete de abril de dous mil,</p>
<p>DISPOÑO:</p>
<p>Artigo 1º</p>
<p>O cesamento dos seguintes vocais da Cicetga por non seguir nos seus respectivos cargos, agradecéndolle-los servicios prestados:</p>
<p>-Juan Rodríguez Yuste que, na súa condición de secretario xeral, figuraba en representación da Secretaría Xeral para as Relacións coa Unión Europea e Acción Exterior.</p>
<p>-José María Matías Fernández que, na súa condición de director xeral de Organización e Sistemas Informáticos, figuraba en representación da Consellería da Presidencia e Administración Pública.</p>
<p>-José Manuel Soto Vázquez que, na súa condición de director xeral de Comunicación Social e Audiovisual, figuraba en representación da Consellería de Cultura, Comunicación Social e Turismo.</p>
<p>Artigo 2º</p>
<p>O nomeamento dos seguintes vocais da Cicetga, en substitución dos anteriores representantes:</p>
<p>-Jesús Mª Gamallo Aller, secretario xeral para as Relacións coa Unión Europea e Acción Exterior, en representación da Secretaría Xeral de Relacións coa Unión Europea e Acción Exterior.</p>
<p>-Javier Franco Tubío, director xeral de Organización e Sistemas Informáticos, en representación da Consellería da Presidencia e Administración Pública.</p>
<p>-Rosanna López Salgueiro, directora xeral de Comunicación Social e Audiovisual, en representación da Consellería de Cultura, Comunicación Social e Turismo.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de abril de 2000.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

