---
date: '2000-06-28'
id: E35A
page: 10
number: 125
agency: CONCELLO DA CORUÑA
section: VI. ANUNCIOS
title: Anuncio (8/1999).
range: Anuncio
url: 'https://www.xunta.gal/dog/Publicados/2000/20000628/AnuncioE35A_gl.html'
---
<p>A Comisión de Goberno municipal, en sesión que tivo lugar o día 9 de xuño de 2000, adoptou o seguinte acordo:</p>
<p>Primeiro.-Aprobar definitivamente as bases e os estatutos presentados pola Comisión Xestora do Sector 5 (Mesoiro) do Plan Xeral de Ordenación Municipal vixente, coas modificacións nos estatutos e as bases que se sinalan a continuación:</p>
<p>Base 5.3º.-As indemnizacións a favor dos arrendatarios rústicos e urbanos fixaranse de acordo co previsto na Lei de expropiación forzosa, lexislación de arrendamentos, artigo 137 do Regulamento de xestión urbanística, criterios dos xurados provinciais</p>
<p>de expropiación avalados pola xurisprudencia do Tribunal Supremo e, máis concretamente, en arrendamentos urbanos teranse en conta: a) Dificultade de substitución de arrrendamento en condicións análogas e, especialmente, a derivada da diferencia de rendas, b) gastos de traslado, c) valor das melloras realizadas no inmoble cando a súa percepción lle corresponda ó arrendatario.</p>
<p>Base 17.2º.-O proxecto de compensación someterase, logo de audiencia de tódolos afectados polo prazo dun mes, á aprobación da asemblea xeral e deberá adoptarse o correspondente acordo polos membros que representen a maoría absoluta de cotas de participación. Posteriormente, o proxecto someterase á aprobación definitiva do concello. Para esta tramitación aplicarase, en canto sexa posible, o procedemento abreviado establecido no artigo 137 da Lei do solo de Galicia.</p>
<p>Artigo 16.8º dos estatutos.-Os acordos adoptaranse por maioría simple de cotas de participación, salvo o de aprobación do proxecto de compensación, que requirirá o voto favorable dos membros que representen a maioría absoluta das cotas de participación.</p>
<p>Segundo.-Ordena-la citación persoal no expediente a aqueles que aparezan como interesados na súa calidade de titulares de bens e dereitos afectados, sinalando o proximo 27 de xullo, ás 10 horas, na notaría de Ramón González Gómez, como data para formalizar en escritura pública a constitución da xunta de compensación, á que deberán concorrer tódolos interesados en formar parte dela. Así mesmo comunícaselles que, con posterioridade á data sinalada e durante o prazo de quince días, poderán incorporarse á xunta de compensación mediante escritura de adhesión.</p>
<p>Terceiro.-Ordena-la publicación no DOG e no BOP do anuncio correspondente, segundo modelo oficial que se xunta, facultando a comisión xestora e no seu nome, a Mª José Jove Santos como presidenta dela para a súa presentación e dilixencia ante o órgano correspondente.</p>
<p>Cuarto.-Adveti-los membros da comisión xestora de que, unha vez vencido o prazo dun mes ó que se refire o punto segundo precedente, e logo de declaración de firmeza que será realizada por esta administración, deberá proceder á constitución da xunta de compensación con citación dos propietarios que solicitasen a súa incorporación, para o que dispoñen dun prazo máximo de tres meses contados desde a citada declaración de firmeza.</p>
<p>Quinto.-Designar como representante municipal do órgano rector da xunta o xefe de Xestión no Servicio de Urbanismo. Carlos Hernández López.</p>
<p>Sexto.-Requeri-la comisión xestora, e, no seu nome, a Mª José Jove Santos, para que ingrese na Caixa Municipal en concepto de depósito previo, correspondente á liquidación da taxa pola tramitación do expediente, que ascende á cantidade de tres millóns catrocentas corenta e oito mil seiscentas</p>
<p>noventa (3.448.690) ptas. (aproveitamento lucrativo 344.869 m), advertíndolle que sen a xustificación de ter ingresada a dita cantidade non se poderá dar trámite ó proxecto de compensación.</p>
<p>O que se publica para xeral coñecemento indicando que contra este acordo cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte ó da súa publicación. Non obstante, pode inerpoñerse recurso potestativo de reposición ante a Alcaldía-Presidencia no prazo dun mes, e contra a súa desestimación poderá interpoñerse recurso contencioso-administrativo ante o Tribunal Superior de Xustiza de Galicia no prazo de dous meses, se a resolución fose expresa, e noutro caso no de seis meses contado desde a desestimación presunta do recurso de reposición, isto é, a partir do mes de o interpoñer.</p>
<p>A Coruña, 13 de xuño de 2000.</p>
<p>P.D.</p>
<p>Salvador Fernández Moreda</p>
<p>Concelleiro delegado de Urbanismo</p>

