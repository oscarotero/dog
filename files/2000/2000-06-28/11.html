---
date: '2000-06-28'
id: E27E
page: 10
number: 125
agency: UNIVERSIDADE DE SANTIAGO DE COMPOSTELA
section: III. OUTRAS DISPOSICIÓNS
title: >-
  Resolución do 2 de xuño de 2000 pola que se crea o rexistro auxiliar da
  Oficina de Xestión e Valorización de I+D e se modifica o Regulamento de
  rexistros da Universidade de Santiago de Compostela.
range: Resolución
url: 'https://www.xunta.gal/dog/Publicados/2000/20000628/AnuncioE27E_gl.html'
---
<p>Por Resolución 14 de setembro de 1998 (DOG do 6 de outubro), aprobouse o Regulamento dos rexistros da Universidade de Santiago de Compostela no que se establecen os rexistros xerais e auxiliares da USC.</p>
<p>O traslado e reordenación dos servicios de investigación e transferencia tecnolóxica e a súa unificación e asentamento nun novo edificio no campus sur, afastado dos rexistros ordinarios e auxiliares xa creados, fai aconsellable o establecemento dun novo rexistro auxiliar no novo edificio do CACTUS.</p>
<p>Para estes efectos e de conformidade co artigo 38.2º da Lei 30/1992, do 26 de novembro, de réxime xurídico das AA.PP. e do procedemento administrativo común, créase un novo rexistro auxiliar na Oficina de Xestión e Valorización da I+D, mediante a modificación do artigo 16 da Resolución do 14 de setembro de 1998 (DOG do 6 de outubro).</p>
<p>Por todo o anterior, este rectorado</p>
<p>RESOLVE:</p>
<p>Primeiro.-Modifica-lo artigo 16 da Resolución do 14 de setembro de 1998 (DOG do 6 de outubro), do seguinte xeito:</p>
<p>Artigo 16º</p>
<p>Considéranse rexistros auxiliares da Universidade de Santiago de Compostela os seguintes:</p>
<p>-O da Oficina de Xestión de Valorización de I+D (OXVI), situado no edificio CACTUS no Campus Sur, Santiago de Compostela.</p>
<p>-O do Centro de Posgrao, Terceiro Ciclo e Formación Continua, situado na Casa dos Catedráticos, Campus Sur, Santiago de Compostela.</p>
<p>-O do Servicio de PAS, situado no edificio da Balconada, Rúa Nova 6, Santiago de Compostela.</p>
<p>-O da Unidade de Xestión Académica do Campus Sur, situado no edificio do Pavillón Estudiantil.</p>
<p>-O da Unidade de Xestión Académica do Campus Norte, situado no Burgo das Nacións.</p>
<p>Polo contrario non se consideran rexistros auxiliares os rexistros das facultades, escolas, institutos e departamentos da USC, así como os dos colexios e residencias do sistema universitario de residencias, nos que só se poderán tramitar de entrada e de saída os documentos que expresamente se delimiten nos regulamentos de réxime interno e convocatorias específicas e de orde interna do propio centro e exclusivamente no ámbito das súas competencias.</p>
<p>Segundo.-Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 2 de xuño de 2000.</p>
<p>F. Darío Villanueva Prieto</p>
<p>Rector da Universidade de Santiago de Compostela</p>

