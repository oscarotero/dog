---
date: '2000-03-23'
id: '6E86'
page: 4
number: 58
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 23 de febreiro de 2000, da Dirección Xeral de Industria, pola
  que se somete a información pública o proxecto de autorización de instalacións
  denominadas: Revisión número 2 da conexión ó centro de mantemento, operación e
  control, polígono industrial O'Campiño, promovido pola empresa Gas Natural
  SDG, S.A. (Expediente 00/3-0-G).
range: Resolución
url: 'https://www.xunta.gal/dog/Publicados/2000/20000323/Anuncio6E86_gl.html'
---
<p>De acordo co disposto na Lei 34/1998, do 7 de outubro, do sector de hidrocarburos, Regulamento xeral do servicio público de gases combustibles, aprobado polo Decreto 2913/1973, do 26 de outubro, artigos 17 da Lei de expropiación forzosa e 56 do seu regulamento, Lei 1/1997, do 24 de marzo, do solo de Galicia e demais normativa específica de aplicación, sométese a información pública o proxecto denominado: Revisión nº 2 da conexión ó centro de mantemento, operación e control, polígono industrial O'Campiño, declarado de utilidade pública polo artigo 103 da citada Lei 34/1998.</p>
<p>Peticionario: Gas Natural SDG, S.A., con enderezo en r/ Capitán Haya, 41; 28020 Madrid.</p>
<p>Por orde do conselleiro de Industria e Comercio, do 12 de outubro de 1993, Enagás, S.A. é titular da concesión administrativa outorgada para a conducción e subministración de gas natural para usos industriais no termo municipal de Pontevedra, concesión que deviu en autorización conforme establece a disposición adicional sexta da Lei 34/1998, do 7 de outubro, do sector de hidrocarburos.</p>
<p>Como consecuencia da escisión de activos realizada por Enagás, S.A. a favor de Gas Natural SDG, S.A., relativa á distribución de gas, esta empresa pasa a se-la titular da dita autorización e, polo tanto, deste proxecto de instalacións.</p>
<p>Obxecto da petición: autorización administrativa e aprobación do proxecto de instalacións: Revisión nº 2 da conexión ó centro de mantemento, operación e control, polígono industrial O'Campiño.</p>
<p>A autorización de instalacións que se solicita comportará, de acordo co que establecen os artigos 103 e 105 da Lei 34/1998, do 7 de outubro, os beneficios da declaración de utilidade pública e a necesidade de ocupación urxente para ó efecto de expropiación forzosa dos bens e dereitos afectados necesarios para o establecemento destas instalacións e da imposición e o exercicio da servidume de paso e doutras limitacións de dominio.</p>
<p>Características das instalacións: esta revisión modifica o proxecto anteriormente aprobado afecta ó termo municipal de Pontevedra e as súas características son as que se expoñen a continuación:</p>
<p>Modificouse o trazado da conexión para mante-lo paralelismo co gasoducto, unha vez coñecido o trazado real deste.</p>
<p>-Entre os vértices VP-111/A e VP-113-A, cun aumento de lonxitude de 12 m.</p>
<p>-Entre os vértices VP-113-A e VP-113-C, cun aumento de lonxitude de 21 m.</p>
<p>Cambiouse a situación do punto de conexión, para situala dentro da parcela correspondente do polígono, o que motivou unha diminución da lonxitude orixinal de 33 m.</p>
<p>Termos municipais afectados:</p>
<p>Pontevedra.</p>
<p>Orzamento: o orzamento ascende a trinta e nove millóns trescentas setenta e catro mil vintecinco pesetas (39.374.025 ptas.).</p>
<p>Afección a predios particulares:</p>
<p>A afección a predios particulares derivada da construcción do gasoducto concrétase na seguinte forma:</p>
<p>Un: expropiación forzosa dos terreos sobre os que se construirán as instalacións fixas en superficie.</p>
<p>Dous: para as canalizacións:</p>
<p>A. Imposición de servidume permanente de paso de gas ó longo do trazado da conducción, cunha anchura de dous (2) metros, un (1) a cada lado do eixe, por onde discorrerá soterrado o encanamento ou encanamentos que se requiran para a conducción do gas. Esta servidume que se establece estará suxeita ás seguintes limitacións do dominio:</p>
<p>1. Prohibición de efectuar traballos de arada ou similares a unha profundidade superior a cincuenta (50) centímetros, así como de plantar árbores ou arbustos a unha distancia inferior a dous (2) metros contados desde o eixe do encanamento.</p>
<p>2. Prohibición de realizar calquera tipo de obras, construcción, edificación ou efectuar acto algún que puidera danar ou perturba-lo bo funcionamento das instalacións, a unha distancia inferior a cinco (5) metros do eixe do trazado, a un e outro lado deste.</p>
<p>Esta distancia poderá reducirse sempre que se solicite expresamente e se cumpran as condicións que, en cada caso, fixe o órgano competente da Administración.</p>
<p>3. Libre acceso do persoal e equipos necesarios para poder manter, reparar ou renova-las instalacións, con pagamento, se é o caso, dos danos que se ocasionen.</p>
<p>4. Posibilidade de instala-los fitos de sinalización ou delimitación e os tubos de ventilación, así coma de realiza-las obras superficiais ou subterráneas que sexan necesarias para a execución ou funcionamento das instalacións.</p>
<p>B. Ocupación temporal dos terreos necesarios para a execución das obras, da franxa que se reflicte para cada predio nos planos parcelarios de expropiación. Nesta zona farase desaparecer, temporalmente, todo obstáculo e realizaranse as obras necesarias para o tendido e instalación da canalización e elementos anexos, executando os traballos ou operacións precisos para os ditos fins.</p>
<p>Tres: para o paso dos cables de conexión e elementos dispersores de protección catódica:</p>
<p>A. Imposición de servidume permanente de paso nunha franxa de terreo dun (1) metro de largo, por onde discorrerán soterrados cables de conexión. Para os leitos dispersores da protección catódica, a franxa de terreo, onde se establece a imposición de servidume permanente de paso, terá como largo, o da instalación máis un (1) metro a cada lado. Estas franxas estarán suxeitas ás seguintes limitacións:</p>
<p>1. Prohibición de efectuar traballos de arada ou similares a unha profundidade superior a cincuenta (50) centímetros, a plantar árbores ou arbustos e realizar calquera tipo de obras, construcción ou edificación a unha distancia inferior a 1,5 metros, a cada lado do cable de conexión ou do límite da instalación soterrada dos leitos dispersores, podendo exerce-lo dereito a talar ou arrinca-las árbores ou arbustos que houbera a distancia inferior á indicada.</p>
<p>2. Libre acceso do persoal e elementos necesarios para poder vixiar, manter, reparar ou renova-las instalacións, con pagamento, se é o caso, dos danos que se ocasionen.</p>
<p>B. Ocupación temporal, coma necesidade derivada da execución das obras, da zona que se reflicte para cada predio nos planos parcelarios de expropiación, e na que se poderá facer desaparecer todo obstáculo, así coma realiza-las obras necesarias para o tendido e montaxe das instalacións e elementos anexos, executando as obras ou operacións precisas para os ditos fins.</p>
<p>Catro: para as liñas de media tensión:</p>
<p>A. Servidume permanente de paso nunha franxa de terreo dun (1) metro a cada lado do eixe da liña e en todo o seu trazado que implicará:</p>
<p>Libre acceso do persoal e elementos necesarios para poder vixiar, manter, reparar ou renova-las ins</p>
<p>talacións, co pagamento se é o caso, dos danos que se ocasionen.</p>
<p>B. Servidume permanente de voo nunha franxa de quince (15) metros centrada co eixe da liña, na que se establecen:</p>
<p>1. Prohibición de levantar edificacións ou construccións de calquera tipo, nin efectuar ningún acto que poida daña-lo bo funcionamento da liña, a unha distancia inferior a sete metros e medio (7,5) do eixe da liña de postes do tendido.</p>
<p>2. Prohibición de plantar árbores cunha altura máxima superior a catro metros, a unha distancia inferior a tres (3) metros do eixe da liña de postes do tendido.</p>
<p>C. Ocupación temporal da superficie que se determina para cada liña nos planos parcelarios, para realiza-las obras necesarias.</p>
<p>O proxecto inclúe planos parcelarios e a relación concreta e individualizada de bens e dereitos afectados segundo se reflicte no anexo.</p>
<p>O que se fai público para coñecemento xeral e especialmente dos propietarios de terreos e demais titulares afectados polo dito proxecto, a dita relación insírese no anexo ó remate deste anuncio, para que poidan examinala nesta Dirección Xeral de Industria da Consellería de Industria e Comercio, edificio administrativo San Caetano, s/n, Santiago de Compostela, e na Delegación Provincial de Pontevedra Eduardo Pondal, 64, e presentar por triplicado nos ditos centros as alegacións que consideren oportunas no prazo de vinte días a partir do seguinte á publicación deste anuncio.</p>
<p>Santiago de Compostela, 23 de febreiro de 2000.</p>
<p>Ramón Ordás Badía</p>
<p>Director xeral de Industria</p>
<p>Relación concreta e individualizada de bens e dereitos afectados.</p>
<p>Proxecto: revisión nº 2 da acometida ó centro de mantemento, operación e control. Polígono industrial O'Campiño.</p>
<p>Termo municipal: Pontevedra.</p>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L. ml</td><td>O.T. m</td><td>Políg.</td><td>Parcela</td></tr>
<tr><td></td></tr>
</tbody></table>
<table><tbody><tr><td>PO-PO-1400</td><td>Comunidade de Montes de Marcón, Pte. Manuel Mariño Reguera. Pazos-Marcón. 36158, Pontevedra.</td><td>233</td><td>2.330</td><td>102</td><td>489,
490</td><td>Monte alto</td></tr>
<tr><td></td></tr>
<tr><td>PO-PO-1401</td><td>COTOPV-Xunta de Galicia. Ed. administrativo San Caetano. 15704 Santiago de Compostela, A Coruña.</td><td>11</td><td>0</td><td></td><td></td><td>Estrada</td></tr>
<tr><td></td></tr>
<tr><td>PO-PO-1402</td><td>Comunidade de Montes de Marcón, Pte. Manuel Mariño Reguera. Pazos-Marcón. 36158 Pontevedra.</td><td>913</td><td>9.130</td><td>100</td><td>329</td><td>Monte baixo</td></tr>
<tr><td></td></tr>
<tr><td>PO-PO-1403</td><td>Amalia Lorenzo Villaverde. Hermida, 31, Marcón.
36158 Pontevedra.</td><td>67</td><td>670</td><td>100</td><td>30</td><td>Monte alto</td></tr>
<tr><td></td></tr>
<tr><td>PO-PO-1404</td><td>Benito Baltasar Sieiro. Zubiarre, 18-1º Esq. I.
48260 Ermua, Biscaia.</td><td>16</td><td>160</td><td>100</td><td>31</td><td>Monte alto</td></tr>
<tr><td></td></tr>
<tr><td>PO-PO-1405</td><td>Aurelia Villaverde González. Pintos, 48, Marcón.
36158 Pontevedra.</td><td>15</td><td>255</td><td>100</td><td>32</td><td>Monte alto</td></tr>
<tr><td></td></tr>
<tr><td>PO-PO-1406</td><td>Benito Baltasar Sieiro. Zubiarre, 18-1º Esq. I.
48260 Ermua, Biscaia.</td><td>11</td><td>110</td><td>100</td><td>34</td><td>Monte alto</td></tr>
<tr><td></td></tr>
<tr><td>PO-PO-1407</td><td>Manuel Lorenzo Villaverde. R/ Eduardo Pondal, 37-5º A.
36003 Pontevedra.</td><td>5</td><td>80</td><td>100</td><td>35</td><td>Monte alto</td></tr>
<tr><td></td></tr>
<tr><td>PO-PO-1408</td><td>Comunidade de Montes de Marcón, Pte. Manuel Mariño Reguera. Pazos-Marcón. 36158 Pontevedra.</td><td>60</td><td>520</td><td>100</td><td>330</td><td>Monte alto</td></tr>
<tr><td></td></tr>
<tr><td>PO-PO-1409</td><td>Descoñecido</td><td>22</td><td>250</td><td>100</td><td>324</td><td>Monte alto</td></tr>
<tr><td></td></tr>
<tr><td>PO-PO-1410</td><td>Amelia Pérez Lusquiños. Hermida-Marcón.
36158 Pontevedra.</td><td>63</td><td>630</td><td>100</td><td>45</td><td>Monte alto</td></tr>
<tr><td></td></tr>
<tr><td>PO-PO-1411</td><td>Xestur. Instituto Galego da Vivenda e Solo. R/ Urzáiz, 18-2º. 36201 Vigo, Pontevedra.</td><td>515</td><td>0</td><td></td><td></td><td>Vial</td></tr>
<tr><td></td></tr></tbody></table>
<p>Relación concreta e individualizada de bens e dereitos afectados. Instalacións auxiliares.</p>
<p>Proxecto: revisión nº 2 da acometida ó centro de mantemento, operación e control. Polígono industrial O'Campiño.</p>
<p>Termo municipal: Pontevedra.</p>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L. ml</td><td>O.T. m</td><td>Exp. m</td><td>Políg.</td><td>Parcela</td></tr>
<tr><td></td></tr>
</tbody></table>
<table><tbody><tr><td>PO-PO-1400</td><td>Comunidade de Montes de Marcón, Pte. Manuel Mariño Reguera. Pazos-Marcón. 36158 Pontevedra.</td><td>0</td><td>0</td><td>4</td><td>102</td><td>489,
490</td><td>Monte alto</td></tr>
<tr><td></td></tr>
<tr><td>PO-PO-1411</td><td>Xestur. Instituto Galego da Vivenda e Solo. R/ Urzáiz, 18-2º. 36201 Vigo, Pontevedra.</td><td>0</td><td>0</td><td>4</td><td></td><td></td><td>Vial</td></tr>
<tr><td></td></tr></tbody></table>

