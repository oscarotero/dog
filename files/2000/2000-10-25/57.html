---
date: '2000-10-25'
id: 12AE2
page: 14
number: 207
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 9 de outubro de 2000 polo que se convocan bolsas para a concesión
  de axudas económicas dirixidas a licenciados universitarios que obteñan ó
  longo de 2001 unha estadía non remunerada nalgunha das institucións
  comunitarias.
range: Anuncio
url: 'https://www.xunta.gal/dog/Publicados/2000/20001025/Anuncio12AE2_gl.html'
---
<p>A Fundación Galicia-Europa convoca catro bolsas para financia-la estadía non remunerada en insti</p>
<p>tucións comunitarias ó longo do ano 2001 de licenciados ou titulados superiores que realizasen os seus estudios nalgunha das universidades galegas.</p>
<p>Requisitos:</p>
<p>1. Posuí-lo compromiso escrito da correspondente institución no que se acepte a solicitude do candidato para a realización dunha estadía non remunerada.</p>
<p>2. Contar cun expediente académico universitario con, alomenos, media de notable.</p>
<p>3. Acredita-lo coñecemento dunha lingua comunitaria de traballo, ademais do castelán e do galego.</p>
<p>4. Ser menor de 30 anos.</p>
<p>5. Posuír veciñanza civil galega no momento da publicación deste anuncio.</p>
<p>6. Posuí-la nacionalidade dalgún dos Estados membros da Unión Europea.</p>
<p>A Fundación Galicia-Europa efectuará a selección dos peticionarios en función dos méritos acreditados entre aqueles que sexan admitidos polas correspondentes institucións. Entre eses méritos serán de especial consideración a realización en Galicia de estudios universitarios oficiais de posgrao sobre asuntos de integración europea axeitados á realidade galega e doutros equivalentes en centros europeos de referencia.</p>
<p>Duración da bolsa: a duración da bolsa será de ata cinco meses por estadía.</p>
<p>Contía da bolsa: a contía da bolsa será de 35.000 francos belgas por mes (867,63 euros/mes) para aloxamento e manutención. Os gastos de transporte e seguros serán por conta dos candidatos.</p>
<p>Prazo e forma de presentación de solicitudes: o prazo de presentación de solicitudes rematará o día 15 de setembro de 2001.</p>
<p>Xunto coa solicitude da bolsa, segundo o modelo do anexo I, deberá presentarse currículum vitae e copias do expediente académico, e da restante documentación acreditativa do cumprimento dos requisitos esixidos.</p>
<p>As solicitudes deberán presentarse ou dirixirse por correo certificado con xustificante de recepción á Fundación Galicia-Europa, rúa dos Feáns, 5-baixo, 15706 Santiago de Compostela.</p>
<p>Poderá pedirse información adicional de luns a venres, das 9 ás 14 horas, polos seguintes medios:</p>
<p>-Teléfono: 981 54 10 12.</p>
<p>-Fax: 981 54 10 13.</p>
<p>-Correo electrónico: santiago*fundaciongaliciaeuropa.org.</p>
<p>Santiago de Compostela, 9 de outubro de 2000.</p>
<p>Jaime Pita Varela</p>
<p>Secretario xeral da Fundación Galicia-Europa</p>

