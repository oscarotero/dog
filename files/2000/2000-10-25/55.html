---
date: '2000-10-25'
id: 12ADA
page: 14
number: 207
agency: CONCELLO DE VIVEIRO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20001025/Anuncio12ADA_gl.html'
---
<p>O alcalde do Concello de Viveiro, César Aja Mariño, en virtude do Decreto con data do 7 de xullo do ano que corre, deu aprobación inicial ó proxecto de reparcelación de Valdeflores, redactado pola entidade Monsa Urbanismo.</p>
<p>Queda suspendido o outorgamento de licencias de edificación, parcelación de terreos e demolición en todo o ámbito afectado pola actuación urbanística.</p>
<p>En cumprimento do que dispón a Lei 1/1997, o expediente sométese a exposición pública durante o prazo de vinte días, contados a partir do día seguinte ó da publicación deste anuncio no Diario Oficial de Galicia. Durante este prazo, os interesados poderán consulta-lo expediente no Negociado de Urbanismo e Contratación e formular por escrito as alegacións que coiden oportunas.</p>
<p>Así mesmo, este anuncio servirá de notificación nos termos previstos no artigo 59 da Lei de réxime xurídico das administracións públicas e do procedemento administrativo común, para todos aqueles propietarios que sexan descoñecidos, se ignore o lugar de notificación ou, intentada esta, non se puidese practicar.</p>
<p>Viveiro, 19 de setembro de 2000.</p>
<p>César Aja Mariño</p>
<p>Alcalde</p>

