---
date: '2000-03-08'
id: '61E2'
page: 3166
number: 47
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 3 de febreiro de 2000 pola que se lle concede a acreditación de
  laboratorio de ensaios para o control de calidade da construcción ó
  Laboratorio del Noroeste, S.A. (Labornosa), con domicilio na parroquia de
  Moruxo, B-46/3. 15165-Bergondo (A Coruña).
range: Resolución
url: 'https://www.xunta.gal/dog/Publicados/2000/20000308/Anuncio61E2_gl.html'
---
<p>De acordo co establecido nos artigos 2 e 3 do Decreto 441/1990, do 6 de setembro (DOG do 24 de setembro), polo que se aproban as disposicións reguladoras específicas da acreditación de laboratorios de ensaio para o control de calidade da construcción, e por proposta da Dirección Técnica de Construccións e con informe favorable do Servicio de Calidade na Edificación conforme establecen os artigos 12 h) e 18.3.1.a) do Decreto 70/1997, do 14 de marzo (DOG do 10 de abril), a Dirección Xeral do Instituto Galego da Vivenda e Solo resolveu:</p>
<p>Cancelarlles, por cambio de domicilio, a inscrición no rexistro e a acreditación de laboratorios de ensaios para o control de calidade da construcción a Laboratorio del Noroeste, S.A. (Labornosa), con domicilio en Monte das Moas, 11. 15009-A Coruña.</p>
<p>Concederlle a acreditación e a súa inscrición no Rexistro de Laboratorios de Ensaios para o Control de Calidade da Construcción a Laboratorio del Noroeste, S.A. (Labornosa), con domicilio en parroquia de Moruxo, B-46/3. 15165-Bergondo (A Coruña), polo prazo e condicións a que se refire o artigo 4 do anexo do Decreto 441/1990, do 6 de setembro, na área de:</p>
<p>HC, Área de control de formigón en masa, de cemento, de áridos e de auga, co número 15015HC00.</p>
<p>SE, Área de ensaios de laboratorio mecánica do solo, co número 15016SE00.</p>
<p>SV, Área de solos, áridos, mesturas bituminosas e os seus materiais constituíntes en viais, co número 15017SV00.</p>
<p>O que se fai público para xeral coñecemento.</p>
<p>Santiago de Compostela, 3 de febreiro de 2000.</p>
<p>P.D. (Resolución 6-4-1995)</p>
<p>José Antonio Redondo López</p>
<p>Director xeral do Instituto Galego</p>
<p>da Vivenda e Solo</p>

