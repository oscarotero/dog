---
date: '2000-03-08'
id: 617E
page: 3154
number: 47
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Anuncio do 28 de febreiro de 2000, da Dirección Xeral de Tributos, polo que se
  anuncia a poxa de bens inmobles.
range: Anuncio
url: 'https://www.xunta.gal/dog/Publicados/2000/20000308/Anuncio617E_gl.html'
---
<p>Providencia: autorizada por acordo desta dirección xeral, con data do 21 de xaneiro de 2000, o alleamento en pública poxa dos bens inmobles embargados no procedemento de constrinximento pola Zona de Recadación de Lugo como da propiedade do debedor Manuel Núñez Gómez NIF 33.740.618-D, que a continuación se describen:</p>
<p>Lote 1: casa planta baixa e alta sita en r/ Xeneral Salgado, nº 4. Monterroso. Superficie aproximada 140 m.</p>
<p>Referencia catastral 5286212NH9358N.</p>
<p>Tipo: 7.219.240 ptas.</p>
<p>E, de conformidade coa competencia atribuída polo artigo 7.1º f) do Decreto 90/1997, do 10 de abril, polo que se establece a organización recadatoria da Xunta de Galicia e o Estatuto dos recadadores de zona.</p>
<p>Fago saber: que o día 29 de marzo de 2000, ás 10 horas, no salón de actos de presidencia: edificio administrativo múltiple, r/ Ronda da Muralla, nº 62-Lugo, baixo a presidencia do delegado territorial da Consellería de Economía e Facenda de Lugo, terá lugar a dita poxa.</p>
<p>Así mesmo, e en cumprimento do disposto no artigo 146 do Regulamento xeral de recadación, faise consta-lo seguinte.</p>
<p>1. Que consta en poder da Zona de Recadación de Lugo o expediente de constrinximento no que consta a titularidade dos bens poxados e o estado das súas cargas e gravames, onde poden ser examinados, debendo conformarse con eles, sen ter dereito a esixir outros, e que as cargas e gravames preferentes, se os houbese, ó crédito dos executantes, continuarán subsistentes, entendéndose que o rematante os acepta e queda subrogado nas responsabilidades deles, sen destinarse á súa extinción o prezo do remate.</p>
<p>2. Que todo licitador deberá constituír ante a mesa de poxa o preceptivo depósito de garantía, que será polo menos do 20 por 100 do tipo daquela, coa advertencia de que o dito depósito se ingresará en firme no Tesouro se os adxudicatarios non satisfán o prezo do remate, sen prexuízo das responsabilidades en que incorrerán polos maiores prexuízos que sobre o importe orixine a inefectividade da adxudicación.</p>
<p>3. Que a poxa se suspenderá en calquera momento anterior á adxudicación de bens, se se fai o pagamento da débeda, xuros e custas de procedemento.</p>
<p>4. Que o rematante ten a obriga de entregar no acto da adxudicación ou dentro dos cinco días seguintes, a diferencia entre o depósito constituído e o prezo de adxudicación.</p>
<p>5. Que se admitirán ofertas en sobre pechado, debendo axustarse ó disposto no punto 3 do artigo 147 do Regulamento xeral de recadación.</p>
<p>6. Que se realizará unha segunda licitación cando a mesa, ó remata-la primeira, o xulgue pertinente, así como que se poderá realiza-la súa adxudicación directa cando os bens non fosen adxudicados na poxa.</p>
<p>Santiago de Compostela, 28 de febreiro de 2000.</p>
<p>María Casais Mira</p>
<p>Directora xeral de Tributos</p>

