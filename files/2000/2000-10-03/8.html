---
date: '2000-10-03'
id: 11DBE
page: 13
number: 192
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de setembro de 2000 pola que se autoriza o centro privado Liceo La
  Paz da Coruña para imparti-los ciclos formativos de grao superior de
  administración de sistemas informáticos e desenvolvemento de aplicacións
  informáticas en quenda de tarde-noite, segundo os datos que figuran no anexo
  desta orde.
range: Orde
url: 'https://www.xunta.gal/dog/Publicados/2000/20001003/Anuncio11DBE_gl.html'
---
<p>Examinado o expediente instruído por instancia de Carlos Pérez Roca e Antonio Pintor Vidal, titulares do centro privado Liceo La Paz da Coruña, solicitando autorización para imparti-los ciclos formativos de grao superior de administración de sistemas informáticos e desenvolvemento de aplicacións informáticas en quenda de tarde-noite dado que dito centro xa conta con autorización para imparti-los ciclos mencionados en quenda de mañá segundo a Orde do 10 de xuño de 1999 (DOG do 30 de xuño).</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo; Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo, Orde do 21 de decembro de 1999 (DOG do 31-1-2000) pola que se regulan determinados aspectos relativos á autorización de centros privados exclusivos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado Liceo La Paz da Coruña para imparti-los ciclos formativos de grao superior de administración de sistemas informáticos e desenvolvemento de aplicacións informáticas en quenda de tarde-noite, segundo os datos que figuran no anexo desta orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia nos mencionados ciclos.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Quinto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, do réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 21 de setembro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: r/ As Cernadas nº 20, Polígono de Mato Grande.</p>
<p>Código do centro: 15004265.</p>
<p>Denominación: centro privado Liceo La Paz.</p>
<p>Titular: Carlos Pérez Roca-Antonio Pintor Vidal.</p>
<p>Composición resultante:</p>
<p>Quenda de mañá:</p>
<p>a) Centro de educación infantil: 12 unidades.</p>
<p>b) Centro de educación primaria: 30 unidades.</p>
<p>c) Centro de educación secundaria:</p>
<p>-16 unidades de educación secundaria obrigatoria.</p>
<p>-8 unidades de bacharelato das modalidades de ciencias da natureza e da saúde, humanidades e ciencias sociais e tecnoloxía.</p>
<p>d) Centro de formación profesional específica:</p>
<p>Familia profesional: actividades físicas e deportivas.</p>
<p>-1 ciclo formativo de grao superior de animación de actividades físicas e deportivas (2 unidades para 30 postos escolares/unidade).</p>
<p>Familia profesional: administración.</p>
<p>-1 ciclo formativo de grao medio de xestión administrativa (1 unidade para 30 postos escolares).</p>
<p>-1 ciclo formativo de grao superior de administración e finanzas (2 unidades para 20 postos escolares/unidade).</p>
<p>Familia profesional: hostalería e turismo.</p>
<p>-1 ciclo formativo de grao medio de servicios de restaurante e bar (1 unidade para 30 postos escolares).</p>
<p>Familia profesional: informática.</p>
<p>-1 ciclo formativo de grao superior de administración de sistemas informáticos (2 unidades para 30 postos escolares/unidade).</p>
<p>-1 ciclo formativo de grao superior de desenvolvemento de aplicacións informáticas (2 unidades para 30 postos escolares/unidade).</p>
<p>Familia profesional: sanidade.</p>
<p>-1 ciclo formativo de grao medio de coidados auxiliares de enfermería (1 unidade para 30 postos escolares).</p>
<p>-1 ciclo formativo de grao medio de farmacia (1 unidade para 30 postos escolares).</p>
<p>-1 ciclo formativo de grao superior de documentación sanitaria (1 unidade para 20 postos escolares).</p>
<p>-1 ciclo formativo de grao superior de próteses dentais (2 unidades para 20 postos escolares/unidade).</p>
<p>Quenda de tarde-noite:</p>
<p>-6 unidades de bacharelato das modalidades de ciencias da natureza e da saúde, humanidades e ciencias sociais e tecnoloxía.</p>
<p>-1 ciclo formativo de grao superior de administración de sistemas informáticos (2 unidades para 30 postos escolares/unidade).</p>
<p>-1 ciclo formativo de grao superior de desenvolvemento de aplicacións informáticas (2 unidades para 30 postos escolares/unidade).</p>

