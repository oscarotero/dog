---
date: '2000-10-03'
id: 11DAA
page: 13
number: 192
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 18 de setembro de 2000, conxunta da Consellería da Presidencia e
  Administración Pública e da Consllería de Industria e Comercio, pola que se
  amplían os prazos de xustificación dos investimentos realizados ó abeiro da
  Orde do 12 de xuño de 2000, conxunta da consellería da Presidencia e
  Administración Pública e de Industria e Comercio, pola que se convoca e regula
  o réxime de concesión de axudas correspondente ó Programa de apoio á I+D
  industrial, tecnoloxías industriais do Plan Galego de IDT para o ano 2000, en
  réxime de concorrencia competitiva.
range: Orde
url: 'https://www.xunta.gal/dog/Publicados/2000/20001003/Anuncio11DAA_gl.html'
---
<p>As consellerías de Industria e Comercio e da Presidencia e Administración Pública dictaron a orde conxunta do 12 de xuño de 2000 pola que se convoca e regula o réxime de concesión de axudas correspondente ó Programa de apoio á I+D industrial, tecnoloxías industriais do Plan Galego de IDT para o ano 2000. Esta orde ten por obxecto:</p>
<p>a) Axudas para grupos de investigación que traballen en investigación aplicada industrial.</p>
<p>b) Axudas para a realización de proxectos de investigación e desenvolvemento empresarial.</p>
<p>c) Bolsas de terceiro ciclo en programas de doutoramento relacionados coa I+D industrial.</p>
<p>Na citada disposición, no seu anexo II, Axudas para a realización de proxectos de investigación e desenvolvemento empresarial, establécese como requisito indispensable para o libramento da axuda a presentación, antes do 31 de outubro de 2000, da documentación acreditativa do investimento realizado nesta anualidade.</p>
<p>Tendo en conta o atraso con que foi publicada a devandita orde e que o elevado número de solicitudes presentadas motivou un longo proceso de avaliación dos proxectos, considérase necesario amplia-lo prazo de xustificación dos investimentos levados a cabo polos solicitantes.</p>
<p>En consecuencia, en uso das atribucións que nos foron concedidas,</p>
<p>DISPOÑEMOS:</p>
<p>Artigo único.-Amplia-lo prazo para a execución e xustificación dos investimentos ou actuacións subvencionables ó abeiro da orde das consellerías da Presidencia e Administración Pública e Industria e Comercio do 12 de xuño de 2000, ata o día 30 de novembro de 2000.</p>
<p>Santiago de Compostela, 18 de setembro de 2000.</p>
<p>Jaime Pita VarelaJuan Rodríguez Yuste</p>
<p>Conselleiro da PresidenciaConselleiro de Industria</p>
<p>e Administración Públicae Comercio</p>

