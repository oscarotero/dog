---
date: '2000-11-15'
id: 13EBE
page: 15
number: 221
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 2 de novembro de 2000, da Subdirección Xeral de Estradas, pola
  que se somete a información pública o estudio informativo e o estudio de
  impacto ambiental do corredor Santiago de Compostela-Bertamiráns-Brión. (Clave
  AC/99/42.0).
range: Resolución
url: 'https://www.xunta.gal/dog/Publicados/2000/20001115/Anuncio13EBE_gl.html'
---
<p>Aprobado provisionalmente por resolución da Dirección Xeral de Obras Públicas da Consellería de Política Territorial, Obras Públicas e Vivenda, da Xunta de Galicia, de data 20 de outubro de 2000, o estudio informativo do corredor Santiago de Compostela-Bertamiráns-Brión. Clave: AC/99/42.0, sométese ó trámite de información pública, durante un período de trinta días hábiles, a partir da publicación deste anuncio no BOE, co fin de que as persoas que o estimen oportuno, poidan formular por escrito ante o Servicio Provincial de Estradas da</p>
<p>Coruña, as observacións que crean convenientes, de acordo co establecido no artigo 15.1º da Lei 4/1994, do 14 de setembro, de estradas de Galicia, sinalándose que o citado estudio informativo se pode examinar durante o dito período, en horas hábiles de oficina, na Dirección Xeral de Obras Públicas, no Servicio Provincial de Estradas da Coruña, e nos concellos de Brión, Santiago de Compostela, Ames e Teo.</p>
<p>Así mesmo, sométese ó trámite de información pública o estudio de impacto ambiental contido no estudio informativo durante o prazo de trinta días hábiles, a partir da publicación deste anuncio no Diario Oficial de Galicia, segundo o disposto na Lei 1/1995, do 2 de xaneiro, de protección ambiental de Galicia e no Decreto 442/1990, do 13 de setembro, de avaliación do impacto ambiental para Galicia; estando a exposición ó público para este efecto no Servicio Provincial de Estradas da Coruña, na Dirección Xeral de Obras Públicas, na Delegación Provincial da Consellería de Medio Ambiente da Coruña e nos devanditos concellos afectados.</p>
<p>Santiago de Compostela, 2 de novembro de 2000.</p>
<p>Gerardo Pallares Sánchez</p>
<p>Subdirector xeral de Estradas</p>

