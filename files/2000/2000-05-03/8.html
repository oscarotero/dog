---
date: '2000-05-03'
id: '9446'
page: 7
number: 84
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de abril de 2000, da Dirección Xeral de Xustiza e
  Administración Local, pola que se emprazan os interesados no recurso
  contencioso-administrativo 03/0007221/2000 E.M., interposto por Manuel Otero
  Ramos.
range: Resolución
url: 'https://www.xunta.gal/dog/Publicados/2000/20000503/Anuncio9446_gl.html'
---
<p>Recibida comunicación do Tribunal Superior de Xustiza de Galicia, pola que se reclama o expediente relativo ó recurso contencioso-administrativo número 03/0007221/2000 E.M., interposto por Manuel Otero Ramos, contra o Decreto 348/1999, do 23 de decembro, polo que se declara a urxente ocupación</p>
<p>para efectos de expropiación forzosa polo Concello de Santiago de Compostela (A Coruña), dos bens e dereitos necesarios para a realización das obras do proxecto de expropiación para a ordenación funcional da rúa San Lázaro (Camiño francés), tramo: estrada N-547.</p>
<p>A Dirección Xeral de Xustiza e Administración Local, de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, acorda a remisión do citado expediente administrativo ó referido órgano xudicial, o que se notifica para xeral coñecemento de tódalas persoas interesadas no procedemento e emprázanse para que, se o consideran conveniente, poidan comparecer no prazo de nove días, como parte ante a sección terceira da Sala do Contencioso-Administrativo do Tribunal Superior de Xustiza de Galicia.</p>
<p>Santiago de Compostela, 18 de abril de 2000.</p>
<p>José A. Álvarez Vidal</p>
<p>Director xeral de Xustiza e Administración Local</p>

