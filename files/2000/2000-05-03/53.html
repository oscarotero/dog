---
date: '2000-05-03'
id: '9506'
page: 7
number: 84
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 30 de marzo de 2000, da Delegación Provincial de Pontevedra,
  pola que se notifica a resolución do expediente sancionador E.N. 42/1999
  (espacios naturais-Pontevedra).
range: Resolución
url: 'https://www.xunta.gal/dog/Publicados/2000/20000503/Anuncio9506_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona a resolución do dito expediente, por infracción á Lei 4/1989, do 27 de marzo, de conservación dos espacios naturais e da flora e fauna silvestres.</p>
<p>1. Contra a dita resolución caberá, de conformidade co establecido nos artigos 107.1º, 114 e 115 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, a interposición de recurso de alzada perante o conselleiro de Medio Ambiente da Xunta de Galicia, no prazo dun mes contado desde o día seguinte ó da recepción da notificación. Transcorrido o devandito prazo sen interpoñerse o recurso, a resolución será firme para tódolos efectos, sen prexuízo, de se-lo caso, da procedencia do recurso extraordinario de revisión.</p>
<p>Transcorrido o prazo de interposición do recurso sen que este fose presentado, esta resolución será firme para tódolos efectos.</p>
<p>2. O importe da sanción, así como o da indemnización, farase efectivo, dentro do prazo de quince días contados desde o momento en que a resolución sexa firme, na conta 3110001181 de Caixa Galicia (2091), oficina 0388. De non facelo dentro do prazo sinalado, procederase ó seu cobramento pola vía de constrinximento.</p>
<p>3. O rescate do comisado, no caso de que se trate de utensilios de uso lícito, poderá obterse logo de pagamento da contía total da sanción e indemnización dentro do prazo establecido no parágrafo anterior.</p>
<p>Pontevedra, 30 de marzo de 2000.</p>
<p>José Luis Díez Yáñez</p>
<p>Delegado provincial de Pontevedra</p>
<p>ANEXO</p>
<p>Expediente: E.N. 42/1999.</p>
<p>Denunciado. Último enderezo coñecido: José Luis Ansias Campos. San Roque, 16, Cangas.</p>
<p>Feito denunciado: practicar windsurf, deporte prohibido no Complexo Intermareal Umia-O Grove, nas inmediacións da marisma do Bao. Prohibición perfectamente sinalizada con carteis. Feitos denunciados ás 18.30 horas do día 10 de agosto de 1999, nas inmediacións da enseada do Bao.</p>
<p>Precepto infrinxido: artigo 38.2º da Lei de conservación dos espacios naturais e da flora e fauna silvestres.</p>
<p>Precepto sancionador: artigo 38.2º da Lei de conservación dos espacios naturais e da flora e fauna silvestres.</p>
<p>Sanción: 10.000 ptas.</p>

