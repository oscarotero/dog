---
date: '2000-09-26'
id: '11986'
page: 13
number: 187
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 9 de agosto de 2000, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, da
  acta levantada pola comisión paritaria do convenio colectivo provincial do
  sector de torradeiros de café e sucedáneos da provincia de Ourense.
range: Resolución
url: 'https://www.xunta.gal/dog/Publicados/2000/20000926/Anuncio11986_gl.html'
---
<p>Visto o texto da acta levantada pola comisión paritaria do convenio colectivo provincial do sector de torradeiros de café e sucedáneos de Ourense (código</p>
<p>convenio nº 3200795), co fin de emenda-lo erro detectado no seu texto, con entrada nesta delegación provincial do día 21-7-2000, subscrita polos integrantes da comisión paritaria o día 18-7-2000, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 9 de agosto de 2000.</p>
<p>José Lage Lage</p>
<p>Delegado provincial de Ourense</p>
<p>A comisión paritaria do convenio colectivo do sector de torradeiros de café e sucedáneos da provincia de Ourense di que, sendo as 12 horas do día 18 de xullo de 2000, se reúnen a parte empresarial e a parte social do convenio colectivo do sector de torradeiros de café e sucedáneos da provincia de Ourense para o ano 2000, n0 local da Confederación Empresarial de Ourense, sito na rúa Modesto Fernández, 4, co fin de corrixi-las anomalías detectadas no texto do convenio colectivo segundo notificación recibida desta delegación, do 12 de xullo de 2000, procedemento: XI 804B inscrición e depósito de convenios colectivos de ámbito provincial, na que se comunica que o texto do convenio colectivo non fai referencia ás partes asinantes deste.</p>
<p>Nesta reunión, a comisión paritaria decidiu, para emenda-lo erro atopado, incorporar ó covenio colectivo do sector de torradeiros de café e sucedáneos da provincia de Ourense para o ano 2000, unha disposición adicional co seguinte contido:</p>
<p>«Este convenio é asinado polas centrais sindicais CC.OO., UGT, en representación da parte social, e pola Confederación Empresarial de Ourense, en representación da parte empresarial».</p>
<p>Xúntaselle copia a este escrito do convenio corrixido para os efectos oportunos.</p>
<p>Polo exposto, solicita que, tendo por presentado este escrito, e en atención ó que nel se referencia, se proceda a dar por corrixido o defecto atopado</p>
<p>no convenio colectivo do sector de torradeiros de café e sucedáneos da provincia de Ourense para o ano 2000.</p>
<p>En Ourense, 18 de xullo de 2000.</p>

