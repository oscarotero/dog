---
date: '2000-12-12'
id: 1541E
page: 16
number: 239
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Resolución do 31 de outubro de 2000 pola que se anuncia a contratación por
  concurso para a execución dos programas de prevención de drogodependencia.
range: Resolución
url: 'https://www.xunta.gal/dog/Publicados/2000/20001212/Anuncio1541E_gl.html'
---
<p>Obxecto: comprende as tarefas integradas dentro da execución dos programas, tales como contratación das películas que se van proxectar, impresión de folletos, adquisición e traducción ó galego das unidades didácticas, reunións cos directores e profesores dos colexios onde se levan a cabo os programas; difusión en prensa dos programas, contratación dos monitores cualificados para impartir charlas, acordar co Teatro Principal días e horas de proxección de películas.</p>
<p>Tipo de licitación: 8.000.000 de pesetas, IVE incluído.</p>
<p>Prazo de execución: o contrato iniciará os seus efectos o día seguinte ó da recepción da notificación do acordo de adxudicación, finalizando coa conclusión do curso escolar.</p>
<p>Forma de licitación: o contrato adxudicarase polo sistema de concurso por procedemento aberto.</p>
<p>Criterios e adxudicación: son os que seguen, enumerados por orde decrecente de importancia para os efectos de cualificación das ofertas:</p>
<p>1. Experiencia na execución de programas de prevención de drogodependencia, nas administracións públicas. Ata 15 puntos.</p>
<p>2. Calidade dos servicios que se van prestar, que se acreditará polos seguintes medios, memorias, estudios, referencias, currículos. Ata 10 puntos.</p>
<p>3. Prezo. Ata 5 puntos.</p>
<p>Prazo e lugar de presentación de proposicións: os licitadores poderán presentar proposicións no Rexistro Xeral de Entrada do Concello de Santiago de Compostela, en horas de 9 a 14, dentro do prazo de quince días naturais, que comezará a contarse e entenderase aberto desde o día seguinte á data da derradeira das publicacións que corresponden facer no Diario Oficial de Galicia e no BOP da Coruña.</p>
<p>Apertura de plicas: realizarase na Casa do Concello, ás 12 horas, o quinto día hábil seguinte ó do remate da presentación das proposicións.</p>
<p>Fianza provisional: non se esixe.</p>
<p>Fianza definitiva: 4% do importe de adxudicación.</p>
<p>Modelo de proposición:</p>
<p>D./Dna... veciño/a..., con enderezo en (rúa/lugar, etc.)..., núm...., e DNI núm...., en plena posesión da súa capacidade xurídica e de obrar, tomo parte en nome propio (ou en representación de...) na licitación do contrato de... facendo constar:</p>
<p>a) Ofrezo o prezo de... (en letras e números)... pesetas, o que supón unha baixa de... (en letras e números)... pesetas, con respecto ó tipo de licitación.</p>
<p>b) Coñezo e acepto tódalas cláusulas do prego de condicións que rexe a licitación.</p>
<p>c) Comprométome a cumprir tódalas disposicións legais en materia de contratación laboral, seguridade social e protección á industria nacional.</p>
<p>..., ... de... de 2000.</p>
<p>O/A licitador/a</p>
<p>Prego: poderá consultarse na Sección de Contratación do Concello de Santiago de Compostela. Tfnos.: 981 54 31 64 e 981 54 30 33.</p>
<p>Reclamacións: simultaneamente ó de licitación publícase anuncio para os efectos de reclamacións do prego de condicións, que se poderán presentar no prazo de oito días, contados desde esta publicación no BOP, ó abeiro do establecido no artigo 122 do TRRL.</p>
<p>Santiago de Compostela, 31 de outubro de 2000.</p>
<p>P.D.</p>
<p>Luis Toxo</p>
<p>Tenente alcalde</p>

