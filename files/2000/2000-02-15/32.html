---
date: '2000-02-15'
id: 3FB2
page: 1
number: 31
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de xaneiro de 2000, da Dirección Xeral de Industria, pola que
  se somete a información pública o estudio de impacto ambiental e o plan de
  restauración do pase a concesión de explotación derivada do permiso de
  investigación Cotarel, 2733, da provincia de Pontevedra.
range: Resolución
url: 'https://www.xunta.gal/dog/Publicados/2000/20000215/Anuncio3FB2_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG nº 188, do 25 de setembro), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude</p>
<p>RESOLVO:</p>
<p>Someter a información pública, por un prazo de trinta días hábiles, contados a partir da publicación da presente resolución, o estudio de impacto ambiental e plan de restauración do pase a concesión de explotación derivada do permiso de investigación Cotarel, 2733, situada en terreos do concello de Tui, provincia de Pontevedra, e solicitado por Manuel Rodríguez Fernández.</p>
<p>Para os efectos informativos porase á disposición dos administrados que o soliciten un exemplar del para consulta nas oficinas desta dirección xeral, así como nas dependencias da delegación provincial de Industria correspondente e as alegacións formularanse durante o prazo sinalado nas mesmas oficinas.</p>
<p>Santiago de Compostela, 13 de xaneiro de 2000.</p>
<p>Ramón Ordás Badía</p>
<p>Director xeral de Industria</p>

