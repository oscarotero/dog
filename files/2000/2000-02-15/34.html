---
date: '2000-02-15'
id: 3FBA
page: 1
number: 31
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 17 de xaneiro de 2000, da Dirección Xeral de Industria, pola que
  se autorizan as instalacións electromecánicas e se aproba o proxecto de
  execución da central hidroeléctrica do río Xanceda, no río Xanceda, termo
  municipal de Ourol, provincia de Lugo. (Expediente 5293 A.T.).
range: Resolución
url: 'https://www.xunta.gal/dog/Publicados/2000/20000215/Anuncio3FBA_gl.html'
---
<p>Visto o escrito presentado pola sociedade municipal Hidroeléctrica del Ourol, S.R.L, con enderezo para efectos de notificacións no Concello de Ourol, estrada xeral s/n de 27865 Ourol (Lugo), polo que se solicita a autorización administrativa, aprobación do proxecto das novas instalacións electromecánicas do aproveitamento hidroeléctrico no río Xanceda, situado no río Xanceda, concello de Ourol, provincia de Lugo, resultan os seguintes</p>
<p>Antecedentes de feito.</p>
<p>Primeiro.-A sociedade municipal Hidroeléctrica del Ourol, S.R.L solicitou unha concesión para derivar un caudal de auga de ata 1.800 l/sg do río Xanceda, no termo municipal de Ourol (Lugo) con destino á producción de enerxía eléctrica acompañando a documentación esixida no Real decreto 916/1985, do 25 de maio, polo que se establece o procedemento abreviado de tramitación de concesións e autorizacións administrativas para a instalación, ampliación ou adaptación de aproveitamentos hidroeléctricos cunha potencia nominal que non exceda de 5.000 kVA, modificado polo Real decreto 249/1988, do 18 de marzo.</p>
<p>Segundo.-A solicitude de autorización administrativa da central someteuse a trámite de información pública para os efectos previstos no artigo 9 do Decreto 2617/1966, do 20 de outubro, sobre autorización de instalacións eléctricas, seguindo o procedemento establecido no Real decreto 916/1985, do 25 de maio, xa citado.</p>
<p>Terceiro.-O 11 de agosto de 1998, a Dirección Xeral de Calidade Ambiental acordou aproba-la declaración de efectos ambientais correspondente o dito proxecto.</p>
<p>Cuarto.-O 6 de xullo de 1999, Augas de Galicia resolveu outorgarlle á sociedade municipal Hidroeléctrica del Ourol, S.R.L. a concesión para aproveitar 1.800 l/s do río Xanceda, con destino á producción de enerxía eléctrica na central do río Xanceda, termo municipal de Ourol (Lugo). O tramo afectado polo aproveitamento será o comprendido entre a cota 393-230 m.</p>
<p>Quinto.-As instalacións electromecánicas da central hidroeléctrica do río Xanceda, segundo o proxecto de execución dela, asinado polo enxeñeiro de camiños, canais e portos Edmundo Pascual e polo enxeñeiro industrial Ángel Lobo Bedmar, constan dun equipo productivo, que se situarán no edificio da central, constituído polos seguintes elementos:</p>
<p>-Unha turbina Pelton de eixo vertical, de 2.410 kW de potencia.</p>
<p>-Un xerador síncrono trifásico de 2.500 kVA de potencia, tensión nominal de 6 kV e frecuencia 50 Hz.</p>
<p>-Un transformador de potencia trifásico de 2.500 kVA, relación de transformación 6 kV/20 kV.</p>
<p>-Instalacións de medida, control, protección e manobra.</p>
<p>Sexto.-A Delegación Provincial da Consellería de Industria e Comercio de Lugo emitiu informe favorable, no que propón a autorización administrativa, aprobación do proxecto de execución.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, o Real decreto 916/1985, do 25 de maio, modificado por Real decreto 249/1998, do 18 de marzo.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>1º Autoriza-la instalación dos equipos electromecánicos reflectidos no proxecto denominado aproveitamento hidroeléctrico no río Xanceda, concello de Ourol, provincia de Lugo.</p>
<p>2º Aproba-lo proxecto de execución das instalacións electromecánicas da citada central hidroeléctrica.</p>
<p>Queda obrigada a empresa titular da instalación, a notifica-lo comezo e remate das obras para a súa inspección e posta en marcha, podendo a Administración autonómica deixar sen efecto esta resolución, despois do oportuno expediente, no momento que observe incumprimento dos regulamentos, condicionantes técnicos e de seguridade, medidas correctoras establecidas polos organismos e entidades que constan no expediente deste aproveitamento hidroeléctrico.</p>
<p>Contra esta resolución, que non é definitiva en vía administrativa, poderá interpoñer recurso de alzada, perante o conselleiro de Industria e Comercio da Xunta de Galicia, no prazo dun mes contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 17 de xaneiro de 2000.</p>
<p>Ramón Ordás Badía</p>
<p>Director xeral de Industria</p>

