---
date: '2000-02-15'
id: 3F5E
page: 1
number: 31
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 20 de xaneiro de 2000 pola que se convoca un curso superior de
  protección civil.
range: Resolución
url: 'https://www.xunta.gal/dog/Publicados/2000/20000215/Anuncio3F5E_gl.html'
---
<p>Dentro do programa de actividades que a Academia Galega de Seguridade ten previsto realizar no ano 2000, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dun curso superior de protección civil, que deberá desenvolverse conforme as seguintes bases:</p>
<p>Obxectivos.</p>
<p>Os obxectivos perseguidos son: a formación, capacitación e o perfeccionamento profesional do persoal técnico en temas de protección civil, tendo en conta as súas funcións de responsabilidade na planificación, coordinación, dirección e toma de decisións en todo tipo de emerxencias.</p>
<p>Destinatarios.</p>
<p>Persoal técnico de protección civil da Administración Autónoma de Galicia.</p>
<p>Persoal técnico, funcionarios con responsabilidade en protección civil da Administración local (bombeiros, policía local, funcionarios municipais con responsabilidade en protección civil) e da Administración xeral do Estado.</p>
<p>Xefes das agrupacións de voluntarios de protección civil da Comunidade Autónoma de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. As persoas que desexen participar neste curso deberán presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 16 de marzo de 2000, ás 14 horas.</p>
<p>3. As instancias deberán enviarse á sede da Academia Galega de Seguridade: avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da</p>
<p>Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido.</p>
<p>O curso consta de doce módulos con clases técnico-prácticas:</p>
<p>-Módulo I: protección civil. Normativa legal.</p>
<p>-Módulo II:riscos naturais.</p>
<p>-Módulo III: riscos tecnolóxicos.</p>
<p>-Módulo IV: incendios.</p>
<p>-Módulo V: accidentes marítimos.</p>
<p>-Módulo VI: control das situacións de emerxencias. Gabinetes de crises. Aspectos sociolóxicos.</p>
<p>-Módulo VII: xestión das emerxencias.</p>
<p>-Módulo VIII: módulo sanitario.</p>
<p>-Módulo IX: seguridade vial. Tráfico.</p>
<p>-Módulo X: transporte de viaxeiros e mercadorías.</p>
<p>-Módulo XI: relacións da protección civil no caso de emerxencias.</p>
<p>-Módulo XII: a información en protección civil.</p>
<p>Duración e datas.</p>
<p>O curso dará comenzo o día 13 de abril de 2000, e terá unha duración de 120 horas lectivas.</p>
<p>O curso desenvolverase os xoves (todo o día) e venres (pola mañá).</p>
<p>O horario será o seguinte:</p>
<p>-Mañás: das 9.30 ás 14 horas.</p>
<p>-Tardes: das 16 ás 19.30 horas.</p>
<p>Relación de admitidos.</p>
<p>A relación de admitidos publicarase o día 30 de marzo de 2000 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono: 986 59 00 21.</p>
<p>Lugar.</p>
<p>O curso realizarase na sede da Academia Galega de Seguridade no concello da Estrada.</p>
<p>Certificado de aproveitamento.</p>
<p>Ó remate do curso entregaráselles un certificado de asistencia e aproveitamento a aquelas persoas que acrediten a súa asistencia continuada a el e superen as correspondentes probas de coñecementos.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 20 de xaneiro de 2000.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

