---
date: '2000-03-17'
id: '6836'
page: 3
number: 54
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 8 de marzo de 2000, da Dirección Xeral da Función Pública, pola
  que se fan públicas as listas definitivas para a cobertura con carácter
  temporal de postos de traballo reservados a persoal laboral, reguladas no
  Decreto 89/1997, do 10 de abril, correspondente á categoría 65 do grupo III
  (oficial 1ª de cociña e outros), de conformidade co establecido na Resolución
  do 30 de xuño de 1999 (DOG número 129, do 7 de xullo).
range: Resolución
url: 'https://www.xunta.gal/dog/Publicados/2000/20000317/Anuncio6836_gl.html'
---
<p>Publicada a resolución do día 16 de novembro de 1999 (DOG nº 227, do 24 de novembro) e o acordo do 25 de xaneiro de 2000 (DOG nº 23, do 3 de febreiro) relativo á publicación das listas para a cobertura con carácter temporal de postos de traballo reservados a persoal laboral reguladas no Decreto 89/1997, do 10 de abril e correspondente á categoría 65 do grupo III (oficial 1ª de cociña e outros) e, unha vez finalizados os prazos previstos nestes e elaboradas as listas definitivas pola Comisión Permanente de Selección para a cobertura de postos de traballo reservados a persoal laboral na sesión do día 3 de marzo de 2000, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura con carácter temporal de postos de tra</p>
<p>ballo reservados a persoal laboral da categoría 65 do grupo III (oficial 1ª de cociña e outros) (lista B) da forma que a continuación se indica:</p>
<p>Anexo I. Figuran os solicitantes incluídos na lista.</p>
<p>Anexo II. Figuran os solicitantes excluídos coa expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-A partir da data de publicación no Diario Oficial de Galicia da exposición das listas da categoría 65 do grupo III quedarán sen efecto as listas da dita categoría elaboradas anteriormente, tal e como se establece na base 6ª da resolución da Dirección Xeral da Función Pública do 30 de xuño de 1999 (DOG nº 129 do 30 de xuño).</p>
<p>Cuarto.-Contra a presente resolución os interesados poderán interpoñer recurso de alzada perante o conselleiro da Presidencia e Administración Pública no prazo dun mes contado desde o día seguinte ó da publicación da presente resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 8 de marzo de 2000.</p>
<p>Joaquín López-Rúa Soler</p>
<p>Director xeral da Función Pública</p>

