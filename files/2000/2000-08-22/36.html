---
date: '2000-08-22'
id: '105E6'
page: 12
number: 162
agency: CONCELLO DE SANTISO
section: VI. ANUNCIOS
title: >-
  Anuncio de poxa, por procedemento aberto e tramitación urxente, das obras de
  recuperación da arquitectura popular do liño e actuación no seu contorno
  natural.
range: Anuncio
url: 'https://www.xunta.gal/dog/Publicados/2000/20000822/Anuncio105E6_gl.html'
---
<p>1. Obxecto do contrato: a presente poxa ten por obxecto a contratación da execución da obra recuperación da arquitectura popular do Liño e actuación no seu contorno natural.</p>
<p>2. Tipo de licitación: o tipo de licitación é de 32.150.496 pesetas.</p>
<p>3. Prazo de execución: tres meses.</p>
<p>4. Presentación de proposicións: as proposicións para tomar parte na licitación presentaranse no rexistro xeral do concello, no prazo de trece días naturais, contados a partir do seguinte ó da publicación do último anuncio de licitación, ben sexa no BOP da Coruña, ou no Diario Oficial de Galicia, en horas de 9 a 13 (se coincide en sábado o último día do</p>
<p>prazo de presentación de proposicións, este ampliarase ata o luns seguinte), en dous sobres pechados, que poderán ser lacrados e precintados, asinados polo licitador ou persoa que o represente e coa documentación e requisitos esixidos na cláusula 12 do prego de cláusulas.</p>
<p>5. Exposición dos pregos de cláusulas administrativas particulares: os pregos de cláusulas administrativas particulares que van rexer esta contratación, aprobados polo Pleno da Corporación, en sesión do 12 de agosto de 2000, estarán expostos ó público durante os oito días hábiles seguintes á publicación do presente anuncio no BOP, suspendéndose a licitación en caso de impugnación.</p>
<p>6. Garantía provisional: non se esixe.</p>
<p>7. Garantía definitiva: 4% do importe da adxudicación.</p>
<p>8. Apertura de plicas: a apertura de plicas celebrarase no salón de sesións da casa do concello, ás doce horas do quinto día hábil seguinte ó día en que remate o prazo de presentación de proposicións. Se coincide en sábado, celebrarase o primeiro día hábil seguinte.</p>
<p>9. Modelo de proposición.</p>
<p>Don/Dona... con domicilio na rúa... nº... teléfono... con DNI (ou pasaporte ou documento que o substitúa)... actuando en nome propio (ou en representación de... DNI o CIF nº... e con domicilio en... nº... teléfono...) toma parte na poxa con procedemento aberto e tramitación urxente para a adxudicación da execución das obras comprendidas no proxecto de recuperación da arquitectura popular del Lino e actuación no seu contorno natural, e para estes efectos fai constar:</p>
<p>1º Que ofrece o prezo de... que significa unha baixa de... en relación co tipo de licitación.</p>
<p>2º Que coñece e acepta cantas obrigas se deriven dos pregos de cláusulas administrativas particulares do presente contrato.</p>
<p>3º Que xunta a documentación esixida no prego de cláusulas administrativas particulares.</p>
<p>10. Modelo de sobre.</p>
<p>Sobre A «Oferta económica».</p>
<p>«Proposición para tomar parte na contratación das obras de recuperación da arquitectura popular del Lino e actuación no seu contorno natural», presentada por...</p>
<p>En...,... de... de 2000.</p>
<p>Sobre B «Documentación».</p>
<p>«Proposición para tomar parte na contratación das obras de recuperación da arquitectura popular del Lino e actuación no seu contorno natural», presentada por...</p>
<p>En...,... de... de 2000.</p>
<p>11. Gastos de anuncios: os gastos correspondentes ós anuncios de licitación serán por conta do adxudicatario.</p>
<p>Santiso, 14 de agosto de 2000.</p>
<p>O alcalde-presidente</p>
<p>Rubricado</p>

