---
date: '2000-08-22'
id: '10562'
page: 12
number: 162
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 3 de xullo de 2000, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, do
  convenio colectivo da empresa Teydesa Conectores, S.A. de Ourense.
range: Resolución
url: 'https://www.xunta.gal/dog/Publicados/2000/20000822/Anuncio10562_gl.html'
---
<p>Visto o texto do convenio colectivo da empresa Teydesa Conectores, S.A. de Ourense (código do convenio 3200412), con entrada nesta delegación provincial o día 26-6-2000, subscrito pola parte económica pola empresa e, pola parte social polo delegado de persoal, todos con lexitimidade suficiente para asinalo o día 25-5-2000, e de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981 do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 3 de xullo de 2000.</p>
<p>José Lage Lage</p>
<p>Delegado provincial de Ourense</p>
<p>Acta única de constitución e sinatura</p>
<p>do convenio colectivo de Teydesa Conectores, S.A.</p>
<p>para o ano 2000</p>
<p>Ás 17 horas do día 25 de maio de 2000 e no domicilio social da empresa, reúnense por unha parte José María Sargatal Raskonit como representante legal da empresa, e, por outra banda, Avelino Banguenses Bande como delegado de persoal e Xan Losada González como asesor pola CIG.</p>
<p>Pola parte social preséntase a plataforma reivindicativa demandada pola asemblea de traballadores.</p>
<p>A continuación establécese un debate, facéndolle constar á empresa as dificultades que nestes momentos aínda arrastran de etapas anteriores; pola parte social insístese na necesidade de negociar un convenio que hai 4 anos que non se negocia.</p>
<p>Discútese punto por punto da plataforma da parte social chegando ós seguintes acordos:</p>
<p>Duración: desde o 1 de xaneiro ata o 31 de decembro de 2000.</p>
<p>Ámbito de aplicación: elimina-los puntos A e B.</p>
<p>Xornada: establécese unha xornada anual de 1.784 horas. Para axusta-lo calendario anual fíxanse como días libres de traballo os seguintes: 7 de xaneiro, 6 de marzo e 7 de decembro. Estes non computarán como días de vacacións; así mesmo, poderán ser cambiados por acordo entre empresa e traballador.</p>
<p>Incremento salarial: o incremento salarial para o ano 2000 será do 3,5% sobre os conceptos salariais reflectidos nas nóminas de 1999.</p>
<p>IT: no caso de se producir unha baixa por enfermidade común, de se-la primeira do ano, o traballador percibirá o 60% da base reguladora os tres primeiros días do ano.</p>
<p>Póliza de seguros: mantendo o texto actual fíxanse as cantidades seguintes: 4.500.000 ptas. por morte e 4.500.000 ptas. por invalidez.</p>
<p>Medidas de fomento do emprego e da contratación laboral: o contrato de duración determinada da modalidade de eventual por circunstancias da producción, acumulación de tarefas ou excesos de pedidos, regulado polo artigo 15.1.b) do Estatuto dos traballadores, segundo a redacción establecida pola Lei 63/1997, poderá ter unha duración máxima de 13 meses e medio dentro dun período máximo de 18 meses. Esta duración máxima será aplicable tanto ós novos contratos desta modalidade, asinados a partir da entrada en vigor deste convenio, como ás</p>
<p>prórrogas dos contratos de traballo vixentes antes da súa entrada en vigor.</p>
<p>E ás 20 horas dáse por rematada a reunión.</p>
<p>Convenio colectivo para a empresa</p>
<p>Teydesa Conectores, S.A. para o ano 2000</p>
<p>Capítulo I</p>
<p>Artigo 1º.-Ámbito de aplicación.</p>
<p>De acordo co establecido no título III do Real decreto lexislativo 1/1995, do 24 de marzo, que aproba o texto refundido da Lei do Estatuto dos traballadores, este convenio afectará á totalidade dos empregados e asalariados da empresa.</p>
<p>Sen prexuízo do anteriormente exposto, e tendo en conta as especiais circunstancias e características do persoal que a continuación se enumeran, quedará fóra do ámbito de aplicación deste convenio:</p>
<p>O persoal que realiza traballos de alta dirección ou alta xestión na empresa.</p>
<p>Artigo 2º.-Vixencia, duración e prórroga.</p>
<p>Este convenio aplicarase unha vez que sexa homologado pola autoridade laboral; agora ben, os seus efectos económicos retrotraeranse ó día 1 de xaneiro de 2000, independentemente da data da súa publicación no BOP. A súa duración será desde o día 1 de xaneiro de 2000 ata o 31 de decembro de 2000.</p>
<p>Non obstante, entenderase automaticamente prorrogado de ano en ano, ata que unha das partes o denuncie expresamente, de conformidade coa lexislación vixente, e cunha antelación mínima de dous meses ó termo da vixencia deste convenio ou da prórroga en curso.</p>
<p>Na denucia deberase facer constar:</p>
<p>Ámbito de aplicación do novo texto do convenio.</p>
<p>Materias de negociación debidamente analizadas.</p>
<p>Representación que exerce o denunciante.</p>
<p>Igualmente, sinálase que durante o tempo que medie entre a data do remate dos efectos do convenio e a entrada en vigor dun novo convenio que o substitúa, se entende prorrogado para tódolos efectos este.</p>
<p>Artigo 3º.-Compensación e absorción.</p>
<p>As melloras resultantes de aplicación deste convenio poderán ser absorbidas ou compensadas ata onde alcance o cómputo anual con aqueloutras condicións de índole superior que estean establecidas pola empresa, agás pacto expreso en contrario. Todo isto de conformidade co preceptuado no decreto de ordenación do salario e disposicións concorrentes.</p>
<p>Artigo 4º.-Xornada de traballo.</p>
<p>A xornada de traballo será de 40 horas semanais, de luns a venres, e en ningún caso a devandita xornada poderá superar un cómputo anual de 1.784 horas.</p>
<p>Dentro do cómputo de traballo efectivo entenderanse por comprendidos os tempos horarios empregados nas xornadas continuadas como descanso e outras interrupcións, cando por normativa legal o acordo entre as dúas partes ou pola propia organización do traballo se entendan integradas na xornada diaria de traballo. A este respecto establécese un período mínimo de descanso de 15 minutos.</p>
<p>O horario establécese de luns a venres, agás o personal a quendas, que teña necesidade de compensación de horas, que se é o caso, poderá traballa-lo sábado ata compesa-la xornada.</p>
<p>Artigo 5º.-Vacacións.</p>
<p>O período de vacacións será de 30 días naturais, sendo o salario que percibirán durante estas igual ó dunha nómina normal de mes.</p>
<p>O período de disfrute das vacacións será preferentemente nos meses de verán, debendo coñece-lo traballador, cunha antelación mínima de dous meses, a data de inicio de desfrute. Fixaranse de común acordo entre a empresa e o traballador, e salvo acordo entre as dúas partes, serán rotativas, e sempre que non afecten ós programas de produción da empresa.</p>
<p>Artigo 6º.-Salario e outros conceptos retributivos.</p>
<p>Os salarios base establecidos para cada categoría profesional son os que se fixan no anexo que se achega, primeira columna.</p>
<p>A gratificación de carencia de incentivos aboarase pola segunda columna do anexo salarial e por día efectivo de traballo, entendendo o sábado como día efectivamente traballado.</p>
<p>Artigo 7º.-Permisos retribuídos e non retribuídos.</p>
<p>Establécese un permiso retribuído nos casos que se indican ou polo período que a continuación se reseña:</p>
<p>-Por matrimonio do traballador: 15 días naturais.</p>
<p>-Por matrimonio de fillos: dous días naturais.</p>
<p>-Por nacemento de fillos: segundo a lexislación vixente.</p>
<p>-Por morte ou efermidade grave do cónxuxe, pais, irmáns, pais políticos, avós, netos e fillos: o tempo necesario, como mínimo dous días hábiles.</p>
<p>-Pola morte de irmáns políticos, avós políticos e tíos: 2 días naturais.</p>
<p>-Pola morte de tíos políticos: un día natural.</p>
<p>-Por consulta médica: o tempo necesario con xustificación.</p>
<p>A asistencia a exames, entregando xustificación, será sen dereito a retribución, e concedida polo tempo necesario para a súa realización.</p>
<p>Artigo 8º.-Desprazamentos e axudas de custo.</p>
<p>Se por razóns técnicas e organizativas a empresa ten que traslada-los seus productores a prestar servicios a outros centros de traballo, aboaralles por</p>
<p>axuda de custo completa a cantidade de 3.605 pesetas e, por media axuda de custo, 1.805 pesetas.</p>
<p>Artigo 9º.-Traballos especiais.</p>
<p>Aplicarase o preceptuado no artigo 77 da ordenanza laboral para a industria siderometalúrxica, sendo as porcentaxes do 25, 30, e 35%, en lugar das sinaladas na mencionada norma.</p>
<p>Artigo 10º.-Comité de seguridade e hixiene.</p>
<p>A empresa está obrigada ó cumprimento inescusable das normas de seguridade e hixiene no traballo, en materia de aseos, vestiario, dotacións sanitarias de urxencia, duchas, etc., de conformidade coa ordenanza de seguridade e hixiene vixente. Para tal efecto, designaranse dous membros como vixilantes de seguridade e hixiene, que serán elixidos polos traballadores fixos do cadro de persoal.</p>
<p>As funcións do comité de seguridade e hixiene serán asegura-los dereitos dos traballadores en canto ás cuestións relacionadas coa seguridade e hixiene no traballo fixadas pola lei ou convenio entre ámbalas partes. Os membros do comité non terán dereito a horas retribuídas.</p>
<p>Artigo 11º.-Período de proba.</p>
<p>O período de proba será de 15 días para os seguintes traballadores: peón, especialista, oficial de 3ª, ofial de 2ª e oficial de 1ª. Para as demais categorías aplicarase o establecido no Estatuto dos traballadores.</p>
<p>Artigo 12º.-Roupa de traballo.</p>
<p>Ó persoal afectado por este convenio entregaralle a empresa unha peza de roupa de traballo ou funda cada seis meses, sendo obrigatorio o seu uso cando o traballo o requira. As devanditas pezas de roupa serán en todo momento propiedade da empresa, e o traballador está obrigado á boa conservación e uso, podendo a empresa facer constar nas devanditas pezas o anagrama ou actividade dela.</p>
<p>Así mesmo, segundo o posto de traballo, a empresa daralle os elementos e medios necesarios esixidos legalmente para protección, debendo utilizalos o traballador na realización das súas tarefas.</p>
<p>Artigo 13º.-Gratificacións extraordinarias.</p>
<p>O persoal afecto a este convenio percibirá dúas pagas extraordinarias que se farán efectivas o 15 de xullo e 22 de decembro.</p>
<p>A súa contía será dunha mensualidade de salario real.</p>
<p>Artigo 14º.-Antigüidade.</p>
<p>Este complemento salarial de carácter persoal consistirá en quinquenios, da contía do 6% do salario base.</p>
<p>Artigo 15º.-Gratificacións de toxicidade e penosidade, penosidade e nocturnidade.</p>
<p>Aboaranse de acordo co disposto na ordenanza laboral siderometalúrxica e disposicións concordantes.</p>
<p>Artigo 16º.-Incapacidade laboral transitoria.</p>
<p>O persoal que se atope en situación de IT derivada de efermidade común, a partir do primeiro día do segundo mes percibirá o 100% do seu salario; no caso de hospitalización, desde o primeiro día percibirá o 100%; no caso de se-la primeira baixa do ano por efermidade común, o traballador percibirá o 60% os tres primeiros días da baixa.</p>
<p>Cando esta situación se derive de accidente de traballo ou accidente in itínere, desde o primeiro día aboaráselle o 100% do salario.</p>
<p>Artigo 17º.-Horas extraordinarias.</p>
<p>Axustaranse ó disposto no artigo 35 do Estatuto dos traballadores.</p>
<p>Artigo 18º.-Póliza de seguros.</p>
<p>A empresa concertará unha póliza de seguros que cubra as seguintes idemnizacións:</p>
<p>-Accidente laboral ou común do que se derive a morte do traballador: 4.500.000 pesetas.</p>
<p>-Ídem ó anterior, do que se derive a situación de incapacidade permanente, total ou absoluta ou grande invalidez: 4.500.000 pesetas.</p>
<p>-Ó persoal de nova de nova incorporación non lle será de aplicación a póliza antes sinalada ata transcorridos trinta días desde a contratación.</p>
<p>Artigo 19º.-Premios de xubilación.</p>
<p>-Xubilación ós 60 anos: 6 mensualidades.</p>
<p>-Xubilación ós 61 anos: 5 mensualidades.</p>
<p>-Xubilación ós 62 anos: 4 mensualidades.</p>
<p>-Xubilación ós 63 anos: 3 mensualidades.</p>
<p>Ós devanditos premios só terán dereito aqueles traballadores que teñan na data do feito máis de dez anos de antigüidade na empresa.</p>
<p>Artigo 20º.-Gratificación de carencia de incentivos.</p>
<p>Establécese o aboamento desta gratificación como prima de productividade e asistencia, ó non te-la empresa regulamentada a retribución en función de rendemento. O dereito á percepción desta gratificación perderase total ou parcialmente polas seguintes causas:</p>
<p>a) O 25% da gratificación de carencia de incentivos correspondente ó salario do día por falta de puntualidade de ata 5 minutos. A reincidencia deste tipo de falta gravarase co 50%.</p>
<p>b) O 75% da gratificación de carencia de incentivos correspondente ó salario do día por falta de puntualidade superior a 5 minutos e ata media hora.</p>
<p>c) O 100% por máis de media hora sen chegar a un día completo.</p>
<p>d) O correspondente a 2 días por cada falta de asistencia.</p>
<p>e) O abandono do traballo antes da hora sinalada, a non incorporación á hora xusta de comezalo e as interrupcións inxustificadas consideraranse como faltas de puntualidade para estes efectos.</p>
<p>Artigo 21º.-Productividade.</p>
<p>O sistema de traballo que se vaia empregar será de libre iniciativa da empresa, debendo axustarse ó previsto neste convenio e alexislación concordante, sen prexuízo da posterior aprobación da autoridade laboral competente.</p>
<p>A actividade normal de traballo é a desenvolvida polo operario medio que actúa baixo unha dirección competente, pero sen estímulo dun sistema de renumeración por rendemento e sen coación ningunha, isto é, a cantidade de traballo desenvolvida efectivamente por un obreiro capacitado realizando unha actividade mínima normal equivalente a 4,800 km/hora e que se determinará por unha correcta cronometraxe.</p>
<p>A actividade normal vén determinada por 100 unidades centesimais ou 60 puntos Bedaux ou o seu equivalente noutros sistemas de medición que sexan aceptados internacionalmente.</p>
<p>A actividade óptima é a que pode desenvolver un traballador activo adestrado no traballo e que logre nel con seguridade un nivel de calidade e precisión fixados pola tarefa. Esta actividade está valorada en 140 unidades centesimais ou 80 Bedaux ou o seu equivalente. Será sancionable todo traballador que non alcance a actividade normal durante tres días consecutivos ou cinco alternos no período de 30 días. En cada caso a empresa, para os efectos de sanción, apreciará a gravidade da falta á vista dos feitos producidos. Así mesmo, será obxeto de sanción o productor que de maneira reiterada manteña unha actividade inferior á normal.</p>
<p>Establécese especificamente que a facultade de organización práctica do traballo lle corresponde á dirección da empresa; trala ausencia sinálanse, entre outras, as seguintes funcións:</p>
<p>a) Esixencia da actividade normal fixada polo convenio.</p>
<p>b) Adxudicación do número de máquinas ó traballador a rendemento normal.</p>
<p>c) Mobilidade e cambio de persoal nas empresas de acordo coas necesidades de organización da producción na forma sinalada regulamentariamente.</p>
<p>De establece-la empresa un sistema de traballo incentivado, á actividade normal comprenderá a gratificación de carencia de incentivos fixada no anexo. Unha vez aprobado o sistema de traballo incentivado, non poderán aplicarse penalizacións ata trascorridos tres meses desde a data de implantación do sistema, considerándose o devandito espacio de tempo como período de proba.</p>
<p>En ningún caso poderá penalizarse a falta de productividade e a falta de puntualidade e asistencia á vez.</p>
<p>Artigo 22º.-Medidas de fomento do emprego e da contratación laboral.</p>
<p>O contrato de duración determinada da modalidade de eventual por circustancias da producción, acumulación de tarefas ou excesos de pedidos, regulado polo artigo 15.1.b) do Estatuto dos traballadores, segundo a redacción establecida pola Lei 63/1997, poderá ter unha duración máxima de 13 meses e medio dentro dun período máximo de 18 meses.</p>
<p>Esta duración máxima será aplicable tanto ós novos contratos desta modalidade asinados a partir da entrada en vigor deste convenio como ás prórrogas dos contratos de traballo vixentes antes da súa entrada en vigor.</p>
<p>Artigo 23º.-Gratificación de xefe de equipo.</p>
<p>De acordo co establecido no artigo 79 da ordenanza laboral de siderometalúrxica, o xefe de equipo percibirá unha gratificación consistente nun 20% sobre o salario base da súa categoría.</p>
<p>Artigo 24º.-Excedencias.</p>
<p>Poderán solicitala tódolos traballadores que leven un mínimo dun ano ó servicio da empresa. A duración da excencia poderá ser dun ano a cinco anos. A petición de excedencia farase por escrito cun mes de antelación e será resolta pola empresa afirmativamente cando non se cubrise con contrato de interino; nos demais casos observarase o disposto no Estatuto dos traballadores.</p>
<p>Artigo 25º.-Traballo da muller.</p>
<p>Se a realización das tarefas consideradas tóxicas, penosas, molestas ou insalubres afectase á situación de embarazo ou maternidade, terán que ser excluídas para a muller.</p>
<p>Artigo 26º.-Servicio militar.</p>
<p>Durante o tempo que se preste servicio militar ou social voluntario e obrigatorio, o traballador terá dereito á reserva do posto de traballo, que se entenderá 20 días despois de licenciado, e á percepción das pagas extras, na mesma contía que se estivese traballando.</p>
<p>Artigo 27º.-Reserva do posto de traballo no caso de invalidez provisional.</p>
<p>Os traballadores que cesasen na empresa por causas de invalidez provisional teñen dereito a ser declarados aptos para o traballo e ser reintegrados no posto de traballo que con carácter normal ocupaban na empresa na data na que causaron baixa ou no posto adecuado ás súas condicións. Será preciso que o traballador o solicite da empresa dentro do mes seguinte á data da súa declaración de aptitude.</p>
<p>Artigo 28º.-Revisión médica do persoal.</p>
<p>A empresa efectuará unha revisión médica anual a tódolos traballadores do cadro de persoal. Estas revisións serán por conta da mutualidade correspondente ou da propia Seguridade Social.</p>
<p>Disposicións transitorias</p>
<p>Primeira.-O aumento deste convenio cifrarase nun 12,10% sobre os conceptos retributivos da táboa salarial (salario base e gratificación de carencia de incentivos) tomada como base para esta negociación.</p>
<p>A devandita táboa corresponde ó convenio asinado en 1996 e prorrogado nos anos sucesivos pola situación económica da empresa.</p>
<p>Segunda.-Os efectos económicos deste convenio retrotraeranse ó 1 de xaneiro de 2000, e aboaranse na nómina do mes seguinte á súa publicación no BOP.</p>
<p>Terceira.-En todo o non previsto no texto deste convenio será norma supletoria a ordenanza laboral das industrias siderometalúrxicas e a lei pola que se aproba o Estatuto dos traballadores, e disposicións concordantes.</p>
<p>ANEXO</p>
<p>Táboa salarial</p>
<table><tbody><tr><td></td></tr>
<tr><td>Grupos e categorías profesionais</td><td>Salario base</td><td>Gratificación
por carencia
de incentivos</td></tr>
<tr><td></td></tr>
</tbody></table>
<table><tbody><tr><td>* Persoal obreiro</td></tr>
<tr><td>Peón</td><td>3.198</td><td>838</td></tr>
<tr><td>Lavador</td><td>3.198</td><td>838</td></tr>
<tr><td>Especialista</td><td>3.203</td><td>878</td></tr>
<tr><td>Oficial 3ª</td><td>3.211</td><td>910</td></tr>
<tr><td>Oficial 2ª</td><td>3.212</td><td>968</td></tr>
<tr><td>Oficial 1ª</td><td>3215</td><td>1.111</td></tr>
<tr><td>Oficial 1ª montador</td><td>3.215</td><td>1.188</td></tr>
<tr><td>Traballador menor de 18 anos</td><td>1.912</td><td>482</td></tr>
<tr><td></td></tr>
<tr><td>* Persoal subalterno</td></tr>
<tr><td>Almaceneiro</td><td>3.198</td><td>838</td></tr>
<tr><td>Probador</td><td>3.217</td><td>968</td></tr>
<tr><td>Listeiro</td><td>3.211</td><td>910</td></tr>
<tr><td>Recepcionista</td><td>3.198</td><td>838</td></tr>
<tr><td>Pesador de báscula</td><td>3.198</td><td>838</td></tr>
<tr><td>Vixilante</td><td>3.198</td><td>838</td></tr>
<tr><td>Ordenanza</td><td>3.198</td><td>838</td></tr>
<tr><td>Porteiro</td><td>3.198</td><td>838</td></tr>
<tr><td>Conserxe</td><td>3.198</td><td>838</td></tr>
<tr><td>Chofer turismo</td><td>3.212</td><td>968</td></tr>
<tr><td>Chofer camión</td><td>3.215</td><td>1.114</td></tr>
<tr><td>Dependente Aux. maior 25 anos</td><td>3.211</td><td>910</td></tr>
<tr><td>Dependente principal maior 25 anos</td><td>3.211</td><td>910</td></tr>
<tr><td>Telefonista</td><td>3.218</td><td>910</td></tr>
<tr><td></td></tr>
<tr><td>* Persoal técnico</td></tr>
<tr><td>Mestre taller</td><td>4.014</td><td>1.200</td></tr>
<tr><td>Xefe taller</td><td>4.015</td><td>1.407</td></tr>
<tr><td>Contramestre</td><td>4.015</td><td>1.200</td></tr>
<tr><td>Encargado</td><td>4.015</td><td>1.200</td></tr>
<tr><td>Titulado medio</td><td>4.015</td><td>1.407</td></tr>
<tr><td>Titulado superior</td><td>4.201</td><td>1.481</td></tr>
<tr><td>Delineante proxectista</td><td>3.647</td><td>1.407</td></tr>
<tr><td>Delineante 1ª</td><td>3.639</td><td>1.106</td></tr>
<tr><td>Delineante 2ª</td><td>3.215</td><td>1.111</td></tr>
<tr><td>Calcador reproductor</td><td>3.211</td><td>910</td></tr>
<tr><td>Técnico de laboratorio</td><td>3.647</td><td>1.200</td></tr>
<tr><td>Analista</td><td>3.647</td><td>1.200</td></tr>
<tr><td></td></tr>
<tr><td>* Persoal administrativo</td></tr>
<tr><td>Auxiliar administrativo</td><td>3.211</td><td>910</td></tr>
<tr><td>Oficial administrativo 1ª</td><td>3.215</td><td>1.111</td></tr>
<tr><td>Oficial administrativo 2ª</td><td>3.212</td><td>968</td></tr>
<tr><td>Xefe administrativo 1ª</td><td>3.215</td><td>1.188</td></tr>
<tr><td>Xefe administrativo 2ª</td><td>3.215</td><td>1.115</td></tr>
<tr><td>Caixeiro</td><td>3.212</td><td>968</td></tr>
<tr><td>Xefe de almacén</td><td>3.215</td><td>1.114</td></tr>
<tr><td>Xefe de contabilidade</td><td>3.215</td><td>1.188</td></tr>
<tr><td>Viaxante e vendedor</td><td>3.211</td><td>910</td></tr>
<tr><td>Xefe de laboratorio</td><td>4.015</td><td>1.407</td></tr>
<tr><td>ATS</td><td>4.015</td><td>1.407</td></tr>
<tr><td></td></tr></tbody></table>

