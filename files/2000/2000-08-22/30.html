---
date: '2000-08-22'
id: 105CE
page: 12
number: 162
agency: CONCELLO DE GONDOMAR
section: VI. ANUNCIOS
title: >-
  Anuncio das bases para a cobertura de dez prazas de limpadoras/es a tempo
  parcial vacantes no cadro de persoal laboral.
range: Anuncio
url: 'https://www.xunta.gal/dog/Publicados/2000/20000822/Anuncio105CE_gl.html'
---
<p>Primeira.-É obxecto da convocatoria a cobertura de dez prazas vacantes de limpadoras/es a tempo parcial incluídas no cadro de persoal laboral do exercicio de 2000, aprobada polo Concello de Gondomar, distribuídas do seguinte xeito:</p>
<p>6 prazas de 8 horas semanais.</p>
<p>3 prazas de 14 horas semanais.</p>
<p>1 praza de 10 horas semanais.</p>
<p>Os servicios prestaranse durante 10 meses ó ano, entre o 1 de setembro e o 30 de xuño, período no que tamén se desfrutarán as vacacións regulamentarias.</p>
<p>Segunda.-Requisitos das/dos aspirantes.</p>
<p>1. Ser español/a. Os/as nacionais dos demais estados membros da Unión Europea poderán acceder en idénticas condicións sempre que acrediten, xunto coa súa instancia solicitando tomar parte no proceso selectivo, que, segundo o dereito comunitario, neste sector é de aplicación a libre circulación de traballadores.</p>
<p>2. Ter cumpridos 18 anos de idade na data en que remate o prazo para a presentación de instancias.</p>
<p>3. Non padecer enfermidade nin defecto físico que impida normal desenvolvemento do traballo.</p>
<p>4. Non ter separado/a mediante expediente disciplinario do servicio de calquera das administracións públicas, nin atoparse inhabilitado para o exercicio das funcións públicas.</p>
<p>5. Non estar incurso/a en ningunha das causas de incapacidade ou incompatibilidade previstas na lexislación vixente.</p>
<p>Terceira.-Instancias.</p>
<p>As instancias solicitando tomar parte no proceso selectivo presentaranse no rexistro xeral do concello, debidamente reintegradas, no prazo de vinte días naturais a partir da aparición do anuncio da convocatoria no Boletín Oficial do Estado, podendo tamén presentarse do xeito previsto na Lei 30/1992, do 26 de novembro. Nas instancias os/as interesados/as manifestarán que reúnen todos e cada un dos requisitos esixidos na base segunda da convocatoria, debendo adxunta-lo xustificante do ingreso dos dereitos de exame, que se fixan en 3.000 pesetas.</p>
<p>Xunto coas instancias, os/as aspirantes deberán presenta-la documentación acreditativa dos méritos que aleguen para optaren a puntuación na fase de concurso, se é o caso. Non se terán en conta aqueles méritos que non aparezan suficientemente documentados.</p>
<p>Cuarta.-Admisión de aspirantes.</p>
<p>Rematado o prazo de presentación de instancias, o alcalde aprobará a lista de admitidos/as e notificarlles ós/as excluídos/as a causa da súa exclusión co obxecto de que poidan reclamar contra ela no prazo de dez días.</p>
<p>Quinta.-Tribunal cualificador.</p>
<p>Estarán integrados do seguinte xeito:</p>
<p>Presidente.-O alcalde ou concelleiro en quen delegue.</p>
<p>Secretaria.-A do concello ou funcionario en quen delegue.</p>
<p>Vocais.-O concelleiro delegado de Educación. Un representante do/s grupo/s da oposición na corporación municipal nomeado por eles. Un funcionario/a do concello designado/a polo alcalde. Un representante das organizacións sindicais presentes na mesa sectorial respectiva.</p>
<p>Tódolos vocais deberán posuí-la titulación ou especialización igual ou superior á esixida para o acceso á praza convocada, e poderán ser recusados/as do xeito previsto no artigo 29 da Lei 30/1992, debendo absterse de actuar nos supostos comprendidos no artigo 28 do mesmo texto legal.</p>
<p>Nomearanse suplentes para cada membro do tribunal. O seu nomeamento farase público no taboleiro de anuncios do concello xunto coa relación de excluídos/as. Os tribunais non poderán constituírse nin actuar sen a asistencia de, alomenos, a metade máis un dos seus membros.</p>
<p>Sexta.-Procedemento selectivo: concurso.</p>
<p>I. Por mes de servicios prestados en servicios de limpeza en centros escolares ó servicio da Administración pública: 0,20 puntos ata un máximo de 25 puntos. Acreditarase cunha certificación emitida pola Administración correspondente e por unha vida laboral expedida pola Seguridade Social.</p>
<p>II. Por outra experiencia que se poida acreditar en postos similares non prestados á Administración pública mediante recibo de salarios e vida laboral: 0,20 por cada mes ata un máximo de 10 puntos.</p>
<p>Sétima.-Cualificación final.</p>
<p>A suma das puntuacións acadadas no concurso dará a cualificación final e o tribunal non poderá propoñer para o seu nomeamento máis aspirantes que postos vacantes.</p>
<p>Oitava.-Presentación de documentos e nomeamento.</p>
<p>Os/as aspirantes propostos/as presentarán na secretaría do concello, dentro do prazo de vinte días naturais a partir de que sexa publicado no taboleiro de anuncios a proposta de nomeamento, os documentos acreditativos de que reúnen os requisitos esixidos na base segunda da convocatoria. Se dentro do prazo indicado e, salvo circunstancias de forza maior, os/as aspirantes propostos/as non presentasen a documentación ou se comprobase que non reúnen os devanditos requisitos, non poderán ser nomeados/as e quedarán anuladas tódalas súas actuacións, sen prexuízo das responsabilidades nas que puidesen ter incorrido por falsidade na instancia de solicitude.</p>
<p>Nese caso, o tribunal poderá formular nova proposta de nomeamento a favor do/a aspirante que, tendo superada a totalidade do proceso selectivo, o/a siga na orde de puntuación. Os/as nomeados/as deberán tomar posesión do seu cargo no prazo de 30 días naturais contados a partir de que lles sexa notificado o nomeamento.</p>
<p>Novena.-Incidencias.</p>
<p>Os tribunais quedan facultados para resolve-las dúbidas que se presenten e para adopta-las decisións precisas para o normal desenvolvemento dos procesos selectivos ó abeiro da lexislación en cada caso aplicable.</p>
<p>Gondomar, 18 de xullo de 2000.</p>
<p>Alejandro Gómez Garrido</p>
<p>Alcalde accidental</p>

