---
date: '2000-08-22'
id: 105D6
page: 12
number: 162
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Resolución do 11 de xullo de 2000 pola que se anuncia o concurso para o
  saneamento e a pavimentación da rúa Mareca-Romaño.
range: Resolución
url: 'https://www.xunta.gal/dog/Publicados/2000/20000822/Anuncio105D6_gl.html'
---
<p>Obxecto do contrato: a execución das obras de saneamento e pavimentación na rúa da Mareca-Romaño, de acordo co proxecto técnico integrado polos documentos enumerados no artigo 124 do texto refundido da Lei de contratos das administracións públicas.</p>
<p>Tipo de licitación: 17.191.863 ptas. (103.325,17 euros), IVE incluído.</p>
<p>Prazo de execución: o prazo de execución do contrato será de tres meses contados a partir do día seguinte ó da sinatura da acta de comprobación do replanteo.</p>
<p>Forma de adxudicación: concurso por procedemento aberto.</p>
<p>Proposicións: os licitadores poderán presentar proposicións no Rexistro Xeral de Entrada do Concello de Santiago de Compostela, das 9 ás 14 horas, dentro do prazo de 26 días naturais, contados desde o día seguinte ó da data da derradeira das publicacións que corresponden facer no Diario Oficial de Galicia e no BOP da Coruña.</p>
<p>Documentación: información: Concello de Santiago de Compostela (Departamento de Contratación-Servicios) Teléfono: 981 54 23 24. Fax: 981 57 76 27. Documentación: Copy Nova, r/ Nova de Abaixo, nº 12, local 4. Teléfono: 981 59 23 93. Santiago de Compostela.</p>
<p>Criterios de adxudicación: son os sinalados no punto 15.3.3 do prego de condicións.</p>
<p>Garantías: provisional: 2% do orzamento de licitación. Definitiva: 4% do importe de adxudicación.</p>
<p>Apertura de plicas: terá lugar en acto público na Casa do Concello de Santiago de Compostela (Secretaría) ás 12 horas, o quinto día hábil seguinte ó da finalización do prazo de presentación de proposicións.</p>
<p>Modelo de proposición:</p>
<p>D/Dª....., veciño/a..... núm...... e DNI núm....., en plena posesión da súa capacidade xurídica e de obrar, toma parte en nome propio (ou en representación de.....) na licitación contrato....., e xa que logo fai constar:</p>
<p>a) Ofrece o prezo de..... (en letras e números)..... ptas., o que supón unha baixa de..... (en letra e número)..... ptas. con respecto ó tipo de licitación.</p>
<p>b) Coñece e acepta tódalas cláusulas do prego de condicións que rexe a licitación.</p>
<p>c) Que achega toda a documentación esixida no prego de condicións.</p>
<p>Santiago de Compostela, ..... de..... de 2000.</p>
<p>O licitador. (Asinado e rubricado)</p>
<p>Reclamacións: simultaneamente ó de licitación exponse ó público o prego de condicións, contra o que se poderán presentar reclamacións no rexistro xeral do concello, durante oito días hábiles, contados a partir da publicación deste anuncio no BOP.</p>
<p>Santiago de Compostela, 11 de xullo de 2000.</p>
<p>P.D.</p>
<p>Luis Tojo Ramallo</p>
<p>Tenente alcalde</p>

