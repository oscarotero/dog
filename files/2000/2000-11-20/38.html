---
date: '2000-11-20'
id: 144C2
page: 15
number: 224
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 7 de novembro de 2000, da Dirección Xerencia do Complexo
  Hospitalario Juan Canalejo-Marítimo Oza da Coruña, pola que se anuncia
  concurso, polo procedemento aberto, para a adquisición do software estándar
  denominado Metaframe da empresa Citrix. (C.P. 182/2000).
range: Resolución
url: 'https://www.xunta.gal/dog/Publicados/2000/20001120/Anuncio144C2_gl.html'
---
<p>O director-xerente do Complexo Hospitalario Juan Canalejo-Marítimo Oza, en virtude das competencias que ten atribuídas na orde da Consellería de Sanidade e Servicios Sociais do 21 de abril de 1998 (DOG nº 88, do 11 de maio), sobre delegación de competencias en órganos centrais e periféricos do Servicio Galego de Saúde, no seu artigo 7º, modificada pola Orde do 23 de marzo de 2000 (DOG nº 104, do 30 de maio), e coa autorización expresa prevista nesa mesma norma, unha vez cumpridos os trámites administrativos correspondentes, resolve anuncia-la licitación que a continuación se cita:</p>
<p>Obxecto: adquisición do software estándar denominado Metaframe da empresa Citrix. C.P. 182/2000.</p>
<p>Orzamento: 6.850.000 pesetas (41.169,33 euros).</p>
<p>Garantía provisional: o 2% do importe de licitación, é dicir, 137.000 pesetas.</p>
<p>1. Forma de adxudicación: concurso, polo procedemento aberto, de subministracións.</p>
<p>2. Prazo de entrega: ver prego de cláusulas administrativas particulares.</p>
<p>3. Admisión de variantes: non se admitirá a presentación de variantes.</p>
<p>4. Solvencia económica, financeira e técnica: ver prego de cláusulas administrativas particulares.</p>
<p>5. Criterios de adxudicación: ver prego de cláusulas administrativas particulares.</p>
<p>6. Documentos de interese para os licitadores: o prego de cláusulas administrativas particulares e demais documentación complementaria, poden ser solicitados no Servicio de Contratación do Complexo Hospitalario (planta terceira do edificio do Hotel de Pacientes, anexo ó Hospital Juan Canalejo). As Xubias de Arriba, 84. 15006 A Coruña, en días laborables desde as 9 ás 14 horas. Teléfono: 981 17 80 73. Fax: 981 17 80 32.</p>
<p>7. Presentación de proposicions: as proposicións deberanse presentar en man, en sobres pechados e asinadas polo licitador ou persoa que o represente, no rexistro xeral deste Complexo Hospitalario Juan Canalejo (planta baixa do Hospital Juan Canalejo), antes das 14 horas do décimo quinto día natural contado a partir do seguinte ó da publicación desta resolución no Diario Oficial de Galicia, ou enviarse por correo, dentro do prazo sinalado.</p>
<p>8. Apertura das proposicións: terá lugar na sala de xuntas da xerencia do complexo hospitalario planta baixa do Hotel de Pacientes), a partir das 10 horas do décimo primeiro día natural contado dende o seguinte a aquél no que remate o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>9. Documentación que deberán presenta-los licitadores: os documentos que figuran no prego de cláusulas administrativas particulares.</p>
<p>10. Anuncios: os anuncios do presente concurso serán por conta do adxudicatario do contrato.</p>
<p>A Coruña, 7 de novembro de 2000.</p>
<p>Jesús Caramés Bouzán</p>
<p>Director xerente do Complexo Hospitalario</p>
<p>Juan Canalejo Marítimo Oza da Coruña</p>

