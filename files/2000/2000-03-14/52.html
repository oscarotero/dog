---
date: '2000-03-14'
id: '6626'
page: 3
number: 51
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 25 de xaneiro de 2000, do Xurado Provincial de Montes Veciñais
  en Man Común da Coruña, pola que se resolve a solicitude para a incorporación
  de dúas parcelas ó monte Can de Carracedo e Chan de Salgueiro (expediente
  318), da parroquia de Santiago de Mera (concello de Ortigueira).
range: Resolución
url: 'https://www.xunta.gal/dog/Publicados/2000/20000314/Anuncio6626_gl.html'
---
<p>Monte Can de Carracedo e Chan de Salgueiro, da parroquia de Santiago de Mera, concello de Ortigueira. Con data do 19 de decembro de 1997, a</p>
<p>comunidade de Mera presenta escrito de solicitude de inclusión de dúas parcelas excluídas da cualificación do monte Can de Carracedo e Chan de Salgueiro pola resolución do Xurado Provincial de Montes Veciñais en Man Común con data do 26 de febreiro de 1996. A comunidade achégalle ó xurado copia da sentencia firme con data do 24 de xuño de 1996, recaída no xuízo declarativo que afecta ás dúas parcelas respecto ás que se solicita a súa inclusión.</p>
<p>Estudiada a solicitude, o xurado acorda por unanimidade a súa incorporación ó monte veciñal para os efectos de lle dar debido cumprimento á sentencia achegada.</p>
<p>Contra esta resolución poderase interpoñer recurso de reposición con carácter potestativo ante o Xurado Provincial de Montes Veciñais en Man Común da Coruña, no prazo dun mes, ou recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ó de publicación desta resolución no Diario Oficial de Galicia, segundo o disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A Coruña, 25 de xaneiro de 2000.</p>
<p>Visto e prace</p>
<p>Rogelio Aramburu Núñez</p>
<p>Presidente do Xurado Provincial de Montes</p>
<p>Veciñais en Man Común da Coruña</p>
<p>Ana María Díaz López</p>
<p>Secretaria do Xurado Provincial de Montes Veciñais</p>
<p>en Man Común da Coruña</p>

