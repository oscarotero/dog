---
date: '2000-03-14'
id: '6576'
page: 3
number: 51
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 28 de febreiro de 2000, da Dirección Xeral da Función Pública,
  pola que se anuncia a exposición pública das listas provisionais das axudas
  aprobadas e denegadas das prestacións do fondo de acción social do ano 1998
  para o persoal transferido do Inem polo Real decreto 1375/1997, do 29 de
  agosto, e polo Real decreto 232/1998, do 16 de febreiro, ó que lle é de
  aplicación o Acordo sobre criterios de reparto do fondo de acción social para
  o exercicio de 1998, de data 23 de setembro de 1999, publicado por Resolución
  do 28 de outubro de 1999 da Dirección Xeral de Relacións Laborais.
range: Resolución
url: 'https://www.xunta.gal/dog/Publicados/2000/20000314/Anuncio6576_gl.html'
---
<p>De conformidade co establecido no punto 7 das normas xerais de procedemento do acordo subscrito en Santiago de Compostela o 2 de xullo de 1998, entre os representantes da Administración autonómica e a organización sindical Converxencia Intersindical Galega (CIG), representada na mesa xeral de negociación de funcionarios e no Comité Intercentros do persoal laboral, aprobado polo Consello da Xunta de Galicia o 10 de xullo de 1998 e publicado por Resolución do 17 de xullo de 1998, da Dirección Xeral de Relacións Laborais (Diario Ofi</p>
<p>cial de Galicia nº 146, do 30 de xullo), deben publicarse as listas provisionais das axudas de acción social do ano 1998 para o persoal transferido do Inem polo Real decreto 1375/1997, do 29 de agosto, e polo Real decreto 232/1998, do 16 de febreiro, afectado pola Resolución do 28 de outubro de 1999 da Dirección Xeral de Relacións Laborais (DOG nº 231, do 30 de novembro).</p>
<p>De conformidade con isto, esta dirección xeral</p>
<p>ACORDA:</p>
<p>Primeiro.-Facer públicas as listas provisionais das solicitudes aprobadas e denegadas das prestacións correspondentes ás continxencias de adquisición de vivenda, subvención de préstamos hipotecarios, estudio, educación dos fillos dos traballadores e tratamentos de saúde e gastos de enterro da acción social do ano 1998, que están expostas no taboleiro de anuncios das consellerías da Presidencia e Administración Pública e de Familia e Promoción do Emprego, Muller e Xuventude e as súas delegacións provinciais.</p>
<p>Segundo.-As solicitudes admitidas provisionalmente poderán ser denegadas nas listaxes definitivas en función do tope de percepción salarial que, de se-lo caso, fixe a Comisión de Acción Social, en aplicación do disposto no acordo sobre criterios de reparto.</p>
<p>Terceiro.-Poderase presentar escrito e, se é o caso, documentación de reparación de faltas e erros no</p>
<p>prazo de dez días hábiles a partir do seguinte ó da publicación desta resolución no Diario Oficial de Galicia, de acordo co establecido no artigo 71 da Lei 30/1992, de réxime xurídico das administracións públicas e do procedemento administrativo común, e do recollido na norma 7 de procedemento do acordo sobre criterios de reparto do fondo de acción social para o exercicio de 1998 (Diario Oficial de Galicia nº 146, do 30 de xullo), no rexistro xeral da Consellería da Presidencia e Administración Pública, nas delegacións provinciais das distintas consellerías e nas oficinas de correos, segundo o que establece o artigo 38 da Lei 30/1992, do 26 de novembro, e dirixidas ó director xeral da Función Pública (edificios administrativos San Caetano), 15771 Santiago de Compostela.</p>
<p>Santiago de Compostela, 28 de febreiro de 2000.</p>
<p>Joaquín López-Rúa Soler</p>
<p>Director xeral da Función Pública</p>

