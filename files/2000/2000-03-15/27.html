---
date: '2000-03-15'
id: 66EE
page: 3
number: 52
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 15 de febreiro de 2000 pola que se lle notifica a José M. Teloy
  Larrage ou herdeiros a resolución pola que se acorda a resolución de pleno
  dereito do contrato da súa vivenda, expediente C 2CD68, conta 1885.
range: Cédula
url: 'https://www.xunta.gal/dog/Publicados/2000/20000315/Anuncio66EE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, intentada a notificación no domicilio do interesado, sen que se puidese practicar, notifícaselles a José M. Teloy Larrage ou herdeiros a resolución do director xeral do Instituto Galego da Vivenda e Solo do 8 de setembro de 1999, pola que se acorda a resolución de pleno dereito do contrato relativo á vivenda de protección oficial da que é adxudicatario, recaída en procedemento de desfiuzamento administrativo por falta de pagamento.</p>
<p>Contra a citada resolución, que non é definitiva en vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes contado desde o día seguinte ó da publicación desta cédula, conforme o que establecen os artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992, modificada pola Lei 4/1999, transcríbese o texto íntegro da dita resolución:</p>
<p>«Expediente de desafiuzamento administrativo.</p>
<p>Resolución.</p>
<p>Visto o expediente de desafiuzamento administrativo seguido contra José M. Teloy Larrage ou herdeiros, beneficiario da vivenda obxecto desta resolución, situada na rúa Armada Española bloque 28, 8º C Ferrol (A Coruña) correspondente ó:</p>
<p>Expediente: C 2CD68, conta 1885, por incumprimento do contrato en canto á falta de pagamento das cotas, con infracción do réxime que regula as vivendas de protección oficial de promoción pública.</p>
<p>Tendo en conta os seguintes:</p>
<p>Feitos.</p>
<p>1. Que a entidade colaboradora na xestión e recadacción de vivendas da Xunta de Galicia emite certificado no que se comproba a falta de pagamento dos recibos pendentes por un importe total que ascende a 248.200 ptas. con data do 10 de decembro de 1998.</p>
<p>2. Que requirido por carta certificada con xustificante de recepción, que se atopa incorporada ó expediente, para que no prazo de dez días efectuase o pagamento das cantidades debidas nesa data, o dito requirimento non foi recibido, polo que foi noti</p>
<p>ficado conforme o disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>3. Con data do 29-7-1999 a empresa recadadora certifica unha débeda acumulada de 240.829 ptas.</p>
<p>Fundamentos de dereito.</p>
<p>1. É competente para a resolución deste expediente o director xeral do Instituto Galego da Vivenda e Solo.</p>
<p>2. Os feitos denunciados constitúen causa legal suficiente de resolución do contrato, desafiuzamento e lanzamento da vivenda.</p>
<p>3. Na tramitación do expediente observáronse as normas vixentes contidas nos artigos 138 a 144 do Regulamento de VPO, Decreto 2114/1968, do 24 de xullo, artigo 30 do texto refundido, R.D. 2960/1976, do 12 de novembro, artigos 58.59º e 96.3º da Lei 30/1992, do 26 de novembro, de réxime xurídico das administracións públicas e do procedemento administrativo común, e artigo 8.5º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vistos os preceptos legais invocados e demais normas de aplicación xeral</p>
<p>RESOLVO:</p>
<p>1. Acorda-la resolución de pleno dereito do contrato e o lanzamento da vivenda, que levará a cabo o representante da entidade colaboradora Hnos. Alonso Garrán, S.L. que se designe, con credencial para o efecto subscrita e asinada polo director xeral do Instituto Galego da Vivenda e Solo e coa preceptiva autorización xudicial para a entrada no domicilio de particulares na execución forzosa de actos da Administración, incorporada ó expediente e co auxilio das Forzas de Seguridade do Estado, autonómicas ou locais.</p>
<p>Advírteselle ó interesado que, de conformidade co establecido no Regulamento de VPO, poderá evita-lo lanzamento aboando o total da débeda coa recarga do 10% no prazo de quince días hábiles a partir do seguinte a aquel no que teña lugar a notificación ou publicación, así como aboa-las cantidades pendentes de pagamento por cotas de comunidade de veciños poñéndose ó día nelas.</p>
<p>2. A resolución en firme do contrato suporá a prohibición para contratar coa Administración nos termos previstos no artigo 20 c) da Lei 13/1995, do 18 de maio, de contratos das administracións públicas.</p>
<p>Notifíquese esta resolución ós interesados con expresión dos recursos legais que procedan. En Santiago de Compostela o 8 de setembro de 1999».</p>
<p>Santiago de Compostela, 15 de febreiro de 2000.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>

