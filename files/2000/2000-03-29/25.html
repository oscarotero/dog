---
date: '2000-03-29'
id: 733A
page: 4
number: 62
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 15 de marzo de 2000, da División de Recursos Económicos, pola
  que se anuncia concurso, polo procedemento aberto e trámite de urxencia, para
  a contratación polo Servicio Galego de Saúde dun servicio do sistema de
  comunicación de alertas farmacéuticas. (S-154/2000).
range: Resolución
url: 'https://www.xunta.gal/dog/Publicados/2000/20000329/Anuncio733A_gl.html'
---
<p>Obxecto e orzamento: servicio para o sistema de comunicación de alertas farmaceúticas, por un</p>
<p>importe máximo de 10.920.000 ptas. (IVE incluído) (65.630,52 euros).</p>
<p>Solvencia económica e financeira: deberá acreditarse conforme o previsto no punto 6 da folla de especificacións do prego de cláusulas administrativas particulares.</p>
<p>Solvencia técnica: deberá acreditarse conforme o previsto no punto 7 da folla de especificacións do prego de cláusulas administrativas particulares.</p>
<p>Clasificación económica:</p>
<p>Grupo, subgrupo, categoría.</p>
<p>Prazo de execución: ver punto 2 da folla de especificacións do prego de cláusulas administrativas particulares.</p>
<p>Documentos de interese para os licitadores: o prego de cláusulas administrativas particulares e demais documentación complementaria pódese solicitar na Consellería de Sanidade e Servicios Sociais, División de Recursos Económicos, Subdirección Xeral de Contratación e Xestión Económica, edificio administrativo San Caetano, bloque 2-2º, en días laborables desde as 9 ata as 14 horas.</p>
<p>Garantías: o 2% do orzamento de licitación, que se constituirá segundo o disposto no artigo 36 da Lei de contratos das administracións públicas.</p>
<p>Admisión de variantes: non se admiten.</p>
<p>Criterios de adxudicación: ver punto 11 da folla de especificacións do prego de cláusulas administrativas particulares.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral da Consellería de Sanidade e Servicios Sociais/Sergas, antes das 14 horas do décimo terceiro día natural contado a partir do seguinte ó da publicación desta resolución no DOG, ou por correo na forma indicada no punto 9 do prego de cláusulas administrativas particulares.</p>
<p>Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da Consellería de Sanidade e Servicios Sociais, a partir das 9.30 horas do quinto día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios deste concurso serán por conta do adxudicatario.</p>
<p>Santiago de Compostela, 15 de marzo de 2000.</p>
<p>Antonio Fernández-Campa García-Bernardo</p>
<p>Director xeral da División de Recursos</p>
<p>Económicos</p>

