---
date: '2000-11-14'
id: '13E36'
page: 15
number: 220
agency: CONCELLO DE VILA DE CRUCES
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2000/20001114/Anuncio13E36_gl.html'
---
<p>Aprobados inicialmente pola Comisión de Goberno, en sesión do 5 de outubro de 2000, os pregos de cláusulas administrativas así como as prescricións técnicas que rexerán o concurso público urxente e procedemento aberto para a redacción do Plan xeral de ordenación municipal do Concello de Vila de Cruces (Pontevedra), expóñense ó público por un prazo de oito días hábiles, para os efectos de que os interesados poidan examinalos e formula-las alegacións que consideren oportunas. Pola súa vez convócase licitación pública para a adxudicación do citado concurso, que quedaría aprazada no suposto de presentarse reclamacións ó prego, continuándose, o que reste, a partir do día seguinte ó da resolución das reclamacións.</p>
<p>Obxecto: é a adxudicación, mediante concurso polo procedemento aberto, do contrato de consultoría e asistencia para a redacción do Plan xeral de ordenación municipal do Concello de Vila de Cruces (Pontevedra), coa documentación e contido que se definen na Lei 1/1997, do 24 de marzo, do solo de Galicia, no Regulamento de planeamento e no prego de cláusulas.</p>
<p>Tipo de licitación: é de 13.700.000 pesetas.</p>
<p>Prazo de entrega: doce meses.</p>
<p>Garantías: a provisional establécese en 274.000 pesetas, e a definitiva igual ó 4% do importe de adxudicación.</p>
<p>Presentación de proposicións: presentaranse na secretaría do concello das 9 ás 13 horas, durante o prazo de 13 días naturais, contados desde o día seguinte ó da publicación deste anuncio no BOP. Cando se presente algunha proposición económica por procedemento administrativo, o licitador deberá comunicalo inescusablemente, anunciándoo por fax ó concello, dentro do prazo para a presentación de proposicións.</p>
<p>Apertura de plicas: terá lugar ás nove horas do segundo día hábil seguinte a aquel no que termine o prazo de presentación de proposicións. Se este fose sábado, terá lugar o primeiro día hábil seguinte.</p>
<p>Criterios de adxudicación: serán os fixados na correspondente cláusula do prego de condicións.</p>
<p>Modelo de proposicións: o recollido na correspondente cláusula do prego. Os licitadores presentarán simultanemante coa proposición e en sobre á parte e pechado os documentos que se indican na referida cláusula.</p>
<p>Forma de pagamento e financiamento: véxase o prego de condicións.</p>
<p>Vila de Cruces, 5 de outubro de 2000.</p>
<p>O alcalde-presidente</p>
<p>Rubricado</p>

