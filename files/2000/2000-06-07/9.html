---
date: '2000-06-07'
id: B47E
page: 8738
number: 110
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Corrección de erros.-Resolución do 13 de abril de 2000, da Delegación
  Provincial de Ourense, pola que se dispón a inscrición e a publicación, no
  Diario Oficial de Galicia, do convenio colectivo para o sector da construcción
  de Ourense e a súa acta de ratificación.
range: Corrección
url: 'https://www.xunta.gal/dog/Publicados/2000/20000607/AnuncioB47E_gl.html'
---
<p>Advertida a omisión da acta á que se fai referencia na publicación do dito convenio no Diario Oficial de Galicia número 105, do pasado mércores 31 de maio de 2000, cómpre publicala a seguir:</p>
<p>«En Ourense, sendo as vinte horas do luns 3 de abril de 2000, reúnense nos locais da ACO os abaixo asinantes, membros integrantes da comisión paritaria convencional, autorizados expresamente e para o efecto polas partes asinantes do convenio, previamente convocados, co obxecto de cumpri-lo requirimento remitido pola Consellería de Xustiza, Interior e Relacións Laborais, adoptando, logo de deliberación, exame e debate, e posterior votación, os seguintes acordos por unanimidade:</p>
<p>Acordo primeiro (forma e condicións da denuncia do convenio, así como o prazo de preaviso).</p>
<p>As partes, de común acordo, aproban por unanimidade, adicionarlle ó artigo 4º -duración- do convenio o seguinte texto:</p>
<p>«...A denuncia será sempre expresa e por escrito, e cunha antelación mínima dun mes á data do seu vencemento ou de calquera das súas prórrogas, se é o caso».</p>
<p>Acordo segundo.-Que tal e como se deduce do teor literal das actas asinadas polos negociadores, as partes que o subscribiron foron o Fecoma-CC.OO. e o MCA-UGT pola parte social e a ACO pola económico-empresarial, polo que por unanimidade acordan ratifica-la dita sinatura, pacto e convenio.</p>
<p>E lido por tódolos interviñentes e encontrándoo totalmente conforme, asínano en doce exemplares, e para un só efecto, no lugar e data mencionados no encabezamento».</p>
<p>Seguen tres rúbricas e tres selos.</p>

