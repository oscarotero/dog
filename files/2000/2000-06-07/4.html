---
date: '2000-06-07'
id: B46A
page: 8725
number: 110
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 136/2000, do 19 de maio, polo que se acepta a cesión, a título
  gratuíto, á Comunidade Autónoma de Galicia dunha parcela segregada, situada no
  termo municipal da Cañiza (Pontevedra), para a localización do Centro de
  Exposición Permanente de recursos da comarca da Paradanta: Expoparadanta.
range: Decreto
url: 'https://www.xunta.gal/dog/Publicados/2000/20000607/AnuncioB46A_gl.html'
---
<p>O Pleno da Corporación municipal do Concello da Cañiza, en sesión que tivo lugar o día 25 de febreiro de 2000, acordou ceder á Comunidade Autónoma de Galicia unha parcela segregada, situada no lugar do Vieiro, no termo municipal da Cañiza (Pontevedra), para a localización do Centro de Exposición Permanente de recursos da comarca da Paradanta: Expoparadanta.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; aínda que non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello da Cañiza acordou a cesión e logo de deliberación do Consello da Xunta de Galicia na súa reunión do día dezanove de maio de dous mil,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dunha parcela, no termo municipal da Cañiza (Pontevedra), que a seguir se describe:</p>
<p>Parcela situada no lugar do Vieiro, cunha superficie de sete mil quince metros cadrados, 7.015 m e coa cualificación urbanística de rústica común.</p>
<p>Lindes: norte, Celia Quintáns Álvarez e Antonio Ferreiro; sur, Herminio Quintáns Álvarez (gasolineira); leste, resto do predio matriz; e oeste, Celia Quintáns Álvarez e estrada da Cañiza a Crecente.</p>
<p>A dita parcela foi segregada do predio matriz, inscrito no Rexistro da Propiedade de Ponteareas a favor do Concello da Cañiza, no folio 64, do libro 95 da Cañiza, tomo 1.032 do arquivo, predio nº 10.869, inscrición 1ª.</p>
<p>Artigo 2º</p>
<p>A parcela cedida destinarase á localizción do Centro de Exposición Permanente de recursos da comarca da Paradanta: Expoparadanta.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, dezanove de maio de dous mil.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

