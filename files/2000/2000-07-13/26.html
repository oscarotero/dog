---
date: '2000-07-13'
id: EC86
page: 10
number: 136
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 23 de maio de 2000 pola que se aproba o cambio de dominio das bateas
  Rúa I, Rúa III e Rúa V.
range: Orde
url: 'https://www.xunta.gal/dog/Publicados/2000/20000713/AnuncioEC86_gl.html'
---
<p>Vistos os expedientes instruídos para efectos de transmisión dos viveiros Rúa I, Rúa III e Rúa V e das concesiónss administrativas que os amparan, resulta:</p>
<p>A) Antecedentes de feito.</p>
<p>Primeiro: mediante escritos de data 24-2-2000, José Álvarez Ochoa solicitou autorización para transmisión da concesión dos viveiros Rúa I, Rúa III e Rúa V.</p>
<p>Segundo: os informes do Servicio de Protección dos Recursos sobre as características dos viveiros e do Servicio Técnico Xurídico sobre a tramitación do expediente son favorables.</p>
<p>B) Fundamentos xurídicos.</p>
<p>Primeiro: este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo: os expedientes seguiron tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, por proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión inter vivos, a favor de Mª Luisa Álvarez Míguez (76.858.554), Manuel Francisco Prol Sánchez (35.259.250), Josefa Álvarez Míguez (35.447.868) e Evaristo Costas Aguín (35.435.693), das concesións administrativas dos viveiros que se indican a continuación e das que son titulares na actualidade José Álvarez Ochoa (35.387.335) e Luisa Míguez Pérez (35.371.493).</p>
<p>Identificación:</p>
<p>Tipo: batea.</p>
<p>Nome: Rúa I.</p>
<p>Localización: 128 O Grove G.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde outorgamento: 10-11-1964.</p>
<p>Remate vixencia: 30-11-2004.</p>
<p>Identificación</p>
<p>Tipo: batea.</p>
<p>Nome: Rúa III.</p>
<p>Localización: 4 O Grove E.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde outorgamento: 27-11-1970.</p>
<p>Remate vixencia: 26-12-2000.</p>
<p>Identificación:</p>
<p>Tipo: batea.</p>
<p>Nome: Rúa V.</p>
<p>Localización: 124 O Grove G.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde outorgamento: 14-5-1975.</p>
<p>Remate vixencia: 19-6-2005.</p>
<p>Baixo as seguintes condicións:</p>
<p>Primeira.-Os actuais titulares deberán presentar no prazo máximo dun mes, contado desde o día seguinte ó da publicación desta orde no Diario Oficial de Galicia, orixinal e copia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen achega-la documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular das concesións queda subrogado nos dereitos e obrigas dos anteriores, desde o momento de formalización da compravenda en escritura pública.</p>
<p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 23 de maio de 2000.</p>
<p>P.D. (Orde 14-6-1999, DOG nº 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Pontevedra</p>

