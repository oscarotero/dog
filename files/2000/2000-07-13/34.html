---
date: '2000-07-13'
id: ECA6
page: 10
number: 136
agency: INSTITUTO GALEGO DE CONSUMO
section: VI. ANUNCIOS
title: >-
  Cédula do 14 de xuño de 2000, da Delegación Provincial da Coruña, de
  notificación da resolución de recurso ordinario, expediente sancionador
  15-140/1999, en materia de defensa do consumidor.
range: Cédula
url: 'https://www.xunta.gal/dog/Publicados/2000/20000713/AnuncioECA6_gl.html'
---
<p>De conformidade co disposto no artigo 59.4º, da Lei 30/1992, de réxime xurídico das administracións públicas e do procedemento administrativo común do 26 de novembro (BOE do 27 de novembro), notifícaselles ás persoas mencionadas a continuación (que non puideron ser notificadas no último domicilio coñecido que así mesmo se indica) a resolución do recurso de alzada do expediente 15-140/1999 por infracción en materia de defensa do consumidor.</p>
<p>Contra a dita resolución que pon fin á vía administrativa, cabe interpoñer recurso potestativo de reposición ante o presidente do Instituto Galego de Consumo, no prazo dun mes contado a partir do día seguinte ó da notificación desta resolución, entendéndose desestimado polo transcurso dun mes sen que se dicte e notifique a resolución do recurso, ou recurso contencioso-administrativo ante o Xulgado do Contencioso-Administrativo da Coruña no prazo de dous meses contados a partir do seguinte día ó da notificación desta resolución.</p>
<p>Se non fose recorrida no devandito prazo, a sanción devirá firme e executiva, e poderá facerse efectiva en período voluntario, en calquera entidade financeira, na conta 3110001136 de Caixa Galicia (2091), oficina de Relación con Organismos (0388) Santiago de Compostela, no seguinte prazo:</p>
<p>a) As débedas notificadas entre os días un e quince de cada mes, desde a data de notificación ata o día cinco do mes seguinte ou o inmediatamente hábil e posterior.</p>
<p>b) As débedas notificadas entre os días dezaseis e último de cada mes, dende a data de notificación ata o día vinte do mes seguinte ou o inmediatamente hábil e posterior.</p>
<p>Expediente: 15-140/1999.</p>
<p>Denunciado: José Manuel Rebollo Capillas</p>
<p>Domicilio: Avenida das Conchiñas nº 1, A Coruña.</p>
<p>Sanción e motivos: 50.000 pesetas por deficiente prestación dun servicio.</p>
<p>Data da resolución: 31-3-2000.</p>
<p>A Coruña, 14 de xuño de 2000.</p>
<p>Jesús Espada Martínez</p>
<p>Delegado provincial da Coruña</p>

