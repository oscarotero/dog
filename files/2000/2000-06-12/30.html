---
date: '2000-06-12'
id: B91A
page: 9
number: 113
agency: AUGAS DE GALICIA
section: VI. ANUNCIOS
title: >-
  Resolución do 6 de xuño de 2000 pola que se anuncia a licitación, polo sistema
  de concurso polo procedemento aberto e trámite de urxencia, das obras que se
  citan. (Clave OH.232.299 e dúas máis).
range: Resolución
url: 'https://www.xunta.gal/dog/Publicados/2000/20000612/AnuncioB91A_gl.html'
---
<p>A) Obra.</p>
<p>1. Construcción dun novo depósito regulador de auga en Montealegre (Ourense).</p>
<p>Clave: OH.232.299.</p>
<p>Orzamento: noventa e oito millóns seiscentas oitenta e dúas mil trescentas oitenta e cinco pesetas (98.682.385 ptas., equivalente a 593.093,079 euros).</p>
<p>Prazo de execución: 24 meses.</p>
<p>Clasificación: grupo E, subgrupo 1, categoría c.</p>
<p>Grupo C, subgrupo 2, categoría c.</p>
<p>Fianza provisional: non se esixe.</p>
<p>2. Saneamento e abastecemento a Barreiros-última fase (Barreiros-Lugo).</p>
<p>Clave: OH.527.308.</p>
<p>Orzamento: cincuenta e un millóns novecentas sesenta e catro mil setecentas corenta e catro pesetas (51.964.744 ptas., equivalente a 312.314,401 euros).</p>
<p>Prazo de execución: 12 meses.</p>
<p>Clasificación: grupo E, subgrupo 1, categoría c.</p>
<p>Fianza provisional: non se esixe.</p>
<p>3. Mellora e ampliación da rede de saneamento no núcleo da Brea (Trazo-A Coruña).</p>
<p>Clave: OH.315.418.</p>
<p>Orzamento: vintecinco millóns catrocentas oitenta e catro mil trescentas noventa e catro pesetas (25.484.394 ptas., equivalente a 153.164,293 euros).</p>
<p>Prazo de execución: 10 meses.</p>
<p>Clasificación: grupo E, subgrupo 1, categoría c.</p>
<p>Fianza provisional: non se esixe.</p>
<p>(Declaradas urxentes conforme o establecido no artigo 72 da Lei de contratos das administracións públicas).</p>
<p>B) Documentos de interese para os licitadores.</p>
<p>Os pregos de cláusulas administrativas particulares, así como os proxectos, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, no organismo autónomo Augas de Galicia -Consellería de Política Territorial, Obras Públicas e Vivenda-, edificios administrativos de San Caetano, Santiago de Compostela.</p>
<p>C) Garantías que se lles esixen ós licitadores.</p>
<p>Esixirase a fianza provisional indicada na alínea A) anterior e unha fianza definitiva equivalente ó 4% do orzamento da licitación, para cada unha das obras sinaladas na dita alínea.</p>
<p>As devanditas fianzas poderán ser presentadas na modalidade e polas persoas ou entidades que especifica a lexislación española vixente.</p>
<p>D) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>E) Prazo e lugar para a presentación de proposicións.</p>
<p>As proposicións deberán presentarse en sobre pechado no rexistro xeral da Consellería de Política Territorial, Obras Públicas e Vivenda, ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do día vintenove (29) de xuño de 2000.</p>
<p>F) Admisión de variantes.</p>
<p>Admítese a presentación dunha variante para cada unha das obras citadas na letra A) deste anuncio, de acordo co indicado no prego de cláusulas administrativas particulares (punto 2.1.1. do dito prego).</p>
<p>G) Apertura das proposicións.</p>
<p>A apertura das proposicións será realizada pola mesa de contratación, na sala de xuntas da Consellería de Política Territorial, Obras Públicas e Vivenda, ás dez horas do día dez (10) de xullo de 2000.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 2.2.6. Constitución e funcionamento da mesa, do prego de cláusulas administrativas particulares.</p>
<p>H) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe deste anuncio será por conta dos adxudicatarios.</p>
<p>Santiago de Compostela, 6 de xuño de 2000.</p>
<p>Agustín Hernández Fernández de Rojas</p>
<p>Presidente do organismo autónomo Augas de Galicia</p>

