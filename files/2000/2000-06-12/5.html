---
date: '2000-06-12'
id: B8AA
page: 8
number: 113
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 12 de maio de 2000 pola que se crea o polígono de viveiros Corme B e
  se declara como zona de interese especial de cultivos mariños.
range: Orde
url: 'https://www.xunta.gal/dog/Publicados/2000/20000612/AnuncioB8AA_gl.html'
---
<p>As previsións de incremento da producción das especies acuícolas actualmente en explotación en resposta a unha maior demanda do mercado, xunto coa necesidade de experimentar na zona marítima o cultivo a escala semi-industrial de novas especies ou a aplicación de modernas tecnoloxías, obriga a dispoñer de áreas onde poder instala-los novos establecementos, sen satura-las zonas que actualmente se encontran en explotación.</p>
<p>A demanda da planificación dos cultivos mariños dentro dunha xestión integrada dos usos do litoral, esixe a delimitación mediante polígonos das áreas destinadas á instalación dos viveiros (gaiolas, bateas e liñas de cultivo) e a declaración como zonas de interese de cultivos mariños daquelas que polas peculiares características aconsellen protección, evitando a concorrencia doutros usos incompatibles ou que puidesen interferir negativamente no correcto desenvolvemento da actividade acuícola.</p>
<p>Por todo isto, vistos os informes que constan no expediente, facendo uso das facultades que en materia de declaración de zonas de interese marisqueiro e de cultivos mariños concede á Comunidade Autónoma galega o Real decreto 3318/1982, do 24 de xullo, sobre traspaso de función e servicios da Administración do Estado. En desenvolvemento da letra d) do artigo 6, da Lei 6/1993, do 11 de maio, de pesca de Galicia, así como do Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, esta consellería</p>
<p>DISPÓN:</p>
<p>Artigo 1º</p>
<p>Créase o polígono de viveiros que se sinala a continuación:</p>
<p>Distrito: Corme.</p>
<p>Polígono: B.</p>
<p>Lugar: ría de Corme-Laxe (A Coruña).</p>
<p>Coordenadas: sinaladas no anexo.</p>
<p>Superficie: 100.000 m.</p>
<p>Capacidade: 12 cuadrículas.</p>
<p>Destino previsto: cultivos mariños.</p>
<p>A situación xeográfica do polígono será a indicada no anexo desta orde.</p>
<p>Artigo 2º</p>
<p>Declarase de interese especial de acuicultura o polígono de viveiros creado no artigo 1º.</p>
<p>Disposicións derradeiras</p>
<p>Primeira.-Facúltase o director xeral de Recursos Mariños para dicta-las resolucións que foran precisas para o desenvolvemento desta orde.</p>
<p>Segunda.-A presente orde entra en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de maio de 2000.</p>
<p>P.O. (17-12-1997, DOG nº 246, do 22)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

