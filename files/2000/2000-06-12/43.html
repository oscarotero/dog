---
date: '2000-06-12'
id: B94E
page: 9
number: 113
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do proxecto de urbanización da parcelación de
  predios en Cabo Estai (expediente 4104/401).
range: Anuncio
url: 'https://www.xunta.gal/dog/Publicados/2000/20000612/AnuncioB94E_gl.html'
---
<p>O Consello da Xerencia Municipal de Urbanismo de Vigo, en sesión do día 18 de novembro de 1999, acordou aprobar definitivamente o proxecto de urbanización da prolongación da estrada de Cabo Estai, pavimentación da senda peonil e remate de beirarrúas na rúa arquitecto Antonio Cominges, en Oia (expediente 4104/401), presentado por Aurelio Pérez Rodríguez e redactado polo enxeñeiro de camiños, canles e portos Alberto Moreno García, con visado colexial do 23 de xullo de 1998.</p>
<p>Contra o devandito acordo, que pon fin á vía administrativa, poderá interpoñe-los seguintes recursos:</p>
<p>a) Potestativo de reposición ante Consello da Xerencia Municipal de Urbanismo de Vigo, no prazo dun mes a partir do día seguinte ó da publicación deste anuncio.</p>
<p>b) Contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da publicación deste anuncio.</p>
<p>Nembargantes, interposto o recurso de reposición non poderá interpoñerse recurso contencioso-administrativo ata que sexa resolto expresamente o pri</p>
<p>meiro ou se produza a súa desestimación presunta por transcurso do prazo máximo dun mes para dictar e notifica-la resolución.</p>
<p>c) Calquera outro recurso que se considere oportuno e sexa procedente interpoñer.</p>
<p>De conformidade co artigo 59 da Lei 30/1992, do 26 de novembro, LRXAP-PAC, por medio deste anuncio notifícaselle-lo acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 24 de novembro de 1999.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

