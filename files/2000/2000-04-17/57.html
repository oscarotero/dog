---
date: '2000-04-17'
id: 840E
page: 6
number: 75
agency: >-
  FUNDACIÓN PARA O FOMENTO DA CALIDADE INDUSTRIAL E DESENVOLVEMENTO TECNOLÓXICO
  DE GALICIA
section: VI. ANUNCIOS
title: >-
  Resolución do 1 de abril de 2000 pola que se convoca o proceso de selección
  para ingreso no cadro de persoal laboral fixo da fundación.
range: Resolución
url: 'https://www.xunta.gal/dog/Publicados/2000/20000417/Anuncio840E_gl.html'
---
<p>En cumprimento da Lei 10/1996, do 5 de novembro (Diario Oficial de Galicia nº 227, do 20 de novembro) de actuación de entes e empresas nas que teñen participación maioritaria a Xunta de Galicia, en materia de persoal e contratación, resólvese convoca-lo proceso selectivo para o persoal laboral fixo da Fundación para o Fomento da Calidade Industrial e Desenvolvemento Tecnolóxico de Galicia.</p>
<p>Convócase unha (1) praza, para o Centro de Innovación e Servicios Tecnolóxicos da Madeira (CIS Madeira), de xefe de área.</p>
<p>Requisitos mínimos que deberán acreditarse:</p>
<p>-Titulación universitaria en enxeñería de montes, especialidade de industrias forestais, enxeñería superior en tecnoloxía da madeira e/ou ciencias e tecnoloxía da madeira.</p>
<p>As funcións que se realizarán son as seguintes:</p>
<p>Propoñer á dirección do centro os proxectos e actividades que se realizarán, no sector da madeira, na área da súa competencia, cos orzamentos necesarios para levalos á práctica.</p>
<p>-Responsabilizarse do desenvolvemento dos proxectos e traballos técnicos e científicos, no sector da madeira, previstos na súa área, aprobados polo director do centro, e adopta-las medidas necesarias para executalos.</p>
<p>-Organizar e controla-los traballos da súa área.</p>
<p>-Supervisar e coordina- las distintas unidades ó seu cargo.</p>
<p>-Propoñer ó director do centro os servicios, asistencias técnicas ou subministracións necesarias para o desenvolvemento das actividades da súa área, de acordo cos procedementos e actuacións na xestión administrativa do centro.</p>
<p>-Da Área de Información, Formación, Promoción e Estudios dependen as unidades relacionadas co sistema de información, a de formación, estudios do sector da industria da madeira, a promoción dos productos de madeira, así como o apoio á xestión do propio centro, as que, pola súa vez, están divididas nas correspondentes seccións en función das tarefas específicas que se desenvolverán, de acordo co organigrama funcional do centro.</p>
<p>Requisitos xerais:</p>
<p>-Ter nacionalidade dun país membro da Unión Europea.</p>
<p>-Ter cumpridos os 18 anos de idade.</p>
<p>-Non padecer enfermidade ou defecto físico que impida desempeña-las funcións correspondentes.</p>
<p>-Non estar separado do servicio de ningunha administración pública en virtude de expediente disciplinario, nin atoparse inhabilitado por sentencia firme para o exercicio de funcións públicas.</p>
<p>-Posuír e acredita- la titulación académica exisida (homologada polo Ministerio de Educación, no caso de títulos expedidos por un país que non sexa membro da Unión Europea).</p>
<p>Documentación que se presentará:</p>
<p>-Solicitude, segundo modelo presentado como anexo I.</p>
<p>-Fotocopia do DNI.</p>
<p>-Fotografía tamaño carné.</p>
<p>-Currículum vitae con documentación orixinal ou fotocopia* que acredite a titulación, formación e experiencia esixidas, así como a formación e/ou experiencia que desexe achegar para ser valorada. A omisión da documentación acreditativa de calquera mérito eliminará este da súa correspondente valoración. Acreditarase a experiencia laboral con historial completo da Seguridade Social ou certificado de empresa.</p>
<p>* Aqueles que presenten fotocopias sen compulsar e accedan á fase da entrevista persoal deberán achega-los orixinais ó obxecto de cotexa-las copias presentadas.</p>
<p>Lugar de presentación e de publicación de anuncios. Prazo de presentación de solicitudes:</p>
<p>-As solicitudes serán dirigidas ó presidente do Consello de Dirección da Fundación e presentaranse ou remitiranse por correo certificado ás oficinas de servicios centrais da Fundación sitas na rúa Varsovia nº 4C 2ª planta -Área Central- 15703 Santiago de Compostela; ou ben na propia sede do CIS Madeira no Parque Tecnolóxico de Galicia en San Cibrao das Viñas, 32901 Ourense.</p>
<p>-O prazo de presentación será de 30 días naturais contados a partir do día seguinte da publicación da presente convocatoria no Diario Oficial de Galicia.</p>
<p>Proceso de selección:</p>
<p>1. A selección, de conformidade co disposto no artigo 4 da Lei 10/1996, do 5 de novembro, será efectuada por unha comisión designada para o efecto (anexo II).</p>
<p>2. Rematado o prazo de presentación de solicitudes, o comité de selección publicará as listas pre</p>
<p>vias de admitidos e excluídos do proceso de selección, con indicación da causa de exclusión, se for o caso, establecéndose un prazo de 10 días hábiles para, por petición do interesado, reparar calquera erro que sexa corrixible.</p>
<p>3. As probas, para todas aquelas persoas que cumpran os requisitos mínimos esixidos, consistirán nun concurso de méritos, unha proba escrita e unha entrevista persoal.</p>
<p>a) Concurso de méritos. Avaliaranse os méritos de cada candidato segundo o baremo do anexo III, ata unha puntuación máxima de 20 puntos. Pasarán a proba escrita todos aqueles que obteñan como mínimo 10 puntos nesta valoración.</p>
<p>Unha vez valorados os requisitos mínimos publicaranse as listas definitivas de admitidos e excluídos da proba escrita, incluíndo lugar e data en que comezarán as probas, ás que deberán asisti-los candidatos provistos do seu DNI. Estas listas serán publicadas nos taboleiros de anuncios dos enderezos anteriores.</p>
<p>b) Proba escrita. Tratará sobre o temario incluído como anexo IV, a cal haberá que superar para pasa-la entrevista persoal. A puntuación máxima que se poderá obter na proba é de 10 puntos. Requirirase un mínimo de 5 puntos para pasar á seguinte proba.</p>
<p>A proba escrita poderase realizar nunha ou dúas fases (tipo test e/ou temas que se van desenvolver), a criterio do comité de selección.</p>
<p>A proba escrita incluirá a traducción para o castelán dun artigo relacionado coa industria da madeira desde un idioma estranxeiro que escollerá o candidato (entre inglés, francés ou alemán). A dita traducción pasarase a soporte informático en formato Word-97.</p>
<p>No caso de dividila en dúas fases, cada fase valorarase ata un máximo de 10 puntos, debendo superar cada fase cun mínimo de 5 puntos. A valoración final obterase por media aritmética da puntuación obtida en cada unha das fases.</p>
<p>Unha vez corrixida a proba escrita, o comité de selección publicará a lista de aprobados, incluíndo o lugar e data no que se realizarán as entrevistas persoais.</p>
<p>c) Entrevista persoal. Valorarase a adecuación do candidato ó perfil da praza en relación cos aspectos de toma de decisións, dirección técnica de proxectos e capacidade de relación humana. Valorarase ata unha puntuación máxima de 10 puntos.</p>
<p>A puntuación final do proceso de selección obterase por suma dos puntos obtidos na fase de concurso de méritos (máximo 20 puntos), na proba escrita (máximo 10 puntos) e na entrevista persoal (máximo 10 puntos).</p>
<p>4. Unha vez finalizado todo o proceso anterior, o comité de selección publicará o nome da persoa seleccionada nos taboleiros de anuncios da funda</p>
<p>ción, facendo consta-la data de ingreso, así como a documentación complementaria que deberán entregar para formaliza-lo contrato, o cal terá carácter de laboral fixo, suxeito ó período de proba regulado no artigo 14 do Estatuto dos traballadores, actuando como órgano de contratación da fundación o Consello de Dirección a través do seu presidente.</p>
<p>Santiago de Compostela, 1 de abril de 2000.</p>
<p>José Manuel González González</p>
<p>Presidente do Consello de Dirección da Fundación</p>
<p>para o Fomento da Calidade Industrial</p>
<p>e Desenvolvemento Tecnolóxico de Galicia</p>
<p>ANEXO I</p>
<p>SOLICITUDE PARA PARTICIPAR NO PROCESO DE SELECCIÓN PARA</p>
<p>O INGRESO NO CADRO DE PERSOAL LABORAL FIXO DA FUNDACIÓN PARA</p>
<p>O FOMENTO DA CALIDADE INDUSTRIAL E DESENVOLVEMENTO</p>
<p>TECNOLÓXICO DE GALICIA</p>
<p>Praza á que opta:</p>
<p>Datos persoais:</p>
<p>Primeiro apelido Segundo apelido</p>
<p>Nome DNI</p>
<p>Enderezo</p>
<p>Localidade Provincia Cód. postal</p>
<p>Teléfono Data de nacemento</p>
<p>Localidade Provincia</p>
<p>Nacionalidade Nº afiliación á Seg. Social</p>
<p>Titulación</p>
<p>Declaración xurada:</p>
<p>O abaixo asinante declara baixo xuramento non padecer enfermidade ou defecto físico que lle impida desempeña-las funcións correspondentes ó posto de traballo da praza á que opta, e non estar separado do servicio de ningunha Administración pública en virtude de expediente disciplinario, nin atoparse inhabilitado por sentencia firme para o exercicio de funcións públicas.</p>
<p>Lugar e data</p>
<p>Asinado:.............................</p>
<p>Presidente do Consello de Dirección da Fundación para o Fomento da Calidade Industrial e Desenvolvemento Tecnolóxico de Galicia.</p>
<p>ANEXO II</p>
<p>COMISIÓN DE SELECCIÓN</p>
<p>1. A comisión de selección estará formada por:</p>
<p>a) Presidente: o presidente do Consello de Dirección.</p>
<p>b) Secretario: o secretario do Consello de Dirección.</p>
<p>c) Vocal: o secretario do Patronato.</p>
<p>d) Vocal: o director do Centro de Innovación e Servicios Tecnolóxicos da Madeira.</p>
<p>e) Vocal: 1 representante do CIS da Madeira con rango de xefe de área.</p>
<p>f) Vocal: 1 representante dos traballadores.</p>
<p>2. Os membros da comisión deberán absterse de intervir, notificándollo ó presidente, cando concorran neles circunstancias das previstas no artigo 28 da Lei de réxime xurídico das administracións públicas e de procedemento administrativo común, ou que realizasen tarefas de preparación de aspirantes a probas selectivas nos cinco anos anteriores á publicación desta convocatoria.</p>
<p>O presidente poderá solicitarlles ós membros da comisión de selección declaración expresa de non atoparse incursos nas causas sinaladas de abstención.</p>
<p>Os aspirantes poderán recusa-los membros da comisión de selección cando concorran as circunstancias previstas na presente base.</p>
<p>3. Para a comisión actuar validamente requirirase, como mínimo, a presencia do presidente, do secretario e dun vocal.</p>
<p>4. Para efectos de comunicación e demais incidencias, a comisión terá como sede as oficinas dos servicios centrais sitas na rúa Varsovia nº 4C, 2ª planta -Área Central 15703 Santiago de Compostela.</p>
<p>ANEXO III</p>
<p>BAREMO PARA O CONCURSO DE MÉRITOS DA PRAZA DE XEFE DE ÁREA</p>
<p>* Experiencia profesional acreditada en posto similar á praza que se pretende cubrir; 0,25 puntos/mes, ata un máximo de 7 puntos.</p>
<p>* Idiomas:</p>
<p>-Estar en posesión dos tres primeiros cursos da escola oficial de idiomas ou titulación equivalente, certificados emitidos por entidade estranxeira (First, Avanced o similar) de ter superado os niveis de coñecemento específicos en inglés, francés ou alemán; 1 punto por cada un dos idiomas acreditados.</p>
<p>-Estar en posesión do título oficial dos cinco cursos da escola de idiomas, Proficiency ou título universitario en filoloxía, nos idiomas inglés, francés ou alemán; 2 puntos por cada un dos idiomas acreditados.</p>
<p>A parte de idiomas extranxeiros non poderá superar un máximo de 5 puntos no seu conxunto.</p>
<p>* Galego:</p>
<p>-Título oficial de iniciación de galego: 1 punto.</p>
<p>-Título de perfeccionamento: 1 punto.</p>
<p>O apartado de galego non poderá superar un máximo de 2 puntos no seu conxunto.</p>
<p>* Estar en posesión do título de doutor: 3 puntos.</p>
<p>* Méritos:</p>
<p>-Realización de proxectos técnicos, traballos de I+D: 0,5 puntos por cada proxecto ou traballo realizado para empresa privada, entidade ou organismo público. Máximo 1,5 puntos.</p>
<p>-Publicación de proxectos ou artigos sobre a tecnoloxía de procesos ou productos da madeira e mobiliario: 0,1 punto por proxecto e artigo publicado en revista especializada da madeira. Máximo de 1 punto.</p>
<p>-0,10 puntos pola participación en cursos, congresos e seminarios da madeira. Máximo 0,5 puntos.</p>
<p>Esta parte dos méritos non poderá superar nunca un máximo de 3 puntos.</p>
<p>ANEXO IV</p>
<p>TEMARIO PROBA ESCRITA</p>
<p>-Coñecementos da madeira.</p>
<p>-Tecnoloxías dos procesos da industria transformadora da madeira.</p>
<p>-Aplicacións de producto da madeira.</p>
<p>-Aplicacións de producto derivado da madeira.</p>
<p>-Xestión da calidade (ISO 9000).</p>
<p>-Normativa de producto no sector da madeira.</p>

