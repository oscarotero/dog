---
date: '2000-11-13'
id: 13A9A
page: 15
number: 219
agency: INSTITUTO GALEGO DAS ARTES ESCÉNICAS E MUSICAIS
section: III. OUTRAS DISPOSICIÓNS
title: >-
  Resolución do 31 de outubro de 2000 pola que se convocan seis bolsas de
  colaboración e investigación do patrimonio escénico e musical galego.
range: Resolución
url: 'https://www.xunta.gal/dog/Publicados/2000/20001113/Anuncio13A9A_gl.html'
---
<p>A Lei 4/1989, do 21 de abril, pola que se crea o Instituto Galego das Artes Escénicas e Musicais, modificada pola Lei 2/1991, do 14 de xaneiro, indica no seu artigo 9 que corresponderá ó IGAEM exerce-las funcións de actualización do inventario e catalogación do patrimonio escénico e musical galego e informar permanentemente del.</p>
<p>A catalogación deste patrimonio escénico -abarca o teatro, a música e a danza- vense realizando no centro de documentación das Artes Escénicas de Galicia do IGAEM, estando na actualidade en fase de recompilación de diverso material de interese.</p>
<p>Sen embargo, a este labor de catalogación convén engadir puntualmente accións de investigación patrimonial para arrequece-los datos e recuperar mediante estas accións partes importantes deste patrimonio escénico e musical.</p>
<p>Por eso, esta xerencia convoca as seguintes bolsas de investigación.</p>
<p>1 bolsa de investigación e inventario dos Espacios Escénicos da Rede Galega de Teatros e Auditorios.</p>
<p>1 bolsa de investigación e realización do Anuario das Artes Escénicas de Galicia.</p>
<p>1 bolsa para a actualización do inventario patrimonial do IGAEM.</p>
<p>2 bolsas de investigación do patrimonio musical de Galicia.</p>
<p>1 bolsa para a realización dun Catálogo dos Grupos de Danza Tradicional de Galicia.</p>
<p>Duración e dotación económica.</p>
<p>O desfrute da bolsa será desde a toma de posesión, a partir do mes de novembro do 2000 ata o mes de marzo do 2001 ambos inclusive.</p>
<p>A dotación económica de cada bolsa será de 750.000 pesetas brutas por persoa.</p>
<p>Requisitos dos participantes.</p>
<p>Os aspirantes deberán entregar unha memoria ou ficha técnica sobre o traballo que se vai desenvolver. A dita memoria e a súa metodoloxía será exposta e valorada na fase de selección.</p>
<p>Os requisitos xerais e particulares veñen indicados nas bases da convocatoria. Estas bases poden solicitarse ou consultarse na sede do IGAEN, Pavillón de Galicia, San Lázaro. Santiago de Compostela.</p>
<p>Solicitudes.</p>
<p>As persoas interesadas presentarán no rexistro do IGAEM, dentro dos dez días naturais seguintes ó da publicación desta convocatoria no DOG, a documentación indicada nas bases da convocatoria e incluirá en todo caso unha memoria ou proposta técnica sobre o desenvolvemento do traballo de investigación.</p>
<p>Sen prexuízo do establecido no parágrafo anterior, as solicitudes poderán presentarse, así mesmo, por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999. En Santiago de Compostela, 31 de outubro de 2000.</p>
<p>Aníbal Otero Fernández</p>
<p>Xerente do Instituto Galego das Artes Escénicas e Musicais</p>
<p>ANEXO</p>
<p>Modelo de instancia</p>
<p>D/Dª ... con DNI ..., de ... anos de idade, natural de ..., con domicilio habitual na rúa ..., localidade ..., provincia de ..., DP ..., teléfono ...</p>
<p>EXPÓN:</p>
<p>Que crendo reuni-los requisitos e condicións que sinala a convocatoria para a concesión da bolsa de ...</p>
<p>SOLICITA:</p>
<p>Participar na convocatoria de cobertura desta bolsa, manifestando que acepta as condicións e os compromisos que figuran na convocatoria, xuntando á</p>
<p>presente solicitude a documentación indicada nas bases da citada convocatoria.</p>
<p>..., ... de ... de 2000.</p>
<p>Sinatura</p>
<p>Presidente do Instituto Galego das Artes Escénicas e Musicais. Santiago de Compostela.</p>

