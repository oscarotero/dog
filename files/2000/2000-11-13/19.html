---
date: '2000-11-13'
id: 13AC6
page: 15
number: 219
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 27 de outubro de 2000 pola que se declara a utilidade pública,
  en concreto, das instalacións do parque eólico de Silán. (Expediente 031-EOL).
range: Resolución
url: 'https://www.xunta.gal/dog/Publicados/2000/20001113/Anuncio13AC6_gl.html'
---
<p>Examinado o expediente instruído por pedimento de Made Energías Renovables, S.A. (actualmente Endesa Cogeneración y Renovables) con enderezo para efectos de notificacións na rúa do Castiñeiriño, 12-3º A, C.P. 15702, Santiago de Compostela, sobre autorización das instalacións do parque eólico denominado Silán; resultan os seguintes,</p>
<p>Antecedentes de feito.</p>
<p>Primeiro.-O 23 de marzo de 1998, Jerónimo Llompart Homs, en nome e representación de Made Energías Renovables, S.A. solicitou a autorización administrativa, declaración de utilidade pública e aprobación do proxecto de execución, do parque eólico denominado Silán, de 13,2 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-A delegación provincial desta consellería en Lugo someteu a información pública o proxecto coas características fundamentais da instalación e a relación concreta e individualizada de bens e dereitos afectados por Resolución do 18 de maio de 1999, para os efectos previstos no Decreto 2617/1966, xa mencionado, 2619/1966 sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico; artigo 25 da Lei 10/1995, de ordenación do territorio de Galicia, e Decreto 205/1995 citado. A resolución publicouse nos seguintes medios DOG do 4 de xuño, BOP de Lugo do 4 de xuño, BOE do 3 de xuño en O Progreso do 3 de xuño e A Voz de Galicia do 9 de xuño de 1999, nos taboleiros de anuncios dos concellos de Muras e deuse coñecemento ós afectados mediante a oportuna notificación individual.</p>
<p>Durante o período de información pública non se presentaron alegacións.</p>
<p>Terceiro.-O 10 de marzo de 2000, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Cuarto.-O 14 de abril de 2000, a Dirección Xeral de Industria resolveu autoriza-la instalación dos equipos electromecánicos e aproba-lo correspondente proxecto de execución, coas seguintes características básicas:</p>
<p>Localización e coordenadas poligonais:</p>
<p>Vértices</p>
<p>NomeMunicipioXY</p>
<p>SilánMuras 614500 4819875</p>
<p>615000 4820000</p>
<p>616600 4818900</p>
<p>616350 4818400</p>
<p>Características técnicas do parque:</p>
<p>Nº de aeroxeradores: 20.</p>
<p>Potencia unitaria por aeroxerador: 660 kW.</p>
<p>Xeradores: Made AE-46/I.</p>
<p>Potencia total instalada: 13,2 MW.</p>
<p>Producción anual estimada: 37.431 MWh/ano.</p>
<p>Investimento previsto: 1.894.499.639 pesetas.</p>
<p>Características técnicas da infraestructura eléctrica de transformación e interconexión:</p>
<p>-20 transformadores de 0,690/20 kV, de potencia unitaria 700 kVA, instalados unitariamente no interior da torre do aeroxerador, coa súa correspondente infraestructura enterrada de evacuación de enerxía.</p>
<p>Subestación transformadora situada no parque eólico de Pena Grande.</p>
<p>Fundamentos de dereito.</p>
<p>Primeiro.-A Consellería de Industria e Comercio é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, no Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificada polo Decreto 181/1999, do 17 de xullo, en relación coa Lei 54/1997, do 27 de novembro, do sector eléctrico polo Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-No expediente instruído para o efecto, cumpríndose os trámites regulamentarios.</p>
<p>Esta consellería, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Declara-la utilidade pública en concreto das instalacións do parque eólico Silán, o que leva implícita a necesidade de ocupación dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra a presente resolución, que é definitiva en vía administrativa, cabe interpoñer, se é o caso, recurso potestativo de reposición no prazo dun mes contado desde o día seguinte ó da notificación ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia na Coruña, no prazo de dous meses contados a partir da citada data.</p>
<p>Santiago de Compostela, 27 de outubro de 2000.</p>
<p>Juan Rodríguez Yuste</p>
<p>Conselleiro de Industria e Comercio</p>

