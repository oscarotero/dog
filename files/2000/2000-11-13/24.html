---
date: '2000-11-13'
id: 13ADA
page: 15
number: 219
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 14 de xuño de 2000, do Xurado Provincial de Montes Veciñais en
  Man Común de Lugo, pola que se resolven os expedientes de clasificación de
  montes 7/1998 e 14/1999.
range: Resolución
url: 'https://www.xunta.gal/dog/Publicados/2000/20001113/Anuncio13ADA_gl.html'
---
<p>Para os efectos previstos no artigo 28 do regulamento para a execución da Lei 13/1989, do 10 de outubro, de montes veciñais en man común, o Decreto 260/1992, do 4 de setembro, e de conformidade co disposto no artigo 60.1º da Lei 30/1992, do 26 de novembro, de réxime xurídico das administracións públicas e do procedemento administra</p>
<p>tivo común, faise público que o Xurado Provincial de Montes Veciñais en Man Común de Lugo, na sesión que tivo lugar o 14 de xuño de 2000 na sala de xuntas da delegación provincial da Consellería de Medio Ambiente, baixo a presidencia do seu delegado provincial, e coa asistencia dos vocais Emilio Sánchez Coto, Manuel Martínez Garrido, José Antonio Illán Torrón e do secretario Luis Quiroga Arnal, dictou a resolución de clasificar como veciñais en man común os montes seguintes:</p>
<p>Expediente número 7/1998:</p>
<p>Denominación: monte Serra de San Martiño (parte sur).</p>
<p>Pertenza: veciños da parroquia de Chao de Fabeiro.</p>
<p>Concello: Monforte de Lemos.</p>
<p>Superficie: 12,5 hectáreas.</p>
<p>Estremas e perímetro:</p>
<p>Norte: parcela convida pola comunidade de Marexe e Vilamaior coa Xunta de Galicia, e predios particulares. Leste: predios particulares. Sur: predios particulares. Oeste: predios particulares.</p>
<p>Debido ás discrepancias existentes entre ámbalas dúas comunidades afectadas, acórdase deixar pendente a clasificación da parte norte desta parcela ata clarexa-la súa pertenza por medio de persoal técnico da Delegación Provincial da Consellería de Medio Ambiente.</p>
<p>Expediente número 14/1999:</p>
<p>Denominación: monte Serra do Moncaio.</p>
<p>Pertenza: veciños da parroquia de Fornelas.</p>
<p>Concello: Pobra de Brollón.</p>
<p>Superficie: 61 hectáreas.</p>
<p>Estremas e perímetro:</p>
<p>Norte: predios particulares da parroquia de Fornelas. Leste: predios particulares da parroquia de Fornelas e monte comunal da parroquia de Cereixa. Sur: monte Serra Pequena, Moncaio e Cornado nº elenco 2715773 pertencente á comunidade de Reigada e conveniado o 24 de xuño de 1991 coa Xunta de Galicia. Límite de termo municipal entre A Pobra de Brollón e Monforte de Lemos, e monte comunal da parroquia de Reigada. Oeste: monte comunal da parroquia da Parte, e límite de termo municipal entre A Pobra de Brollón e Monforte de Lemos.</p>
<p>Contra esta resolución e desde a súa notificación ou publicación, poderá interporse recurso potestativo de reposición no prazo dun mes perante o Xurado Provincial de Montes Veciñais en Man Común de Lugo, ou recurso contencioso-administrativo no prazo de dous meses perante o Xulgado do Contencioso-Administrativo de Lugo, de conformidade co disposto no artigo 46.1º da Lei 29/1998, do 13 de xullo, da xurisdicción contencioso-administrativa, en relación co artigo 12 da Lei de montes veciñais en man común e o artigo 28 do seu regulamento, modificados os dous preceptos legais pola Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Lugo, 14 de xuño de 2000.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

