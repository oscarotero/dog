---
date: '2000-04-03'
id: '76E6'
page: 4
number: 65
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de febreiro de 2000, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da revisión salarial do convenio colectivo do sector de
  carpintería, ebanistería e actividades afíns.
range: Resolución
url: 'https://www.xunta.gal/dog/Publicados/2000/20000403/Anuncio76E6_gl.html'
---
<p>Visto o expediente da revisión salarial do convenio colectivo para o sector de carpintería, ebanistería e actividades afíns, con nº de código 3600215, que tivo entrada nesta delegación provincial o día 23-2-2000, subscrito en representación da parte económica pola Asociación Provincial de la Madera (ASEMA) e a Asociación Provincial de Fabricantes y Comerciantes del Mueble de A Estrada, e, da parte social, polas centrais sindicais CC.OO., UGT e CIG, en data 16-2-2000, de conformidade co disposto no artigo 25 do convenio colectivo e no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei</p>
<p>do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 28 de febreiro de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo do sector de carpintería, ebanistería e actividades afíns da provincia</p>
<p>de Pontevedra</p>
<p>Acta final</p>
<p>-Asistentes:</p>
<p>CC.OO.:</p>
<p>José Carlos Varela Pérez.</p>
<p>Marcos González Oliveira.</p>
<p>Francisco Estévez Rodríguez.</p>
<p>CIG:</p>
<p>Xosé Xoán Melón González.</p>
<p>Alberto Corral Villar.</p>
<p>Xosé Pablo Piñeiro Carrera.</p>
<p>Carlos Tielas Bernardino.</p>
<p>Pablo Pousa Ortega.</p>
<p>UGT:</p>
<p>Ramón Carrera Molares.</p>
<p>Manuel Graña Bon.</p>
<p>José M. Carrera Gándara.</p>
<p>Cándido Fernández Fernández.</p>
<p>Cristóbal Sánchez López.</p>
<p>Representación empresarial:</p>
<p>Pablo González López. ASEMA.</p>
<p>Enrique Cameselle Taboada. ASEMA.</p>
<p>Gonzalo Figueiras Rey. AFCM.</p>
<p>Antonio Iglesias Neiro. AFCM.</p>
<p>José Nogueira Cortés. AFCM.</p>
<p>Adolfo Puga Fernández. AFCM.</p>
<p>Manuel Prieto Giadanes. AFCM.</p>
<p>José Pose Mato. AFCM.</p>
<p>Manuel Couto Amosa. AFCM.</p>
<p>Félix Rodríguez Regueiro. AFCM.</p>
<p>Secretaria de actas:</p>
<p>Ana Mª Martín Herrero.</p>
<p>Na Estrada, nos locais da Asociación Comarcal de Empresarios da Estrada, sendo as doce trinta horas do día dezaseis de febreiro de dous mil, reúnense a comisión deliberadora do convenio colectivo de traballo do sector de carpintería, ebanistería e actividades afíns da provincia de Pontevedra co fin de proceder á sinatura da modificación dos artigos 17, 24, 25, 30 e 31 e anexo I do mesmo. Asisten as persoas sinaladas anteriormente.</p>
<p>Aberta a sesión, ámbalas representacións aproban o texto dos artigos en negociación e a táboa salarial anexa e proceden á súa sinatura en proba de conformidade. Acórdase a súa remisión á autoridade laboral para efectos do seu rexistro e posteiror publicación no BOP e no Diario Oficial de Galicia.</p>
<p>Non habendo máis asuntos que tratar, levántase a sesión ás trece trinta horas do día arriba indicado.</p>
<p>Convenio colectivo do sector de carpintería, ebanistería e actividades afíns da provincia de Pontevedra</p>
<p>Modificación dos artigos 17, 24, 25, 30 e 31 e anexo I para o ano 2000, de acordo co establecido no artigo 3º.-Ámbito temporal e denuncia do convenio.</p>
<p>Artigo 17º.-Días festivos.</p>
<p>1. Para efectos de distribución e adecuación da xornada anual, con vixencia para 2000, consideraranse como non laborables e retribuídos os días 17 de maio, 7 de decembro e 22 de decembro (4 horas).</p>
<p>2. Nos concellos onde a festa local coincida cun día non laborable ou festivo de convenio, trasladarase ó día inmediatamente seguinte. Para o 2000, nos concellos que se relacionan, tamén serán festivos de convenio os seguintes: Bueu, 13 de novembro; Crecente, 15 de maio; Moaña, 13 de novembro; Vilaboa, 13 de novembro; As Neves, 31 de xullo e 7 de agosto e Poio, 26 de xuño.</p>
<p>3. Os días de descanso retribuído establecidos na alínea 1 poderán ser modificados por acordo entre a empresa e os traballadores, ou os seus representantes legais, para axustalos ás necesidades das partes.</p>
<p>Artigo 24º.-Salarios.</p>
<p>1. Todo o persoal afectado polo presente convenio percibirá as retribucións consignadas na táboa anexa, incrementadas, se é o caso, coa antigüidade correspondente.</p>
<p>Os aumentos concedidos polo presente convenio absorberán os que, por imperativo legal, se impuxeran posteriormente durante a vixencia del. Os conceptos económicos terán eficacia ós oito días da sinatura do convenio.</p>
<p>2. Incremento para 2000. Aplicarase un 3% sobre a táboa salarial vixente o 31 de decembro de 1999.</p>
<p>Artigo 25º.-Revisión salarial.</p>
<p>1. No caso de que o IPC rexistrase o 31 de decembro de 2000 un incremento respecto do 1 de xaneiro superior ó 2,25% efectuarase unha revisión salarial no exceso sobre a dita porcentaxe. A revisión levarase a cabo unha vez se constate oficialmente e pagarase con efectos do 1 de xaneiro.</p>
<p>2. Se tendo en conta o establecido no punto anterior, operarase unha revisión salarial, a comisión paritaria deberá reunirse necesariamente dentro dos 15 días seguintes á data en que se coñezan os datos oficiais, co obxecto de cuantifica-lo dito exceso e proceder á elaboración da nova táboa salarial. A dita táboa revisada servirá de base de cálculo para o incremento do ano seguinte.</p>
<p>Artigo 30º.-Axudas de custo.</p>
<p>1. Tódolos traballadores que por necesidades da empresa e por orde do empresario, teñan que efectuar viaxes ou desprazamentos que lle impidan realizar comidas ou pernoitas no seu lugar habitual ou domicilio, terán dereito ás seguintes axudas de custo:</p>
<p>-Axuda de custo completa con pernoita: 5.830 ptas.</p>
<p>-Axuda de custo completa: 4.027 ptas.</p>
<p>-Media axuda de custo: 1.908 ptas.</p>
<p>2. Se por circunstancias excepcionais os gastos orixinados superan os importes establecidos para o efecto, o exceso deberá ser pagado pola empresa, logo de coñecemento e posterior xustificación por parte do traballador.</p>
<p>3. Se a empresa se fixese cargo de tódolos gastos non aboará cantidade ningunha por estes conceptos ós traballadores.</p>
<p>Artigo 31º.-Desgaste de ferramentas.</p>
<p>A empresa que non entregue ós seus productores as ferramentas necesarias para os seus traballos pagará en compensación do desgaste delas 181 pesetas por cada día de traballo.</p>
<p>ANEXO I</p>
<p>Táboa de salarios 2000</p>
<table><tbody><tr><td></td></tr>
<tr><td></td></tr>
<tr><td>Salario
base</td><td>Compens.
antigüidade</td><td>Retribuc.
total</td></tr>
<tr><td></td></tr>
</tbody></table>
<table><tbody><tr><td>Persoal de taller</td><td></td><td></td><td></td></tr>
<tr><td>Encargado xeral, xefe de taller</td><td>120.401</td><td>4.500</td><td>124.901</td></tr>
<tr><td>Encargado de sección, de producción</td><td>119.771</td><td>4.500</td><td>124.271</td></tr>
<tr><td>Oficial preparador-trazador</td><td>118.951</td><td>4.500</td><td>123.451</td></tr>
<tr><td>Oficial 1ª</td><td>117.570</td><td>4.500</td><td>122.070</td></tr>
<tr><td>Oficial 2ª</td><td>115.281</td><td>4.500</td><td>119.781</td></tr>
<tr><td>Axudante</td><td>113.972</td><td>4.500</td><td>118.472</td></tr>
<tr><td>Peón</td><td>111.241</td><td>4.500</td><td>115.741</td></tr>
<tr><td></td></tr>
<tr><td>Persoal administrativo e técnico</td><td></td><td></td><td></td></tr>
<tr><td>Xefe de oficina, de oficina técnica, analista,
programador</td><td>136.760</td><td>4.500</td><td>141.260</td></tr>
<tr><td>Oficial 1ª, delineante Téc. Espec., programador</td><td>122.199</td><td>4.500</td><td>126.699</td></tr>
<tr><td>Oficial de 2ª, delineante Téc. Aux., operador</td><td>115.281</td><td>4.500</td><td>119.781</td></tr>
<tr><td>Auxiliar administrativo, telefonista</td><td>113.692</td><td>4.500</td><td>118.192</td></tr>
<tr><td>Aprendices</td><td></td><td></td><td>SMI</td></tr>
<tr><td></td></tr></tbody></table>

