---
date: '2000-05-20'
id: A5BA
page: 7930
number: 97
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 19 de maio de 2000 sobre delegación de atribucións do secretario
  xeral da Consellería da Presidencia e Administración Pública.
range: Resolución
url: 'https://www.xunta.gal/dog/Publicados/2000/20000520/AnuncioA5BA_gl.html'
---
<p>Por orde da Consellería da Presidencia e Administración Pública do 19 de maio de 2000 disponse que o secretario xeral da Consellería da Presidencia e Administración Pública se encargue do despacho dos asuntos da Secretaría Xeral da Presidencia.</p>
<p>A necesidade de axilizar no posible todos aqueles asuntos que non esixan unha atención directa e persoal do secretario xeral da Consellería da Presidencia e Administración Pública aconsella que este delegue no subdirector xeral do Gabinete Técnico da Secretaría Xeral da Presidencia determinadas funcións, co que se conseguirá unha maior eficacia, o que sen dúbida repercutirá beneficiosamente no funcionamento da Administración autonómica.</p>
<p>Na súa virtude, e segundo o disposto no artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro,</p>
<p>RESOLVO:</p>
<p>Primeiro.</p>
<p>Deléganse no subdirector xeral do Gabinete Técnico da Secretaría Xeral da Presidencia as seguintes atribucións:</p>
<p>a) As funcións de asesoramento e asistencia á Presidencia da Xunta de Galicia, as funcións ordinarias</p>
<p>de despacho que lle son propias, actuando nos asuntos xerais como órgano de comunicación coas consellerías, entidades e organismos que teñan relación coa Presidencia.</p>
<p>b) Dirixir, coordinar e supervisa-los servicios de relacións públicas e protocolo da Presidencia da Xunta de Galicia, realizando as xestións necesarias para a boa organización das misións oficiais que o presidente efectúe, tanto dentro de España coma no estranxeiro.</p>
<p>Segundo.</p>
<p>As resolucións administrativas que se adopten facendo uso das delegacións contidas nesta resolución farán constar expresamente esta circunstancia e consideraranse dictadas polo órgano delegante.</p>
<p>Terceiro.</p>
<p>Esta resolución será de aplicación desde o mesmo día da súa publicación no Diario Oficial de Galicia.</p>
<p>Santiago de Compostela, 19 de maio de 2000.</p>
<p>Pablo Figueroa Dorrego</p>
<p>Secretario xeral da Consellería da Presidencia</p>
<p>e Administración Pública</p>

