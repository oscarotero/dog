---
date: '2000-03-24'
id: 6EE6
page: 4
number: 59
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 55/2000, do 3 de marzo, polo que se desafectan do dominio público
  diversos inmobles das antigas cámaras agrarias locais de Valdoviño,
  Carballedo, O Corgo, A Pastoriza, Baños de Molgas e Riós.
range: Decreto
url: 'https://www.xunta.gal/dog/Publicados/2000/20000324/Anuncio6EE6_gl.html'
---
<p>A disposición adicional sétima da Lei 11/1995, do 28 de decembro, de orzamentos xerais da Comunidade Autónoma de Galicia para 1996, no seu punto tres establece que: «o Consello da Xunta de Galicia, na forma prevista na Lei 3/1985, do 12 de abril, poderá desafectar e cedérlle-lo uso dos bens inmobles das extintas cámaras agrarias ós concellos, organizacións profesionais agrarias ou outras entidades públicas ou privadas sen fin de lucro, sempre que</p>
<p>quede garantida a conservación e aplicación deles para os fins e servicios de interese xeral agrario. A dita cesión requirirá informe favorable da Consellería de Agricultura, Gandería e Montes».</p>
<p>Tendo en conta as solicitudes de cesión de uso presentadas, así como os informes favorables da Consellería de Agricultura, Gandería e Montes, hoxe Consellería de Agricultura, Gandería e Política Agroalimentaria, do 21 de xuño de 1996 e do 26 de outubro de 1998, foi tramitado pola Consellería de Economía e Facenda, segundo o disposto no artigo 10 da Lei 3/1985, expediente de desafectación do dominio público de varios inmobles.</p>
<p>Por todo isto, de conformidade coa proposta do conselleiro de Economía e Facenda e logo da deliberación do Consello da Xunta de Galicia na súa reunión do día tres de marzo de dous mil,</p>
<p>DISPOÑO:</p>
<p>Artigo 1º</p>
<p>Desaféctanse do dominio público os bens descritos a continuación:</p>
<p>1. Edificio de planta baixa de 146 m e almacén anexo de 48 m que está situado no lugar de Poulo, parroquia e municipio de Valdoviño (A Coruña), que se asenta sobre un soar ó que lle chaman Tras da Boca do Carral, de 1.379,5 m de superficie. Estrema: norte, herdeiros de Josefa de la Peña y Díez-Robles; sur, predio matriz do que se segrega; leste, por onde mide 14,7 m con camiño de carro; e oeste, nunha liña de 21 m estrada de Cedeira a Ferrol.</p>
<p>2. Edificio de planta baixa e alta que ocupa 103 m cada unha, aproximadamente, construído sobre un soar de 220 m de superficie, situado na avenida dos Peares, nº 33, da vila da Barrela, municipio de Carballedo, que linda: norte, con máis de Gabriel Pereira González e dona, e máis de Maximino Estévez Estévez e de María e Jesús Varela Fernández; sur, estrada da Barrela ós Peares; leste, máis de Maximino Estévez Estévez e dos irmáns María e Jesús Varela Fernández; e oeste, máis de Gabriel Pereira González e da súa dona.</p>
<p>3. Edificio de soto, planta baixa e alta, que ten unha superficie total construída de 358 m, encravado nun soar dunha extensión total agrupada de 1.628 m, aproximadamente, na parroquia de San Xoán do Corgo, estrada nacional VI, s/n, termo municipal do Corgo (Lugo). Estrema o conxunto: norte ou fronte, liña de 25 m coa estrada nacional VI; sur, liña de 44 m. aproximadamente, con predio orixinario dos señores de Neira; leste, liña formada pola suma de 12 m e 44 m, é dicir, 56 m, co camiño público que vai á igrexa do Corgo; e oeste, liña de 12 m aproximadamente, limítrofe co predio de José López Fernández, e resto de arredor de 39 m que lindan con parcela dos señores de Neira.</p>
<p>Inscrito no Rexistro da Propiedade nº 2 de Lugo no tomo 1.041, libro 106, folio 123, predio nº 11.071, inscrición 1ª.</p>
<p>4. Edificio de planta baixa e alta, que ten unha superficie de 106 m por planta, asentado sobre o predio nº 2-42-a da zona de concentración parcelaria da Pastoriza, de 170 m de superficie, no sitio de Agra da Olga, parroquia e municipio da Pastoriza (Lugo), que linda: norte, estrada; sur e oeste, Virtudes Seijo; e leste, camiño.</p>
<p>5. Edificio que consta de dúas plantas, baixo e primeiro, que ten unha superficie construída de 172 m, está situado no lugar de Panacea, rúa Samuel González Movilla, s/n, termo municipal de Baños de Molgas (Ourense); aséntase sobre un soar cunha extensión aproximada de 144 m ocupando parte del. Estrema: norte, José Filgueira Fernández; sur, María Segunda Vences; leste, José Filgueira Fernández; e oeste, estrada de Allariz a Maceda.</p>
<p>Inscrito no Rexistro da Propiedade de Allariz no tomo 272, libro 43, folio 224, predio nº 5.987, inscrición 2ª.</p>
<p>6. Edificio que consta de soto, baixo e primeira planta, situado na marxe esquerda da estrada de Vilardevós, s/n, termo municipal de Riós (Ourense), que se asenta sobre un predio cunha superficie de 82 m ocupando a totalidade do soar. Estrema: norte, estrada das Vendas a Vilardevós; sur, terreo de dominio público, antigo Campo da Feira; leste, rúa pública; e oeste, Antenor Prieto Pérez.</p>
<p>Inscrito no Rexistro da Propiedade de Verín no tomo 701, libro 98, folio 73, predio nº 15.583, inscrición 1ª.</p>
<p>Artigo 2º</p>
<p>Os inmobles anteriormente descritos adquiren natureza patrimonial.</p>
<p>Santiago de Compostela, tres de marzo de dous mil.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

