---
date: '2000-03-24'
id: 6F8A
page: 4
number: 59
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2000/20000324/Anuncio6F8A_gl.html'
---
<p>A Comisión de Goberno do Concello de Santiago de Compostela, na sesión que tivo lugar o día 21 de febreiro de 2000, aprobou inicialmente o estudio de detalle do polígono 2 do SUP-5 da Choupana, redactado polos servicios técnicos municipais.</p>
<p>O ámbito obxecto de ordenación está comprendido entre os seguintes lindes:</p>
<p>Norte: terreos anexos ó grupo de vivendas de San Ignacio de Loyola; Avda. do Mestre Mateo e terreos do polígono 1 do SUP-5.</p>
<p>Sur: estrada de Pontevedra, grupo de vivendas de Saconia e rúa do Escultor Ferreiro.</p>
<p>Leste: terreos do polígono 1 do SUP-5 e PERI de Santa Marta.</p>
<p>Oeste: terreos do Hospital Gil Casares e do novo Hospital Clínico da Choupana.</p>
<p>En cumprimento do que dispón o artigo 44.3º da Lei 1/1997, do solo de Galicia (LSG), o expediente sométese a información pública durante o prazo dun mes, contado a partir do día seguinte ó da publicación deste anuncio no Diario Oficial de Galicia e nun xornal de circulación na provincia. Durante este prazo, os interesados poderán consulta-lo expediente na Sección de Planeamento e Xestión e formular por escrito as alegacións que xulguen oportunas.</p>
<p>A aprobación inicial do estudio de detalle determina automaticamente, por aplicación do disposto no artigo 34.2º da LSG, a suspensión do outorgamento de licencias no ámbito obxecto de ordenación para tódolos usos e obras que resulten incompatibles coa ordenación proxectada.</p>
<p>Santiago de Compostela, 2 de marzo de 2000.</p>
<p>Xosé A. Sánchez Bugallo</p>
<p>Alcalde</p>

