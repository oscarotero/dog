---
date: '2000-12-27'
id: 15C46
page: 16
number: 249
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 20 de novembro de 2000 pola que se lle notifica a Roque Eiras García
  a resolución pola que se acorda a resolución de pleno dereito do contrato da
  súa vivenda (expediente PO 83520, conta 49).
range: Cédula
url: 'https://www.xunta.gal/dog/Publicados/2000/20001227/Anuncio15C46_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, intentada a notificación no domicilio do interesado (rúa Torrecedeira, nº 74-2º H en Vigo), sen que se puidese practicar, notifícaselle a Roque Eiras García a resolución do director xeral do Instituto Galego da Vivenda e Solo do 18 de outubro de 2000, pola que se acorda a resolución de pleno dereito do contrato relativo á vivenda de protección oficial da que é adxudicatario, recaída no procedemento de desafiuzamento administrativo por falta de pagamento.</p>
<p>Contra a citada resolución que non é definitiva na vía administrativa cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes contado desde o día seguinte ó da presente notificación, con</p>
<p>forme o que establecen os artigos 107, 114 e 115 da Lei 30/1992 do 26 de novembro, de réxime xurídico das administracións públicas e do procedemento administrativo común, modificada por Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992 modificada por Lei 4/1999, transcríbese o texto íntegro de dita resolución:</p>
<p>«Expediente de desafiuzamento administrativo.</p>
<p>Resolución.</p>
<p>Visto o expediente de desafiuzamento administrativo seguido contra Roque Eiras García, beneficiario da vivenda obxecto da presente resolución, situada na rúa Torrecedeira, nº 74-2º H de Vigo (Pontevedra), correspondente ó:</p>
<p>Expediente: PO-83/520, conta 49, por incumprimento do contrato en canto á falta de pagamento das cotas, con infracción do réxime que regula as vivendas de protección oficial de promoción pública.</p>
<p>Tendo en conta os seguintes feitos:</p>
<p>1. A entidade colaboradora na xestión e recadación de vivendas da Xunta de Galicia emite certificado no que se comproba a falta de pagamento dos recibos pendentes por un importe total que ascende a 513.440 pesetas, a data 2 de maio de 2000.</p>
<p>2. Con data 20 de xuño de 2000 envíase requirimento de pagamento ó interesado para que no prazo de dez días efectúe o pagamento das cantidades debidas a esa data, o dito requirimento non puido ser notificado persoalmente o interesado, polo que se publicou no DOG de data 11 de agosto de 2000 e así mesmo publicado no taboleiro oficial de edictos do Concello de Vigo, conforme o establecido no artigo 59.4º da Lei 30/1992, do 26 de novembro.</p>
<p>3. A data 25 de setembro de 2000, a débeda ascende a 501.800 pesetas, por falta de pagamento dos recibos seguintes: de xullo/88 a agosto/2000.</p>
<p>Fundamentos de dereito.</p>
<p>1. É competente para a resolución do presente expediente o director xeral do Instituto Galego da Vivenda e Solo, de acordo co disposto no Decreto 70/1997, de estructura orgánica deste organismo, modificado por Decreto 258/1999, do 17 de setembro.</p>
<p>2. Os feitos denunciados constitúen causa legal suficiente de resolución de contrato, desafiuzamento e lanzamento da vivenda.</p>
<p>3. Na tramitación do expediente observáronse as normas vixentes contidas nos artigos 138 a 144 do Regulamento de VPO, Decreto 2114/1968, do 24 de xullo, artigo 30 do texto refundido de VPO, Real decreto 2960/1976, do 12 de novembro, artigos 58, 59 e 96.3º da Lei 30/1992, do 26 de novembro, de réxime xurídico das administracións públicas e procedemento administrativo común, modificada por Lei 4/1999, do 13 de xaneiro, artigo 91.2º da Lei orgánica do poder xudicial, e artig 8.5º da</p>
<p>Lei 29/1998, do 13 de xullo, reguladora da xurisdicción contencioso-administrativa.</p>
<p>Vistos os preceptos legais invocados e demais normas de aplicación xeral,</p>
<p>RESOLVO:</p>
<p>1. Acorda-la resolución de pleno dereito do contrato e o lanzamento da vivenda, que levará a cabo o funcionario do Instituto Galego da Vivenda e Solo que se designe e o representante da entidade colaboradora Hnos. Alonso Garrán, S.L. que se designe, con credencial para o efecto subscrita e asinada polo director xeral do IGVS e coa preceptiva autorización xudicial para a entrada no domicilio de particulares na execución forzosa de actos da administración, incorporada ó expediente e co auxilio das Forzas de Seguridade do Estado, autonómicas ou locais.</p>
<p>Advírteselle ó interesado, que de conformidade co establecido no Regulamento de VPO, poderá evita-lo lanzamento aboando o total da débeda coa recarga do 10% no prazo de quince días hábiles a partir do seguinte a aquel no que teña lugar a notificación ou publicación, e achegando xustificante de atoparse ó corrente coa comunidade de propietarios.</p>
<p>2. A resolución en firme do contrato comportará a prohibición para contratar coa administración nos termos previstos no artigo 20 c) da Lei 13/1995, do 18 de maio, de contratos das administracións públicas, modificada pola Lei 53/1999, do 28 de decembro.</p>
<p>Notifíqueselle-la presente resolución ós interesados con expresión dos recursos legais que procedan.</p>
<p>En Santiago de Compostela, 18 de outubro de 2000. José Antonio Redondo López, Director xeral do IGVS».</p>
<p>En Santiago de Compostela o 20 de novembro de 2000.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>

