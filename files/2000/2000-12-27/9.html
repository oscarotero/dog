---
date: '2000-12-27'
id: 15BAA
page: 16
number: 249
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 14 de decembro de 2000 pola que se convocan axudas á renovación da
  flota e á modernización dos buques pesqueiros para o exercicio de 2001.
range: Orde
url: 'https://www.xunta.gal/dog/Publicados/2000/20001227/Anuncio15BAA_gl.html'
---
<p>A Orde do 14 de xullo de 2000 pola que se establecen as bases e condicións e se regula o proce-</p>
<p>demento de concesión de axudas á renovación da flota e á modernización dos buques pesqueiros prevé, co obxecto de que os investimentos se realicen dentro do ano de concesión da axuda, que a convocatoria anual se fará no exercicio orzamentario anterior, rexida polas bases e condicións establecidas na dita orde e axustándose ó previsto para a tramitación anticipada de expedientes de gasto.</p>
<p>Para tal efecto, esta consellería</p>
<p>DISPÓN:</p>
<p>Artigo 1º.-Convocatoria de axudas.</p>
<p>Convócanse axudas á renovación da flota e á modernización dos buques pesqueiros, que se rexerán polas bases e condicións e de acordo co procedemento establecido na Orde do 14 de xullo de 2000 (DOG do 2 de agosto); o prazo de presentación de solicitudes, de acordo co seu artigo 12 será o de vinte días hábiles contados a partir do seguinte ó da publicación desta convocatoria.</p>
<p>Artigo 2º.-Crédito orzamentario.</p>
<p>As subencións concédense co cargo ó próximo exercicio, de acordo coa normativa reguladora da tramitación anticipada de expedientes de gasto, e condicionada a súa eficacia á existencia de crédito axustado e suficiente unha vez aprobado o orzamento.</p>
<p>Con cargo a aplicación 12.03.723.A.771.0 do orzamento do ano 2001 e cun importe máximo de 449.625.000 pesetas polo que respecta á renovación da flota pesqueira artesanal, e con cargo á aplicación 12.03.723.A.770.0 polo que respecta ó resto da renovación e modernización, cuns importes máximos respectivamente de 4.147.290.250 pesetas e 731.874.750 pesetas.</p>
<p>Disposición derradeira</p>
<p>Esta orde entrará vigor o día seguinte ó da súa publicación no Diario Oficial de Galicia.</p>
<p>Santiago de Compostela, 14 de decembro de 2000.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

