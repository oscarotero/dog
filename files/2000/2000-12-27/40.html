---
date: '2000-12-27'
id: 15C32
page: 16
number: 249
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 20 de outubro de 2000, da Delegación Provincial de Lugo, de
  notificación de incoación do expediente sancionador en materia de pesca
  fluvial P-203/2000, devolto polo servicio de correos.
range: Resolución
url: 'https://www.xunta.gal/dog/Publicados/2000/20001227/Anuncio15C32_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27 de novembro), de réxime xurídico das administracións públicas e do procedemento administrativo común e no Decreto 482/1997, do 30 de decembro (DOG do 8-1-1998), polo que se establece a estructura orgánica da Consellería de Medio Ambiente, notifícaselle á persoa que no anexo se menciona, que con esta data resolvín publica-lo acordo de iniciación do procedemento sancionador por infracción da Lei 7/1992, do 24 de xullo, de pesca fluvial de Galicia (DOG nº 151, do 5 de agosto), por non ser posible a notificación a través do servicio de correos.</p>
<p>Noméase instructora deste procedemento a Paloma Quiroga López e secretario a José Antonio García Blanco, funcionarios desta delegación provincial, podendo ser recusados en calquera momento da tramitación do expediente de concorreren os supostos legais.</p>
<p>Os interesados disporán dun prazo de quince días (15), contados a partir do seguinte ó da publicación desta notificación, para achegar, por escrito, cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta Delegación Provincial de Lugo, sita na Ronda da Muralla, nº 70-1ª planta.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobada polo Real decreto 1398/1993, do 4 de agosto (BOE nº 189, do 9 de agosto).</p>
<p>Lugo, 20 de outubro de 2000.</p>
<p>Luis González Vázquez</p>
<p>Delegado provincial de Lugo</p>
<p>ANEXO</p>
<p>Expediente nº P-203/2000.</p>
<p>Denunciado: Carlos Díaz Real.</p>
<p>DNI: 33.813.924.</p>
<p>Último enderezo coñecido: r/ San Roque, nº 189, Lugo.</p>
<p>Feitos imputados: practica-lo deporte da pesca con cana, con cebo ou modalidade de pesca non autorizado (cebo composto de tres plumas e boia lastrada no seu interior con chumbo, polo que o aparello descrito arrastra polo fondo), infrinxindo o disposto no artigo 7 da Orde do 20 de xaneiro de 2000 pola que se fixan as normas xerais de pesca nas augas continentais da Comunidade Autónoma de Galicia. Feitos constatados o día 28-6-2000, ás 17.40 h no río Miño-marxe esquerda, lugar de Sta. Isabel, Outeiro de Rei, Lugo.</p>
<p>Precepto sancionador: 33.4º da Lei 7/1992, de pesca fluvial de Galicia.</p>
<p>Cualificación infracción: leve.</p>
<p>Sanción: 10.000 pesetas de multa.</p>

