---
date: '2000-12-27'
id: 15C6E
page: 16
number: 249
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do proxecto de estatutos e de bases de
  actuación da futura xunta de compensación da unidade de actuación número 31 do
  Plan Xeral de Ordenación Urbana/O Pino, con requirimento a propietarios non
  adheridos ó sistema de xestión desta unidade de actuación.
range: Anuncio
url: 'https://www.xunta.gal/dog/Publicados/2000/20001227/Anuncio15C6E_gl.html'
---
<p>A Comisión de Goberno, en sesión do 16-10-2000, acordou aprobar definitivamente o proxecto de estatutos e de bases de actuación da futura xunta de compensación da unidade de execución número 31 do Plan Xeral de Ordenación Urbana (PXOU), comprendida entre a avenida de Vigo e rúas de nova apertura, lugar do Pino, e formulado pola entidade mercantil Promociones Arga, Sociedad Limitada e Agapito Manuel Poceiro Graña, como propietarios que representan máis do 50% da superficie da citada unidade de actuación, e requiríndolles ós propietarios afectados a constitución, mediante escritura pública, da xunta de compensación da unidade, no prazo de tres meses desde a firmeza en vía administrativa do acto de aprobación de estatutos e bases, do que o texto definitivo é o publicado no BOP nº 60, do 27-3-2000.</p>
<p>O que se fai público para a súa executividade, subliñándose que contra este acto administrativo, que pon fin á vía administrativa, se poderá interpoñer ben o recurso potestativo de reposición perante o mesmo órgano que a dictou e no prazo dun mes contado desde o día seguinte ó da súa modificación, consonte co establecido no artigo 116.1º da Lei 30/1992, do 26 de novembro, na redacción dada pola Lei 4/1999, ou ben directamente o recurso contencioso-administrativo perante o Xulgado do Contencioso-Administrativo de Pontevedra no prazo de dous meses, contados a partir do día seguinte ó da súa notificación, conforme o disposto nos artigos 8.1º e 46.1º da Lei 29/1998, do 13 de xullo.</p>
<p>De se interpoñe-lo recurso potestativo de reposición, este deberá ser resolto e notificado no prazo dun mes segundo se establece no artigo 117.2º da citada Lei 30/1992, modificada pola Lei 4/1999, entendéndose desestimado polo transcurso do mencionado prazo sen resolución expresa, de conformidade co establecido no artigo 43.2º desa Lei 30/1992, podéndose entón interpoñer recurso contencioso-administrativo dentro do prazo de seis meses contados desde o día seguinte daquel no que se deba entender presuntamente desestimado o recurso de reposición interposto, conforme o establecido no artigo 46.1º e 4 da Lei 29/1998.</p>
<p>Non obstante, tamén se poderá interpoñer calquera outro recurso que os interesados estimen procedente consonte a dereito.</p>
<p>Pontevedra, 30 de outubro de 2000.</p>
<p>Julio Dapena Outomuro</p>
<p>Secretario xeral</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo</p>
<p>e Medio Ambiente</p>

