---
date: '2000-12-27'
id: 15B9E
page: 16
number: 249
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de novembro de 2000 pola que se lle concede autorización definitiva
  para o primeiro ciclo de educación secundaria obrigatoria ó Seminario Menor
  Diocesano San Pelayo de Tui (Pontevedra).
range: Orde
url: 'https://www.xunta.gal/dog/Publicados/2000/20001227/Anuncio15B9E_gl.html'
---
<p>Examinado o expediente iniciado polo representante do Seminario Menor Diocesano San Pelayo de Tui (Pontevedra), polo que solicita autorización definitiva para o primeiro ciclo de educación secundaria obrigatoria.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo; Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; a Orde do 28 de febreiro de 1994 (BOE do 5 de marzo), sobre autorización de centros docentes privados dos seminarios menores diocesanos e de relixión da Igrexa católica; Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG 15 de decembro) que o desenvolve.</p>
<p>Considerando que concorre no expediente os requisitos esixidos nas disposicións vixentes para poder acceder ó solicitado, tendo en conta o punto segundo, letra e) da mencionada Orde do 28 de febreiro de 1994.</p>
<p>Esta consellería, cumpridos os trámites regulamentarios e por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Concederlle a autorización definitiva para imparti-lo primeiro ciclo de educación secundaria obrigatoria ó Seminario Menor Diocesano San Pelayo de Tui (Pontevedra), segundo os datos que figuran no anexo.</p>
<p>Segundo.-Para as ensinanzas de educación secundaria que se autorizan, a delegación provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente</p>
<p>o recurso contencioso-administrativo, no prazo do dous meses, perante o Tribunal Superior de Xustiza de Galicia.</p>
<p>Santiago de Compostela, 28 de novembro de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Tui.</p>
<p>Localidade: Tui.</p>
<p>Enderezo: Calvo Sotelo, nº 4.</p>
<p>Denominación do centro: Seminario Menor Diocesano San Pelayo.</p>
<p>Titular: Diocese de Tui-Vigo.</p>
<p>Código: 36009883.</p>
<p>Composición resultante:</p>
<p>Centro de educación secundaria:-2 unidades do 1º ciclo de educación secundaria obrigatoria.</p>

