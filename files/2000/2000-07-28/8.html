---
date: '2000-07-28'
id: FAD2
page: 11
number: 146
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 14 de xullo de 2000 que modifica a do 5 de xuño de 2000 pola que se
  convoca proceso selectivo para o ingreso no corpo de xestión de Administración
  da Xunta de Galicia, grupo B.
range: Orde
url: 'https://www.xunta.gal/dog/Publicados/2000/20000728/AnuncioFAD2_gl.html'
---
<p>No Diario Oficial de Galicia nº 114, do 13 de xuño, publicouse a convocatoria do proceso selectivo correspondente ó corpo xestión de Administración da Xunta de Galicia, grupo B.</p>
<p>Prevista a modificación que afecta ó contido da convocatoria, esta consellería, no uso das facultades atribuídas na Lei 4/1988, do 26 de maio, da función pública de Galicia, segundo a redacción dada pola Lei 3/1995, do 10 de abril (DOG nº 76, do 20 de abril),</p>
<p>DISPÓN:</p>
<p>Primeiro.-Engadir un segundo parágrafo á base II, que terá a seguinte redacción:</p>
<p>«Para os aspirantes que accedan pola quenda de promoción interna rexerá o dito programa excepto no que se refire ós temas 1, 4, 12, 17, 30, 43, 61, 66, dos que quedan exentos».</p>
<p>Segundo.-Abrir un novo prazo de presentación de instancias previsto na base I.3.2 da Orde do 5 de xuño de 2000, pola que se convoca proceso selectivo para o ingreso no corpo de xestión de Administración da Xunta de Galicia, grupo B (DOG nº 114, do 13 de xuño) para aqueles interesados da quenda de promoción interna que, reunindo os requisitos esixidos para a participación pola dita quenda, non presentasen instancia con anterioridade, podendo presenta-las solicitudes nos lugares indicados na base, no prazo de 20 días naturais contados a partir do seguinte ó de publicación desta orde no Diario Oficial de Galicia e dirixida ó director xeral da Función Pública da Consellería da Presidencia e Administración Pública.</p>
<p>Terceiro.-Contra esta orde, que pon fin á vía administrativa, poderase interpoñer recurso potestativo de reposición ante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados</p>
<p>desde a mesma data, segundo o artigo 8.2º en conexión co artigo 10.1º da Lei 29/1998, do 13 de xullo.</p>
<p>Santiago de Compostela, 14 de xullo de 2000.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

