---
date: '2000-07-28'
id: FAE2
page: 11
number: 146
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 11 de xullo de 2000, da Secretaría Xeral para as Relacións cos
  Medios Informativos, pola que se fai pública a adxudicación definitiva da
  asistencia para a realización dunha campaña institucional en prensa e radio
  con motivo do Día de Galicia.
range: Resolución
url: 'https://www.xunta.gal/dog/Publicados/2000/20000728/AnuncioFAE2_gl.html'
---
<p>En virtude do Decreto 350/1997, do 10 de decembro, polo que se determinan os centros directivos dependentes da Presidencia da Xunta de Galicia, créase a Secretaría Xeral para as Relacións cos Medios Informativos. O Decreto 13/1999, do 8 de xaneiro, polo que se establece a estructura orgánica da Secretaría Xeral. De acordo co artigo 72.4º da Lei 11/1992, do 7 de outubro, de réxime financeiro e presupostario de Galicia ad sensum do artigo 13 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, e a Orde do 22 de febreiro de 1999 sobre delegación de atribucións no secretario xeral para as Relacións cos Medios Informativos.</p>
<p>Por Resolución do 18 de maio de 2000, da Secretaría Xeral para as Relacións cos Medios Informativos, foi convocada a contratación polo sistema de concurso público aberto, da asistencia para a realización dunha campaña institucional en prensa e radio, con motivo do Día de Galicia.</p>
<p>De conformidade cos artigos 82 e 89 da Lei 13/1995, do 18 de maio, de contratos das administracións públicas, e os números 10 e 11 do prego de cláusulas administrativas particulares, a mesa de contratación, constituída para o efecto, despois</p>
<p>de examinar e pondera-las proposicións presentadas, eleva proposta de adxudicación ó órgano de contratación. Unha vez vistas as actas da mencionada mesa de contratación, e tendo en conta os artigos 74, 75, e 209 da Lei 13/1995, do 18 de maio, e os números 7 e 10 do prego de cláusulas administrativas particulares do presente contrato, esta secretaría xeral resolveu adxudica-la citada contratación á empresa B.A.P. Conde, S.A. por un importe, IVE incluído de 5.995.000 pesetas (36.030,68 euros).</p>
<p>O que se fai público, en cumprimento do disposto no artigo 94 da Lei 13/1995, do 18 de maio, de contratos das administracións públicas, ad sensum dos artigos 58 e 59 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contra a presente resolución, poderase interpoñer recurso potestativo de reposición perante o conselleiro da Presidencia e Administración Pública, no prazo dun mes, contado a partir do día seguinte ó da súa publicación no Diario Oficial de Galicia, segundo o disposto nos artigos 116 y 177 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo no prazo de dous meses, contados desde o día seguinte da notificación ou da publicación do acto, que pon fín a vía administrativa, conforme o artigo 46 da Lei 29/1998, do 13 de xullo, reguladora da xurisdicción contencioso-administrativa, perante o Tribunal Superior de Xustiza de Galicia.</p>
<p>Santiago de Compostela, 11 de xullo de 2000.</p>
<p>P.D. (Orde 22-2-1999)</p>
<p>Jesús Parga López</p>
<p>Secretario xeral para as Relacións</p>
<p>cos Medios Informativos</p>

