---
date: '2000-04-12'
id: 7F1E
page: 5
number: 72
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 24 de marzo de 2000 pola que se emprazan as partes interesadas
  no recurso contencioso-administrativo 01/0000131/2000, interposto por Fernando
  Pérez González.
range: Resolución
url: 'https://www.xunta.gal/dog/Publicados/2000/20000412/Anuncio7F1E_gl.html'
---
<p>Recibida da sección primeira da Sala do Contencioso-Administrativo do Tribunal Superior de Xustiza de Galicia providencia pola que se admite o recurso contencioso-administrativo 01/0000131/2000, interposto por Fernando Pérez González, contra a resolución da Consellería da Presidencia e Administración Pública do 1 de decembro de 1999, desestimatoria de recurso de alzada contra a resolución da Secretaría Xeral de Investigación e Desenvolvemento do 13 de outubro de 1999 sobre non participación na convocatoria do Premio de Investigación Científico-Técnica para Investigadores Mozos (Ref. PR422A-99.16).</p>
<p>Esta consellería acordou nesta data, e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, remitirlle-lo correspondente expediente administrativo á dita sala, o que se notifica a tódalas persoas interesadas no procedemento, e son emprazadas para que poidan constituírse en parte nos autos na sección primeira da Sala do Contencioso-Administrativo do Tribunal Superior de Xustiza de Galicia, no prazo de nove días contados desde o seguinte ó da publicación da presente resolución no Diario Oficial de Galicia.</p>
<p>Santiago de Compostela, 24 de marzo de 2000.</p>
<p>P.D. (Orde 22-2-1999)</p>
<p>Pablo Figueroa Dorrego</p>
<p>Secretario xeral da Consellería da Presidencia</p>
<p>e Administración Pública</p>

