---
date: '2000-10-23'
id: 128DE
page: 14
number: 205
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 16 de outubro de 2000, da Dirección Xeral de Xustiza, pola que
  se emprazan os interesados no recurso contencioso-administrativo, procedemento
  abreviado 176/2000, interposto por Xavier Antón Pérez Fraga.
range: Resolución
url: 'https://www.xunta.gal/dog/Publicados/2000/20001023/Anuncio128DE_gl.html'
---
<p>Recibida providencia do Xulgado do Contencioso-Administrativo número tres da Coruña, pola que se reclama o expediente relativo ó recurso contencioso-administrativo, procedemento abreviado 176/2000, interposto por Xavier Antón Pérez Fraga, contra o acordo entre a Administración da Comunidade Autónoma galega e as centrais sindicais UGT, SPJ-USO e CC.OO., con representación entre o persoal da Administración de xustiza destinado nesta comunidade, para a mellora do servicio público da xustiza no marco da disposición adicional novena do Real decreto 1616/1989, do 29 de decembro, modificada polo Real decreto 668/1999, do 23 de abril.</p>
<p>A Dirección Xeral de Xustiza, de conformidade co disposto no artigo 49 da Lei 29/1998, de 13 de xullo, reguladora da xurisdicción contencioso-administrativa, acorda a remisión do citado expediente administrativo ó referido órgano xudicial, o que se notifica para un xeral coñecemento de tódalas persoas interesadas no procedemento referido e se emprazan para que poidan comparecer como parte ante o Xulgado do Contencioso-Administrativo número tres da Coruña no prazo de nove días.</p>
<p>Santiago de Compostela, 16 de outubro de 2000.</p>
<p>Mª Reyes Carabel Pedreira</p>
<p>Directora xeral de Xustiza</p>

