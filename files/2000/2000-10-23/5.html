---
date: '2000-10-23'
id: 128D6
page: 14
number: 205
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 29 de setembro de 2000, da Dirección Xeral de Programas
  Industriais e Infraestructuras Tecnolóxicas, pola que se anuncia a exposición
  do censo electoral para a elección dos vocais da Comisión Galega de Artesanía
  que representan os artesáns inscritos na sección terceira do Rexistro Xeral de
  Artesanía de Galicia.
range: Resolución
url: 'https://www.xunta.gal/dog/Publicados/2000/20001023/Anuncio128D6_gl.html'
---
<p>De conformidade co establecido no artigo 3º da Orde do 1 de setembro de 2000, pola que se regula o procedemento de elección dos vocais da Comisión Galega de Artesanía que representan os artesáns inscritos na sección terceira do Rexistro Xeral de Artesanía de Galicia, publicada no Diario Oficial</p>
<p>de Galicia número 183, do 20 de setembro, esta dirección xeral</p>
<p>RESOLVE:</p>
<p>Anuncia-la exposición do censo electoral cos artesáns, agrupados por provincia, ordenados alfabeticamente, e indicando o domicilio, DNI e número de inscrición no Rexistro Xeral de Artesanía de Galicia, que poderán elixir democraticamente un vocal que os represente na Comisión Galega de Artesanía. O censo estará exposto durante dez días nos taboleiros de anuncios dos servicios centrais da Consellería de Industria e Comercio e nos das correspondentes delegacións provinciais.</p>
<p>Os interesados disporán dun prazo de 15 días, contados desde que se inicie a exposición do censo, para formularen reclamacións ante a Dirección Xeral de Programas Industriais e Infraestructuras Tecnolóxicas por calquera das formas sinaladas no artigo 38 da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 29 de setembro de 2000.</p>
<p>José Manuel González González</p>
<p>Director xeral de Programas Industriais</p>
<p>e Infraestructuras Tecnolóxicas</p>

