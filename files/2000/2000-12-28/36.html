---
date: '2000-12-28'
id: '15E12'
page: 17
number: 250
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 12 de decembro de 2000, da Dirección Xeral de Calidade e
  Avaliación Ambiental, pola que se somete a información pública o estudio de
  impacto ambiental da Cidade da Cultura de Galicia en Santiago de Compostela (A
  Coruña), promovido pola Fundación Cidade da Cultura de Galicia.
range: Resolución
url: 'https://www.xunta.gal/dog/Publicados/2000/20001228/Anuncio15E12_gl.html'
---
<p>En cumprimento do disposto no artigo 5, punto 2º, do Decreto 442/1990, de 13 do setembro, de avaliación do impacto ambiental para Galicia (DOG nº 188, do 25 de setembro), e durante o prazo de trinta días hábiles, o órgano ambiental someterá o estudio de impacto ambiental ó trámite de información pública, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de impacto ambiental da Cidade da Cultura de Galicia en Santiago de Compostela (A Coruña), promovido pola Fundación Cidade da Cultura de Galicia.</p>
<p>2. Para os devanditos efectos informativos, poranse, á disposición dos administrados, exemplares nas seguintes dependencias:</p>
<p>* Dirección Xeral de Calidade e Avaliación Ambiental.</p>
<p>* Dirección Xeral de Patrimonio Cultural.</p>
<p>* Delegación Provincial da Consellería de Medio Ambiente da provincia da Coruña.</p>
<p>3. As alegacións formularanse durante o prazo de trinta (30) días, contados a partir do día seguinte ó da publicación desta resolución no Diario Oficial de Galicia.</p>
<p>Santiago de Compostela, 12 de decembro de 2000.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

