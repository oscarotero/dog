---
date: '2000-07-18'
id: EF9E
page: 11
number: 139
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de xullo de 2000, da Dirección Xeral de Industria, pola que se
  somete a información pública o proxecto sectorial de L.A.T. 220 kV
  Vimianzo-Mazaricos, declarado como de incidencia supramunicipal por acordo do
  Consello da Xunta de Galicia do 29 de xuño de 2000.
range: Resolución
url: 'https://www.xunta.gal/dog/Publicados/2000/20000718/AnuncioEF9E_gl.html'
---
<p>O Consello da Xunta de Galicia acordou, na súa reunión do 29 de xuño de 2000, declara-lo proxecto L.A.T. 220 kV Vimianzo-Mazaricos, promovido pola empresa Unión Fenosa Distribución S.A., como de incidencia supramunicipal, para os efectos previstos na Lei 10/1995 de ordenación do territorio de Galicia.</p>
<p>Polo tanto, en cumprimento do disposto no artigo 25.3º da citada Lei, segundo o cal os plans ou proxectos que o Consello da Xunta de Galicia declare como de incidencia supramunicipal se someterá por un prazo mínimo dun mes ós trámites de información pública, mediante o correspondente anuncio no Diario Oficial de Galicia e de audiencia ás entidades locais sobre as que incida o plan ou proxecto,</p>
<p>RESOLVE:</p>
<p>Someter a información pública o proxecto L.A.T. 220 kV Vimianzo-Mazaricos, declarado como de incidencia supramunicipal por acordo do Consello da Xunta de Galicia do 29 de xuño de 2000, por un prazo dun mes contado a partir da publicación desta resolución no Diario Oficial de Galicia.</p>
<p>Os interesados dispoñerán do citado prazo dun mes para examina-lo proxecto sectorial na Dirección Xeral de Industria e na Delegación Provincial da Coruña, e presentar ante esta dirección xeral as alegacións que consideren pertinentes.</p>
<p>Santiago de Compostela, 7 de xullo de 2000.</p>
<p>Ramón Ordás Badía</p>
<p>Director xeral de Industria</p>

