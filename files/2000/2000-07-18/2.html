---
date: '2000-07-18'
id: EF22
page: 11
number: 139
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de xuño de 2000 pola que se autoriza a inclusión da Escola de Danza
  Susana Castro de Vigo (Pontevedra) no Rexistro de Escolas de Danza.
range: Orde
url: 'https://www.xunta.gal/dog/Publicados/2000/20000718/AnuncioEF22_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse estudios de música ou de danza en escolas específicas. Así mesmo, a Orde do 11 de marzo de 1993 (DOG do 22 de abril) regula as condicións de creación e funcionamento destas escolas na Comunidade Autónoma de Galicia.</p>
<p>Por outra banda, o Decreto 213/1998, do 10 de xullo, no seu artigo 1 establece que lle corresponden á Consellería de Educación e Ordenación Universitaria, as competencias de planificación, regulación e administración do ensino en toda a súa extensión.</p>
<p>Presentada a solicitude de inclusión no Rexistro de Escolas de Danza pola representante da Escola de Danza Susana Castro de Vigo (Pontevedra), e vistos informes da Delegación Provincial da Consellería de Educación e Ordenación Universitaria de Pontevedra.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la inclusión no Rexistro de Escolas de Danza a Escola de Danza Susana Castro de Vigo (Pontevedra), segundo os datos que figuran no anexo.</p>
<p>Segundo.-A dita escola queda sometida ó réxime de escolas de danza, segundo o establecido na Orde do 11 de marzo de 1993 (DOG do 22 de abril), e ós servicios de inspección correspondientes.</p>
<p>Disposicións derradeiras</p>
<p>Primeira.-Facúltase o director xeral de Centros e Inspección Educativa para dicta-las disposicións necesarias para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Contra esta disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 22 de xuño de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: r/ Cronista Rodríguez Elías nº 2.</p>
<p>Código do centro: 36024124.</p>
<p>Denominación específica: Escola de Danza Susana Castro.</p>
<p>Titular: Susana González Castro.</p>

