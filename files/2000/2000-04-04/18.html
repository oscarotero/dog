---
date: '2000-04-04'
id: 96A2
page: 4
number: 66
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (103/2000).
range: Edicto
url: 'https://www.xunta.gal/dog/Publicados/2000/20000404/Anuncio96A2_gl.html'
---
<p>Francisco Javier Míguez Poza, maxistrado xuíz de Primeira Instancia número dous dos de Santiago de Compostela,</p>
<p>Por medio deste edicto fai público que neste xulgado, co número 103/2000, se seguen autos de xuízo universal de quebra voluntaria da entidade Egosa, Asfaltos y Construcciones, S.A., con domicilio social no lugar de Formarís, parroquia de San Cristovo da Enfesta, concello de Santiago de Compostela. Por auto desta data acordouse declara-la entidade referida en estado de quebra voluntaria, na que se designou comisario da quebra a Tomás Ucieda Somoza, e depositario a Enrique Feáns García, retrotraéndose, sen prexuízo de terceiros, os efectos da quebra ó día 11 de novembro de 1999.</p>
<p>Advírtense as persoas que tivesen no seu poder bens pertencentes ó quebrado que deberán manifestarllos ó comisario, baixo apercibimento de complicidade e, aqueloutras que lle deban cantidades ó quebrado, fagan entrega delas ó depositario baixo apercibimento de non se reputar lexítimo o pagamento.</p>
<p>Decretouse a acumulación a este xuízo universal de quebra de tódolos preitos e execucións que houbese, agás os que a lei exclúe.</p>
<p>Decrétase a retención da correspondencia postal e telegráfica da quebrada, cos límites que marca o artigo 1058 do código de comercio vixente.</p>
<p>Dado en Santiago de Compostela, o once de marzo de dous mil.</p>
<p>O/A secretario/a xudicial</p>
<p>Rubricado</p>

