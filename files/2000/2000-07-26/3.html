---
date: '2000-07-26'
id: F8C2
page: 11
number: 144
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 14 de xullo de 2000 pola que se ordena a publicación do acordo
  do Consello da Xunta de Galicia do 13 de xullo de 2000, polo que se modifica a
  relación de postos de traballo da Consellería de Sanidade e Servicios Sociais,
  referente ó persoal da Lei 4/1988, do 26 de maio.
range: Resolución
url: 'https://www.xunta.gal/dog/Publicados/2000/20000726/AnuncioF8C2_gl.html'
---
<p>A necesidade de adecua-lo cadro de persoal da Consellería de Sanidade e Servicios Sociais ás súas necesidades de funcionamento, fai necesario modifica-la relación de postos de traballo da devandita consellería.</p>
<p>En consecuencia, por proposta da Consellería de Sanidade e Servicios Sociais, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do trece de xullo de dous mil, adoptou o seguinte acordo:</p>
<p>1. Modifica-la vixente relación de postos de traballo da Consellería de Sanidade e Servicios Sociais, referente ó persoal da Lei 4/1988, do 26 de maio, nos termos que se sinalan no anexo ó presente acordo.</p>
<p>2. Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>3. Clasificar como posto de libre designación, de acordo coa motivación que se especifica, o seguinte:</p>
<p>Código: SA.C99.10.000.27001.206.</p>
<p>Denominación: servicio de apoio e seguimento.</p>
<p>Motivación: posto de confianza e especial responsabilidade en atención ás funcións de apoio e cobertura das ausencias dos xefes de servicio da delegación e dos directores dos centros sociais e residencias da terceira idade, que tamén teñen o mesmo sistema de provisión.</p>
<p>Visto o acordo adoptado polo Consello da Xunta de Galicia na súa reunión do trece de xullo de dous mil, relativo á modificación da relación de postos de traballo, da Consellería de Sanidade e Servicios Sociais, referente ó persoal da Lei 4/1988, do 26 de maio, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 14 de xullo de 2000.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>
<p>ANEXO</p>
<p>Consellería de Sanidade e Servicios Sociais</p>
<p>Na relación de postos de traballo dos servicios periféricos da Consellería de Sanidade e Servicios Sociais publicada no DOG nº 40, do 28 de febreiro de 2000 e nas páxinas que se especifican a continuación, prodúcense as seguintes modificacións:</p>
<p>Persoal funcionario.</p>
<p>Creacións:</p>
<p>-Na páxina 2.571, no centro de destino DELEGACIÓN PROVINCIAL DE LUGO, engádese o seguinte posto de traballo:</p>
<p>Código do posto: SA.C99.10.000.27001.206.</p>
<p>Denominación: SERVICIO DE APOIO E SEGUIMENTO.</p>
<p>Vacante: SI.</p>
<p>Nivel: 26.</p>
<p>Complemento específico: 1.390.188.</p>
<p>Tipo posto: S.</p>
<p>Forma provisión: LD.</p>
<p>Grupo: AB.</p>
<p>Corpo/escala: XERAL.</p>
<p>Amortizacións:</p>
<p>-Na páxina 2.568, no centro de destino DELEGACIÓN PROVINCIAL DA CORUÑA, suprímese o posto de traballo SA.C99.10.000.15001.276.- POSTO BASE GRUPO B.</p>
<p>Persoal laboral.</p>
<p>-Na páxina 2.581, no centro de destino FOGAR 3ª IDADE (A CORUÑA), suprímese o posto de traballo SA.C99.40.302.15001.019.- LIMPADOR/A.</p>

