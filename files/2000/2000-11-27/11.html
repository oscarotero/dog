---
date: '2000-11-27'
id: 1496A
page: 15
number: 229
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de outubro de 2000, da Delegación Provincial de Pontevedra,
  pola que se dispón o depósito e a publicación, no Diario Oficial de Galicia,
  do convenio colectivo extraestatutario da empresa Envases Metálicos de Vigo,
  S.A.L.
range: Resolución
url: 'https://www.xunta.gal/dog/Publicados/2000/20001127/Anuncio1496A_gl.html'
---
<p>Visto o texto do convenio colectivo da empresa Envases Metálicos de Vigo, S.A.L., para o ano 2000, que tivo entrada nesta delegación provincial o día 17-10-2000, subscrito pola parte económica, por un representante da empresa e, da parte social, polos traballadores daquela. Tendo en conta que a parte social non posúe representantes lexitimados para negociar que cumpran coas esixencias legais establecidas no artigo 87.1º en relación co 62.1º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, é polo que ó devandito convenio debe outorgárselle o carácter de convenio colectivo extraestatutario. A teor do disposto no artigo 60 da Lei 30/1992, de réxime xurídico das administracións públicas e do procedemento administrativo común, por canto razóns de interese público no que respecta á súa publicidade para garanti-los dereitos dos traballadores así o aconsellan, así como a teor do Real decreto 2412/1982, do 24 de </p>
<p>xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Segundo.-Dispoñe-la súa publicación no Diario Oficial de Galicia.</p>
<p>Vigo, 20 de outubro de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa</p>
<p>Envases Metálicos de Vigo, S.A.L. (Envisal)</p>
<p>Capítulo I</p>
<p>Disposicións xerais</p>
<p>Artigo 1º.-Ámbito.</p>
<p>a) Ámbito territorial:</p>
<p>De acordo co establecido no artigo 83.1º do Estatuto dos traballadores, o ámbito territorial do presente convenio é o dos centros de traballo da empresa Envases Metálicos de Vigo, S.A.L., existentes na actualidade na provincia de Pontevedra.</p>
<p>b) Ámbito persoal:</p>
<p>O presente convenio regulará as condicións laborais da empresa Envases Metálicos de Vigo, S.A.L., e do persoal que nela presta os seus servicios, así como de todo aquel que ingrese no futuro durante a vixencia ou prórroga deste.</p>
<p>Quedan excluídos deste convenio, só para os efectos económicos, os postos denominados de función</p>
<p>directiva, quedando amparados por este convenio para os demais efectos.</p>
<p>Artigo 2º.-Normas supletorias-preeminencias.</p>
<p>Rexerán como normas supletorias ó presente convenio colectivo, todas aquelas normas establecidas no Estatuto dos traballadores e na ordenanza laboral da industria metalgráfica, do 29 de xullo de 1970.</p>
<p>O establecido polo presente convenio goza de preferencia perante toda normativa de rango inferior, en especial, o disposto na ordenanza laboral arriba referenciada; con excepción do que estableza a lexislación laboral, con carácter posterior, e contradiga, mellore ou amplíe o aquí recollido, rexerá o disposto na lexislación.</p>
<p>Artigo 3º.-Vixencia.</p>
<p>O presente convenio entrará en vigor para tódolos efectos no momento da sinatura, sen prexuízo de que as condicións económicas se apliquen a partir do 1 de xaneiro de 2000, tendo unha duracion dun ano, ata o 31 de decembro de 2000.</p>
<p>Este convenio quedará automaticamente denunciado coa antelación de tres meses respecto da data do seu vencemento; non obstante, subsistirán os seus preceptos ata a entrada en vigor do que o substitúa.</p>
<p>Artigo 4º.-Dereitos adquiridos.</p>
<p>Respectaranse as condicións máis beneficiosas, colectivas e ad personam existentes, sempre que, no seu conxunto e en cómputo anual, sexan superiores ás establecidas no presente convenio.</p>
<p>Artigo 5º.-Condicións e compensación das melloras.</p>
<p>As condicións contidas neste convenio colectivo establécense co carácter de mínimas. Tódalas melloras que se implanten por normas legais ou outras, serán compensables e absorbibles ata onde cheguen os aumentos e melloras existentes ou que poidan establecerse no futuro.</p>
<p>Capítulo II</p>
<p>Persoal</p>
<p>Artigo 6º.-Cadro de persoal.</p>
<p>A empresa dará a coñecer ós representantes dos traballadores, no trancurso do mes de xaneiro de cada ano, un rexistro do persoal ó seu servicio, facendo consta-los seguintes datos: nome, data de antigüidade na empresa, categoría laboral e número de afiliación á Seguridade Social.</p>
<p>Da mesma maneira, cando algún traballador motivadamente o requira, expediráselle un documento no que se exprese a súa profesión ou oficio e as funcións que desempeña ou desempeñou durante a súa estadía na empresa.</p>
<p>Artigo 7º.-Persoal de novo ingreso.</p>
<p>Ó persoal de novo ingreso faráselle un contrato de traballo por escrito, debendo quedar no seu poder unha copia deste.</p>
<p>Os períodos de proba para o persoal de novo ingreso serán os que fixe a lexislación vixente en cada momento.</p>
<p>A empresa fará entrega á representación dos traballadores dunha copia básica de tódolos contratos que deban formalizarse por escrito. Co fin de comproba-la adecuación do contido dos contratos á legalidade vixente, esta copia básica deberá conter tódolos datos do contrato a excepción do número do documento nacional de identidade, o enderezo, o estado civil e calquera outro que, de acordo coa Lei orgánica 1/1982, do 5 de maio, puidera afectar á intimidade persoal.</p>
<p>A copia entregaráselles nun prazo non superior a dez días desde a formalización do contrato ós representantes dos traballadores, que a asinarán para efectos de acredita-la entrega.</p>
<p>A mesma notificación se fará con respecto ás prórrogas dos contratos subscritos, así como cas denuncias correspondentes a eles.</p>
<p>Artigo 8º.-Contratación eventual.</p>
<p>A empresa informará previamente os delegados de persoal das causas motivadoras da contratación temporal, eventual, a tempo parcial e aprendizaxe, así como do chamamento ou cesamento dos traballadores fixo-descontinuos. Mentres haxa traballadores fixos-descontinuos en desemprego, non se efectuará contratación eventual ou temporal para levar a cabo tarefas propias da empresa.</p>
<p>Os contratos eventuais por circunstancias de producción (Real decreto 2546/1994 e Real decreto ley 9/1997) realizaranse ó amparo do convenio interprovincial para a industria metalgráfica.</p>
<p>Os representantes do persoal terán coñecemento dos censos de traballadores eventuais.</p>
<p>Ó amparo do establecido no artigo 15.1º b) do Estatuto dos traballadores, as partes asinantes do presente convenio acordan a aplicación da vixencia máxima dos contratos alí establecidos na medida pactada no convenio interprovincial da industria da metalgráfica.</p>
<p>Artigo 9º.-Conversión dos contratos.</p>
<p>De acordo coa normativa vixente, a empresa poderá proceder á conversión dos contratos de duración determinada ou temporais en contratos para o fomento da contratación indefinida, sexan a tempo completo ou parcial.</p>
<p>Artigo 10º.-Traslados.</p>
<p>A empresa poderá efectua-los traslados interiores que sexan necesarios por razóns organizativas de traballo, se ben procurará, dentro do posible, atende-las peticións de traslado a outros postos de traballo que sexan solicitados polo persoal do cadro.</p>
<p>Artigo 11º.-Ascensos.</p>
<p>a) Vacantes por baixas de persoal do cadro.</p>
<p>A empresa convocará concursos que permitan clasifica-lo persoal para cubrir por ascenso as vacantes producidas por baixas de persoal, salvo que a vacante sexa amortizada ou poida ser cuberta por un traballador excedente de igual categoría.</p>
<p>b) Vacantes por aumento do cadro de persoal.</p>
<p>As vacantes que se produzan por este motivo cubriranse por concurso, excepto o persoal directivo. Se non puidesen ser cubertas as vacantes por este sistema de promoción interna, a empresa recorrerá á nova contratación.</p>
<p>Capítulo III</p>
<p>Réxime de retribucións</p>
<p>Artigo 12º.-Salarios.</p>
<p>Establécese como salario base para cada categoría profesional o indicado na columna A da táboa salarial contida no anexo II do presente convenio. O salario percibirase por día natural. A columna B do anexo II representa o resultado de multiplicar por trinta días naturais o salario diario da columna A.</p>
<p>Artigo 13º.-Revisión salarial.</p>
<p>No caso de que o IPC rexistrado o 31 de cecembro de 2000 sufra un incremento superior ó 2,5%, unha vez constatada fidedignamente tal circunstancia polo Instituto Nacional de Estatística, efectuarase unha revisión salarial e a súa contía será o resultado de aplicar sobre o salario efectivamente devengado durante o ano 2000 a diferencia porcentual entre o IPC real de conxunto do ano 2000 e o referido 2,5%. Tal incremento aboarase na primeira paga do ano 2001.</p>
<p>Artigo 14º.-Horas extraordinarias.</p>
<p>Co obxecto de fomentar unha política social solidaria que favoreza a creación de emprego, acórdase a suspensión das horas extraordinarias habituais, non obstante, realizaranse aquelas que veñan esixidas pola necesidade de reparar sinistros e outros danos extraordinarios e urxentes, así com no caso de risco de perda ou deterioración de materias primas.</p>
<p>Así mesmo se realizarán horas extraordinarias unha vez oídos os representantes dos traballadores, por pedidos puntuais de producción, ausencias imprevistas, etc.</p>
<p>Terán carácter de horas estructurais, para os efectos da cotización á Seguridade Social, as horas ás que se fai referencia no punto anterior e sempre que non poidan ser substituídas mediante contratacións temporais ou a tempo parcial, previstas na lei.</p>
<p>As horas extraordinarias que efectivamente se realicen serán remuneradas segundo as cantidades que para cada categoría quedan establecidas na columna C da táboa salarial (anexo II).</p>
<p>Artigo 15º.-Gratificacións extraordinarias.</p>
<p>Todo o persoal percibirá dúas gratificacións extraordinarias, unha en xuño (antes do día 20) e outra en decembro (antes do día 22). O importe de cada unha delas será a suma de trinta días de salario máis o incentivo de productividade e a antigüidade.</p>
<p>Estas gratificacións serán rateadas polo persoal que ingrese ou cesase no trancurso do ano, e com</p>
<p>putaranse para estes efectos como traballados os días de paro de persoal fixo-descontinuo e os días de ausencia por accidente.</p>
<p>Artigo 16º.-Participacións beneficios.</p>
<p>Ademais das establecidas no artigo precedente, tódolos traballadores socios da sociedade terán dereito a unha remuneración salarial extraordinaria, sempre que a empresa obteña beneficios, que se chamará paga de beneficios. Esta remuneración consistirá no sesenta e seis por cento dos beneficios obtidos pola empresa en cada exercicio social e distribuirase entre os traballadores beneficiarios dela en proporción directa ó salario devengado durante o ano en que se produciron.</p>
<p>Ó longo do ano iranse facendo pagos trimestrais á conta, que se devengarán conxuntamente coas pagas ordinarias de abril, xullo, outubro e xaneiro do ano seguinte nas que se distribuirán os beneficios que sumen os balances pechados a fin de marzo, xuño, setembro e decembro. A regularización definitiva farase unha vez que aprobe as contas anuais a xunta xeral de accionistas correspondente.</p>
<p>Artigo 17º.-Incentivos.</p>
<p>A organización do traballo correspóndelle ó empresario, quen levará a cabo a través do exercicio regular das súas facultades de organización económica e técnica, dirección e control do traballo e das ordes necesarias para a realización das actividades laborais correspondentes. O establecemento dun sistema de traballo e rendemento terá que ser negociado no seo da comisión paritaria, constituída polos representantes dos traballadores e polos representantes da dirección da empresa.</p>
<p>Os salarios fixados no presente convenio corresponden a un rendemento de traballo de sesenta puntos Bedaux ou ó seu equivalente nos restantes sistemas de remuneración.</p>
<p>Fíxase un incentivo do cinco por cento do salario base para tódolos traballadores que teñan dereito a el, segundo vén recollido no seu contrato de traballo.</p>
<p>Artigo 18º.-Traballo nocturno.</p>
<p>As horas traballadas durante o período comprendido entre as dez da noite e as seis da mañá terán unha retribución específica consistente no aboamento dun complemento salarial cifrado no trinta e sete coma cinco por cento do salario base aplicable a cada categoría profesional, segundo consta no anexo II do presente convenio.</p>
<p>Artigo l9º.-Antigüidade.</p>
<p>O persoal comprendido no presente convenio percibirá aumentos periódicos por ano de servicio, quinquenios, consistentes no aboamento do cinco por cento do salario base correspondente a cada categoría profesional, co límite de cinco quinquenios, exceptuando aqueles traballadores que ingresen na empresa a partir do 1 de xaneiro de 2000, que non terán dereito a retribución por antigüidade.</p>
<p>Os quinquenios comezan a computarse a partir da data inicial de ingreso na empresa e o seu importe</p>
<p>percibirase desde o primeiro día do trimestre natural en que se cumpra o vencemento.</p>
<p>Para o cómputo da antigüidade, no que respecta a aumentos periódicos, terase en conta todo o tempo servido na mesma empresa e consideraranse como efectivamente traballados tódolos meses e días nos que o traballador estivo de alta na Seguridade Social, excepto o tempo de excedencia forzosa para cargo público ou sindical, así como o da prestación do servicio militar ou prestación substitutoria.</p>
<p>Artigo 20º.-Complementos de asistencia e puntualidade.</p>
<p>A empresa aboará un complemento de asistencia e puntualidade consistente no dez por cento do salario fixado para cada categoría profesional na columna A do anexo II do presente convenio, incrementado coa antigüidade e o incentivo de producción.</p>
<p>Este complemento cumputarase por períodos mensuais e terá dereito a el todo o persoal que non tivese máis de dúas faltas de asistencia ou puntualidade durante o dito período; non obstante, o dito complemento percibirase igualmente nos seguintes supostos:</p>
<p>a) Cando o traballador se ausente por cumprir funcións de carácter sindical nos cargos representativos.</p>
<p>b) Os motivados polos permisos laborais recollidos no artigo 23º do presente convenio.</p>
<p>c) Durante os períodos regulamentarios de vacacións.</p>
<p>d) Mediante o permiso motivado por parto da muller ou intervención cirúrxica dos familiares directos.</p>
<p>e) Cando o traballador se ausente por causas de citacións xudiciais ou gobernativas ou por asistir a algún exame para estudios oficiais, incluso o obrigatorio para obte-lo permiso de conducción ou para a obtención ou renovación do DNI.</p>
<p>f) Durante os días que o traballador estea de baixa orixinada por accidente laboral.</p>
<p>Todos estes supostos deberán xustificarse suficientemente.</p>
<p>Capítulo IV</p>
<p>Réxime de traballo</p>
<p>Artigo 21º.-Xornadas.</p>
<p>Establécese para o ano 2000 unha xornada de mil setecentas setenta e seis horas en cómputo anual, distribuídas de acordo co calendario pactado entre as partes, en dúas quendas de xornada continua, a primeira das seis ás catorce horas e a segunda das catorce ás vintedúas horas.</p>
<p>A empresa, por necesidades de producción ou calquera outra causa urxente, poderá facer unha distribución irregular ou aumento da xornada pactada e establecida no parágrafo precedente. As horas que se realicen como consecuencia da ampliación da xornada laboral compensaranse do seguinte xeito: o cincuenta por cento, como mínimo, desfrutarase como descanso laboral e o resto serán aboadas como horas extraordinarias.</p>
<p>Artigo 22º.-Vacacións.</p>
<p>Todo o persoal disporá de trinta días naturais de vacacións, dos cales polo menos vinteún serán ininterrompidos entre o vinte de xuño e o quince de setembro, agás que causas derevadas da producción e organización do traballo o impidan.</p>
<p>A empresa deberá elabora-lo correspondente calendario con anterioridade ó 31 de marzo, tralo informe dos delegados de persoal.</p>
<p>As vacacións serán proporcionais ó tempo efectivamente traballado para o persoal con contrato eventual ou temporal, e computaranse para estes efectos como traballados os días de paro do persoal fixo-descontinuo, que desfrutarán na súa totalidade.</p>
<p>A distribución das vacacións entre o cadro de persoal farase por acordo entre a empresa e os representantes dos traballadores.</p>
<p>Todo o persoal que antes ou durante o período de vacacións entre en situación de ILT ou baixa por accidente, terá dereito ó desfrute destas ou a parte pendente, sempre que cause alta antes do remate do ano natural.</p>
<p>O persoal que, por necesidades da empresa, non desfrute as vacacións no período acordado no calendario laboral, terá unha compensación de mil cincocentas pesetas diarias durante os días que o persoal desfruta das vacacións do mesmo período.</p>
<p>Artigo 23º.-Permisos.</p>
<p>Os traballadores, de avisaren coa posible antelación, terán dereito a permisos retribuídos co salario contractual ou pactado, polas seguintes causas:</p>
<p>l. Tres días naturais por enfermidade grave ou falecemento de parentes ata o primeiro grao, tanto por afinidade como consanguinidade. Dous días naturais para netos e familiares ata segundo grao, tanto en afinidade como consaguinidade. E un por falecemento de tíos en grao de consanguinidade.</p>
<p>Entenderase por enfermidade grave aquela que require de hospitalización; con respecto ós partos aplicarase o establecido no punto 2 deste artigo.</p>
<p>No caso de que o traballador necesitase facer algún desprazamento, o prazo incrementarase en dous días máis se ten que desprazarse fóra da Comunidade Autónoma, e dun día máis se o desprazamento é fóra da provincia.</p>
<p>2. Tres días naturais por parto da muller.</p>
<p>3. Un día en caso de casamento do fillo, irmán ou pais.</p>
<p>4. Quince días naturais en caso de casamento.</p>
<p>5. Un día por traslado de domicilio.</p>
<p>6. Polo tempo indispensable para o cumprimento dun deber inescusable de carácter público e persoal.</p>
<p>Cando o cumprimento do deber antes referido supoña a imposibilidade da prestación do traballo debido, en máis do vinte por cento das horas laborais, nun período de tres meses, poderá a empresa pasa-lo traballador afectado a situación de excedencia regulada no punto 1 do artigo 46 do Estatuto dos traballadores.</p>
<p>No suposto de que o traballador, por deber ou desempeño do cargo, perciba unha indemnización, descontarase o importe desta do salario ó que tivera dereito na empresa.</p>
<p>7. Polo tempo necesario, cun máximo de seis horas, para asistir á consulta médica e con xustificación posterior se non pode ser anterior.</p>
<p>Nota: as referencias ó cónxuxe contidas neste artigo esténdense ás parellas de feito, se hai un coñecemento previo por parte da empresa garantido mediante un certificado de convivencia expedido polo concello.</p>
<p>Artigo 24º.-Excedencias.</p>
<p>a) Excedencia forzosa.</p>
<p>Os traballadores elixidos para desempeñar cargos de responsabilidade no seu sindicato e que deban dedicarse por completo ó desempeño das súas tarefas, poderán solicitar voluntariamente a excedencia polo tempo que dure a situación, transcorrido o cal se reincorporarán ós seus postos de traballo sempre e cando se solicite antes de transcorrido un mes contado desde a data de ter cesado nos referidos cargos.</p>
<p>b) Excedencia voluntaria.</p>
<p>O traballador cunha antigüidade mínima dun ano na empresa, terá dereito á excedencia voluntaria por prazo de, polo menos, dous anos e non maior de cinco. O traballador que desfrutase de excedencia non poderá solicitala de novo ata transcorridos catro anos desde a súa incorporación ó traballo.</p>
<p>Artigo 25º.-Roupa e materiais de traballo.</p>
<p>A empresa proporcionaralles ós seus traballadores as ferramentas e utensilios necesarios para o desenvolvemento da súa actividade no seo dela. Así mesmo, porporcionará a roupa e medidas de protección axeitadas, en especial:</p>
<p>-Dous equipos de roupa de traballo ó ano, entendéndose por tales os integrados por funda ou bata ou chaqueta; pantalón ou similares, segundo as normas de uniformidade acordadas pola dirección.</p>
<p>-Un par de botas.</p>
<p>-Medidas de protección axeitadas ó seu posto de traballo.</p>
<p>Capítulo V</p>
<p>Previsión e política social</p>
<p>Artigo 26º.-Formación.</p>
<p>A empresa velará polo mantemento e desenvolvemento das competencias e da profesionalidade do conxunto do persoal, considerando tal esixencia como un elemento fundamental para a mellora da competitividade. A dita adaptación farase mediante os imprescindibles e necesarios cursos de formación, que a empresa consensuará cos representantes dos traballadores, manténdoos informados en cada momento.</p>
<p>Artigo 27º.-Revisión médica.</p>
<p>A empresa garantiralle ó seu persoal unha revisión médica anual que será realizada por especialistas</p>
<p>en enfermidades laborais, de acordo coas normas sobre seguridade e hixiene no traballo, e deberalle entregar ó traballador comunicado, informe ou libreta médica, acreditativos dos resultados obtidos na dita revisión, de mediar solicitude no dito sentido por parte do interesado.</p>
<p>Pola súa parte, a empresa informará os delegados de persoal de seguridade e hixiene do traballo ou o vixilante de seguridade, se é o caso, acerca da situación sanitaria do cadro de persoal.</p>
<p>Corresponderá á comisión paritaria do convenio o coñecemento en primeira instancia dos conflictos que puideran presentarse en relación con este tema, e no suposto de que os houbera, poderá aquela solicitar, de consideralo oportuno, o asesoramento dos organismos máis competentes na materia.</p>
<p>Artigo 28º.-Prevención de riscos laborais.</p>
<p>A empresa, consciente da súa responsabilidade no ámbito industrial e persoal en relación co seu cadro de persoal, formula, coma prioridades, a compatibilidade do seu obxeto social coa calidade de vida de tódolos traballadores, a mellora das condicións de traballo, a formación en materia preventiva de riscos laborais e o respecto ó ambiente.</p>
<p>A empresa proverá dos medios necesarios os traballadores, en cumprimento do estipulado na Lei de prevención de riscos laborais, e procederá ó nomeamento dun delegado de prevención coas condicións e características esixidas pola devandita lei.</p>
<p>Artigo 29º.-Servicio militar.</p>
<p>O traballador que se incorpore ó servicio militar, xa sexa con carácter oficial ou voluntario, ou ben faga a prestación do servicio social substitutorio, terá reservado o seu posto de traballo durante o tempo de duración deste e un mes máis, e computarase todo este tempo para os efectos da antigüidade na empresa.</p>
<p>Durante o tempo que permaneza no sevicio militar ou social substitutorio, o traballador terá dereito a percibi-las gratificacións extraordinarias establecidas no presente convenio.</p>
<p>Artigo 30º.-Protección á maternidade.</p>
<p>Nos casos de embarazo, se as condicións de traballo puidesen aumenta-lo risco de aborto ou malformación do feto, a traballadora terá dereito a cambiar de posto de traballo a outro que non implique risco para a saúde da nai, nin do feto. A traballadora en estado de xestación e lactación non poderá traballar por quendas, nin realizar traballos nocturnos.</p>
<p>A traballadora, por lactación dun fillo menor de nove meses, terá dereito a unha hora de reducción da xornada normal.</p>
<p>Artigo 31º.-Invalidez parcial.</p>
<p>Cando ó traballador/a lle sexa concedida a incapacidade permanente parcial para a súa profesión habitual, se fose causada por accidente laboral, a empresa terá a obriga de admitilo e darlle un traballo que non supoña diminución na súa remuneración.</p>
<p>Artigo 32º.-Transporte.</p>
<p>A empresa facilitará o medio de transporte para todo o persoal, con antigüidade anterior ó 1 de xaneiro de 1998, para o traslado desde Vigo ó Porriño, e viceversa.</p>
<p>A utilización do vehículo propio para a realización de servicios para a empresa compensarase co aboamento de trinta pesetas por quilómetro.</p>
<p>Artigo 33º.-Anticipos.</p>
<p>A empresa, se a súa situación o permite, poderá anticipar, só en casos especiais, o valor dunha paga extra que será amortizada co seu aboamento na data correspondente. Este anticipo concederase nun número non superior ó vinte por cento do cadro de persoal fixo.</p>
<p>Artigo 34º.-Axudas.</p>
<p>a) Estudios: aboaráselle mensualmente a cada traballador a cantidade de mil oitocentas setenta e cinco pesetas por fillo en idade escolar, entre os tres e os dezaseis anos.</p>
<p>b) Falecemento ou incapacidade de traballo: no caso de falecemento ou invalidez permanente absoluta do traballador por accidente, sexa laboral ou non, aboaráselle ós seus habentesdereito ou, de se-lo caso, ó interesado, a cantidade de cinco millóns de pesetas.</p>
<p>Capítulo VI</p>
<p>Dereitos sindicais</p>
<p>Artigo 35º.-Asembleas.</p>
<p>Os traballadores teñen dereito a reunirse en asemblea, que será convocada e presidida polos representantes do persoal. Da convocatoria e da orde do día darase traslado previamente á dirección da empresa.</p>
<p>Os traballadores terán dereito a dúas horas anuais retribuídas para realizaren asembleas, no termo do primeiro parágrafo deste artigo.</p>
<p>Artigo 36º.-Dereitos sindicais.</p>
<p>A empresa computará o dereito de tódolos traballadores a sindicarse libremente e autorizará que os traballadores dun determinado sindicato poidan realizar reunións, recadar cotas e distribuír información sindical, todo iso fóra das horas de traballo, sen perturba-la actividade normal da empresa nin interrompe-lo desenvolvemento do proceso productivo.</p>
<p>A empresa contará cun taboleiro de anuncios ó dispor dos sindicatos ou do delegado de persoal.</p>
<p>Artigo 37º.-Horas sindicais.</p>
<p>Os delegados de persoal da empresa disporán dun crédito de representación e vintecinco horas mensuais retribuídas para o exercicio das súas funcións. Os delegados de persoal da empresa poderán acumular nun ou varios dos seus compoñentes as horas sindicais correspondentes.</p>
<p>Artigo 38º.-Expediente disciplinario.</p>
<p>Para proceder á sanción das faltas graves e moi graves en que o persoal poida incorrer, será pre</p>
<p>ceptiva a tramitación do expediente contradictorio no que se dará audencia ó interesado, co fin de que poida alegar canto na súa defensa considere oportuno. Das anotacións practicadas darase conta simultaneamente ós representantes dos traballadores.</p>
<p>Artigo 39º.-Acoso sexual.</p>
<p>Considérase acoso sexual no traballo todo o comportamento verbal ou físico de carácter ou connotación sexual que se dea no ámbito da empresa, sempre que ese comportamento non sexa desexado pola persoa que o sofre. O dito comportamento deberá a dirección da empresa comunicalo ás centrais sindicais, dándolles prazo dunha audiencia.</p>
<p>O acoso sexual no traballo considérase falta grave cando se produce entre compañeiros do traballo.</p>
<p>Considerarase falta moi grave cando o acosante sexa mando ou xefe do acosado.</p>
<p>Disposicións adicionais</p>
<p>Primeira.-Para a interpretación e o cumprimento das cláusulas pactadas neste convenio establécese unha comisión mixta paritaria que estará integrada polas partes negociadoras do presente convenio.</p>
<p>Segunda.-Sendo a falta de regularidade no traballo característica da empresa; faise constar, e así se pacta, que cada suspensión de traballo do traballador fixo descontinuo non se considera extinguida, senón tan só interrompida a relación laboral e, ó ser esta suspensión derivada da falta de regularidade no traballo consubstancial ó desenvolvemento da industria, non se considerarán estas debidas á concorrencia das causas económicas ou translúxicas. As suspensións doutras características terán a regulación establecida na normativa vixente en cada caso; para tal efecto a tódolos traballadores seranlles aplicadas as seguintes condicións:</p>
<p>1. A empresa garantirá a tódolos traballadores fixo-descontinuos unha asistencia de cento oitenta e un días de traballo ó ano que correspondan a: festivos, sábados, domingos, parte proporcional de vacacións e días de traballo.</p>
<p>2. Os traballadores deberán ser chamados de forma gradual, en función das necesidades que existan en cada momento ó volume de traballo que se vaia desenvolver e deberá efectuarse dentro de cada especialidade por orde rotativa e sucesiva, de tal xeito que cumpran aproximadamente tódolos traballadores o mesmo período útil de traballo cada ano.</p>
<p>O chamamento do persoal efectuarase mediante a oportuna comunicación que deberá practicarse de xeito fidedigno e o traballador terá un prazo de corenta e oito horas (dous días), dentro do que pode incorporarse ás tarefas.</p>
<p>3. No caso de reducción e incumprimento de chamamento ó traballo, o traballador poderá presentar reclamación por despedimento ante a xurisdicción competente, iniciándose o prazo para iso o día que tivera coñecemento da falta de convocatoria.</p>
<p>4. Durante o período de inactividade do persoal fixo-descontinuo non se realizarán horas extraordi</p>
<p>narias de ningunha índole, excepto aquelas de forza maior que se acordarán co comité de empresa.</p>
<p>5. A empresa complementará a prestación ata o oitenta por cento da base reguladora que utilizou o Inem, para concede-la devandita prestación, durante os períodos de cobro da prestación por desemprego.</p>
<p>Terceira.-A citada táboa de remuneración entrará en vigor a partir do 1 de xaneiro de 2000.</p>
<p>Cuarta.-O idioma dun pobo constitúe un dos seus sinais de identidade fundamentais e un dos seus patrimonios máis preciados, así como a base das súas relacións humanas. Galicia conta co privilexio de ter unha lingua antiga e rica, que é a nosa obriga coidar e potenciar.</p>
<p>Os traballadores teñen dereito a desenvolve-la actividade laboral e profesional en lingua galega.</p>
<p>ANEXO I</p>
<p>Comisión negociadora</p>
<p>A comisión negociadora do presente convenio estivo integrada, por parte da empresa, por Víctor Mosquera Rodríguez, e por parte dos traballadores, por Carmen Bernárdez Villar, Enrique Campo Carrera e Ricardo Rodríguez Fernández.</p>
<p>Vigo, 28 de setembro de 2000.</p>
<p>ANEXO II</p>
<p>Táboas salariais</p>
<table><tbody><tr><td></td></tr>
<tr><td>Categorías</td><td>Salario día (pesetas)
A</td><td>Salario mes (pesetas)
B</td><td>Horas
(pesetas/h)
C</td></tr>
<tr><td></td></tr>
</tbody></table>
<table><tbody><tr><td>1. Persoal obreiro</td></tr>
<tr><td>Aprendiz 16 anos</td><td>2.519,23</td><td>75.576,9</td></tr>
<tr><td>Aprendiz 17 anos</td><td>2.898,98</td><td>86.969,4</td></tr>
<tr><td>Aprendiz 18 anos</td><td>3.000,70</td><td>90.021,0</td></tr>
<tr><td>Peón</td><td>3.341,49</td><td>100.244,7</td><td>1.550</td></tr>
<tr><td>Especialista 2ª</td><td>3.439,12</td><td>103.173,6</td><td>1.592</td></tr>
<tr><td>Especialista 1ª</td><td>3.500,38</td><td>105.011,4</td><td>1.628</td></tr>
<tr><td>Oficial 3ª</td><td>3.591,60</td><td>107.748,0</td><td>1.666</td></tr>
<tr><td>Oficial 2ª</td><td>3.629,53</td><td>108.885,9</td><td>1.703</td></tr>
<tr><td>Oficial 1ª</td><td>3.907,30</td><td>117.219,0</td><td>1.820</td></tr>
<tr><td>Oficial especialista litografía</td><td>4.147,15</td><td>124.414,5</td><td>1.927</td></tr>
<tr><td>Capataz</td><td>3.568,49</td><td>107.054,7</td><td>1.666</td></tr>
<tr><td>Encargado de sección</td><td>4.269,52</td><td>128.085,6</td></tr>
<tr><td>Garda nocturno</td><td>3.413,03</td><td>102.390,9</td><td>1.592</td></tr>
<tr><td>Porteiro</td><td>3.413,09</td><td>102.392,7</td><td>1.592</td></tr>
<tr><td>Ordenanza</td><td>3.412,51</td><td>102.375,3</td><td>1.592</td></tr>
<tr><td>Almaceneiro e listeiro</td><td>3.568,14</td><td>107.044,2</td><td>1.666</td></tr>
<tr><td></td></tr>
<tr><td>2. Persoal administrativo</td></tr>
<tr><td>Aspirante 16 anos</td><td>2.541,09</td><td>76.232,7</td><td>1.175</td></tr>
<tr><td>Aspirante 17 anos</td><td>2.935,01</td><td>88.050,3</td><td>1.354</td></tr>
<tr><td>Telefonista</td><td>3.460,50</td><td>103.815,0</td><td>1.595</td></tr>
<tr><td>Auxiliar</td><td>3.634,58</td><td>109.037,4</td><td>1.670</td></tr>
<tr><td>Oficial 2ª</td><td>3.710,50</td><td>111.315,0</td><td>1.709</td></tr>
<tr><td>Oficial 1ª</td><td>3.877,96</td><td>116.338,8</td><td>1.822</td></tr>
<tr><td>Xefe segunda</td><td>4.393,83</td><td>131.814,9</td><td>2.023</td></tr>
<tr><td>Xefe primeira</td><td>4.554,29</td><td>136.628,7</td><td>2.100</td></tr>
<tr><td></td></tr>
<tr><td>3. Persoal técnico</td></tr>
<tr><td>Delineante-debuxante</td></tr>
<tr><td>Proxectista 3ª</td><td>3.821,28</td><td>114.638,4</td><td>1.765</td></tr>
<tr><td>Proxectista 2ª</td><td>3.983,71</td><td>119.511,3</td><td>1.839</td></tr>
<tr><td>Proxectista 1ª</td><td>4.310,67</td><td>129.320,1</td><td>1.914</td></tr>
<tr><td>Mestre encargado</td><td>4.554,31</td><td>136.629,3</td><td>2.101</td></tr>
<tr><td>Técnico de organización</td><td>4.256,87</td><td>127.706,1</td><td>1.822</td></tr>
<tr><td>Xefe de organización</td><td>4.555,37</td><td>136.661,1</td><td>2.101</td></tr>
<tr><td>Titulado de grao medio</td><td>4.564,65</td><td>136.939,5</td><td>2.102</td></tr>
<tr><td>Titulado de grao superior</td><td>6.011,94</td><td>180.358,2</td><td>2.630</td></tr>
<tr><td></td></tr></tbody></table>

