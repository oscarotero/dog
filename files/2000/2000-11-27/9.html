---
date: '2000-11-27'
id: '14962'
page: 15
number: 229
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 13 de novembro de 2000 pola que se particulariza o importe global
  máximo das axudas a investimentos no ámbito da acuicultura mariña para o
  exercicio do ano 2001.
range: Orde
url: 'https://www.xunta.gal/dog/Publicados/2000/20001127/Anuncio14962_gl.html'
---
<p>A Orde do 26 de xullo de 2000 pola que se establecen as bases reguladoras aplicables á concesión de axudas a investimentos no ámbito da acuicultura mariña (DOG nº 150, do 3 de agosto), establece no seu artigo 4 que nos exercicios sucesivos da vixencia do actual Programa Operativo IFOP 2000-2006 as axudas outorgaranse con cargo ás aplicacións orzamentarias que para esta mesma finalidade se determinen na Lei de orzamentos xerais da Comunidade Autónoma de Galicia do ano correspondente.</p>
<p>Aprobado polo Consello da Xunta de Galicia o proxecto de Lei de orzamentos da Comunidade Autónoma para o vindeiro exercicio orzamentario, procede establece-lo importe global máximo para a concesión destas axudas no exercicio de 2001.</p>
<p>Por todo o exposto e no uso das facultades que me foron conferidas</p>
<p>DISPOÑO:</p>
<p>Artigo único.-Para o exercicio orzamentario 2001 as axudas ó abeiro da Orde do 26 de xullo de 2000, pola que se establecen as bases reguladoras aplicables á concesión de axudas a investimentos no ámbito da acuicultura (DOG nº 150, do 3 de agosto) outorgaranse con cargo á aplicación orzamentaria 12.02.721B.771.1, que figura dotada no proxecto de Lei de orzamentos da Comunidade Autónoma de Galicia para 2001, e ata un importe máximo de 2.057.568.714 pesetas.</p>
<p>En todo caso, e de conformidade co disposto na Orde do 11 de febreiro de 1998 (DOG nº 33, do 19 de febreiro), sobre tramitación anticipada de expedientes de gasto, o gasto que se proxecta queda condicionado á existencia de crédito axeitado e suficiente nos orzamentos xerais da Comunidade Autónoma de Galicia para 2001.</p>
<p>Disposición derradeira</p>
<p>Única.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de novembro de 2000.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

