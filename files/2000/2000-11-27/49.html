---
date: '2000-11-27'
id: 14A0A
page: 15
number: 229
agency: CONCELLO DE VIGO
section: VI. ANUNCIOS
title: >-
  Anuncio de información pública do avance do PERI IV-08 Santa Cristina
  (expediente 6160/411).
range: Anuncio
url: 'https://www.xunta.gal/dog/Publicados/2000/20001127/Anuncio14A0A_gl.html'
---
<p>O Consello da Xerencia Municipal de Urbanismo de Vigo, en sesión do día 5 de outubro de 2000, adoptou, entre outros, o seguinte acordo:</p>
<p>Primeiro.-Inicia-lo expediente de modificación puntual do plan xeral no que se refire á delimitación da ficha de características do PERI IV-08 Santa Cristina, de acordo coas propostas que figuran no avance de PERI redactado por iniciativa municipal, e encargar ós servicios técnicos e xurídicos da Oficina de Planeamento e Xestión da Xerencia de Urbanismo a elaboración do dito expediente.</p>
<p>Segundo.-Tomar coñecemento do avance do plan especial de reforma interior IV-08 Santa Cristina (expediente 6160/411), de iniciativa municipal, polo arquitecto César Álvarez Arines, con data de xuño de 2000.</p>
<p>Terceiro.-Somete-lo expediente a información pública, polo prazo dun mes, con notificacións individuais ós propietarios dos terreos afectados, mediante anuncio que se publicará no Diario Oficial</p>
<p>de Galicia e nun dos xornais de maior circulación da provincia co fin de que as distintas entidades e particulares poidan formula-las suxestións que coiden oportunas e presenta-las propostas e convenios urbanísticos que consideren procedentes.</p>
<p>Cuarto.-Remítase un exemplar do avance á Delegación do Goberno de Galicia e á CPTOPV co fin de que no mesmo prazo, a Administración achegue cantos documentos e informacións deban ser tidas en conta para a redacción do presente PERI.</p>
<p>Quinto.-Déase traslado de copia do expediente á Comisión Provincial de Patrimonio da Consellería de Cultura para informe, tendo en conta a inclusión da igrexa de Santa Cristina de Lavadores.</p>
<p>Sexto.-Solicítense informes dos departamentos municipais de Seguridade, Circulación e Transporte, Vías e Obras, Infraestructuras, Medio Ambiente, así como das empresas concesionarias dos servicios.</p>
<p>O prazo de exposición ó público entenderase aberto desde a primeira publicación ata o remate do mes contados desde o derradeiro anuncio. A documentación atópase na oficina de información da Xerencia Municipal de Urbanismo á disposición do público, planta baixa do edificio da xerencia.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que por resultaren descoñecidos ou ignorando o seu enderezo non poidan ser notificados persoalmente.</p>
<p>Vigo, 24 de outubro de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

