---
date: '2000-12-22'
id: 1597E
page: 16
number: 247
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 2 de novembro de 2000, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo da empresa Real Aero Club de Vigo.
range: Resolución
url: 'https://www.xunta.gal/dog/Publicados/2000/20001222/Anuncio1597E_gl.html'
---
<p>Visto o texto do convenio colectivo para a empresa Real Aero Club de Vigo, con nº de código 3600022, que tivo entrada nesta delegación provincial o día 30-10-2000, subscrito en representación da parte económica pola representación da empresa, e da parte social polo delegado de persoal, con data do 15-9-2000. De conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 2 de novembro de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo para a empresa Real Aero Club de Vigo</p>
<p>Condicións xerais</p>
<p>Artigo 1º.-Ámbito de aplicación.</p>
<p>Este convenio regulará a partir da data da súa entrada en vigor as relacións laborais entre a empresa Real Aero Club de Vigo e os seus productores.</p>
<p>Artigo 2º.-Vixencia.</p>
<p>Sen prexuízo da entrada en vigor por aprobación da autoridade laboral e publicación no BOP, os seus efectos económicos comezarán a rexer a partir do 1 de xaneiro de 2000.</p>
<p>Artigo 3º.-Duración e prórrogas.</p>
<p>A duración deste convenio será dun ano contado a partir da data da súa entrada en vigor, ata o 31 de decembro de 2000. Este convenio entenderase denunciado para tódolos efectos a partir do 1º de outubro de 2000, data en que as partes se comprometen a inicia-las negociacións dun novo convenio. Se no transcurso deste ano 2000 se asinase un convenio de ámbito provincial no sector de espectáculos</p>
<p>e deportes, a partir desta data sería necesaria unha nova nogociación.</p>
<p>Condicións laborais</p>
<p>Artigo 4º.-Vacacións.</p>
<p>O persoal comprendido neste convenio desfrutará dun período anual de vacacións de trinta días naturais.</p>
<p>Artigo 5º.-Días non recuperables.</p>
<p>Os días non recuperables considéranse como horas extras, independientemente de que coincidan en descanso semanal, e deberán ser aboados nos meses que corresponda ó 175%. Terán esta mesma consideración os días 24 e 31 de decembro.</p>
<p>Artigo 6º.-Horario laboral.</p>
<p>O horario de traballo nas distintas seccións do club estenderase, con carácter xeral, desde as 7.30 da mañá, ata as 12 da noite de luns a venres, e 1.30 horas da madrugada os sábados. Dentro destas horas desenvolverase a xornada legal de 40 horas semanais por traballador. Para tal efecto, e con referencia a cada unha das actividades que o club desenvolve, establécese o cadro horario específico para cada unha daquelas que se lle xunta ó presente convenio.</p>
<p>Artigo 7º</p>
<p>Os traballadores que presten os seus servicios en domingos terán dereito a desfrutar un domingo de cada tres.</p>
<p>Artigo 8º.-Uniformes.</p>
<p>A empresa dotará o persoal con uniforme completo, incluído calzado adecuado, cada dous anos. Ós traballadores que realicen o seu traballo no campo a empresa proveraos con roupa de abrigo e de auga.</p>
<p>Artigo 9º.-Vestiario e aseos.</p>
<p>A empresa porá ó servicio do persoal vestiarios e aseos dotados de armarios, ducha e demais accesorios propios destes servicios, nas instalacións de Peinador, así como no local da r/ Reconquista.</p>
<p>Artigo 10º.-Excedencias.</p>
<p>O persoal afectado polo presente convenio, que leve 2 anos ó servicio efectivo na empresa, terá dereito a solicita-la excedencia voluntaria por un prazo non inferior a un mes nin superior a 5 anos, estando obrigada a empresa ó reingreso do excedente que o solicite, alomenos cun mes de antelación da terminación do tempo de excedencia, e non poderá volver á situación de excedencia voluntaria ata transcorridos dous anos da terminación de excedencia. Ben entendido que a obrigatoriedade por conta da empresa de reincorpora-lo excedente é inescusable, contratándose para estes supostos unha persoa que substitúa o excedente cun contrato da mesma duración da excedencia.</p>
<p>Artigo 11º.-Licencias.</p>
<p>O persoal terá dereito a que se lle conceda permiso, con percepción dos salarios correspondentes, nos seguintes casos e polo tempo que se expresa:</p>
<p>1. Catro días por falecemento do cónxuxe, pais, fillos e pais do cónxuxe.</p>
<p>2. Dous días por falecemento de irmáns, irmáns políticos, netos e avós.</p>
<p>3. Un día por voda de fillos ou irmáns.</p>
<p>4. Catro días por parto de esposa.</p>
<p>5. Vinte días por voda do interesado.</p>
<p>6. Dous días por enfermidade grave, internamento en centro hospitalario ou falecemento de parentes ata o 2º grao de consanguinidade ou afinidade. En desprazamentos fóra da provincia, dous días máis.</p>
<p>Artigo 12º.-Revisión médica.</p>
<p>A empresa efectuaralles ós seus traballadores unha revisión médica cada ano, sempre e cando esta veña solicitada a través do delegado de persoal.</p>
<p>Artigo 13º.-Comedores.</p>
<p>A empresa porá á disposición do persoal que teña que comer no centro de traballo un local adecuado.</p>
<p>Condicións económicas</p>
<p>Artigo 14º.-Retribucións.</p>
<p>Na táboa salarial anexa sinálanse as retribucións correspondentes a cada categoría do persoal. As ditas retribucións serán consideradas como base do cálculo para tódolos efectos.</p>
<p>Artigo 15º.-Antigüidade.</p>
<p>Os aumentos periódicos por anos de servicio consistirán en trienios do 10% para o primeiro e o 6% para o segundo, ata un máximo do 60%. O tanto por cento calcúlase sobre o salario base, sempre dentro dos límites que marca a lei.</p>
<p>Artigo 16º.-Pagas extraordinarias.</p>
<p>O persoal afectado polo presente convenio recibirá anualmente tres pagas extraordinarias, polo importe dunha mensualidade, que serán efectivas nos días 31 de marzo, 17 de xullo e 15 de decembro.</p>
<p>Artigo 17º.-Incapacidade temporal.</p>
<p>Nos casos de enfermidade ou accidente que produza internamento en centro asistencial, a empresa aboaralles ós traballadores afectados unha cantidade que, engadida ás prestacións que aboa a Seguridade Social, complete o 100% do seu salario real, por incapacidade temporal. Tamén se aboará o dito 100% nos casos de accidente laboral producido dentro do centro de traballo, a partir do 5º día da baixa.</p>
<p>Artigo 18º.-Nocturnidade.</p>
<p>Establécese un complemento de nocturnidade polos traballos realizados despois das 22 horas, con exclusión dos correspondentes ós serenos, nunha cantidade de 7.124/8.411 pesetas mensuais, que se farán constar na nómina dos traballadores afectados por aquela circunstancia. Este complemento incrementarase cada ano co tanto por cento acordado na táboa salarial.</p>
<p>Artigo 19º.-Manutención.</p>
<p>A empresa aboará por este concepto 27.864 pesetas mensuais. Esta cantidade incrementarase anualmente na mesma porcentaxe en que se incremente a táboa salarial.</p>
<p>Artigo 20º.-Bolsas.</p>
<p>A empresa establece para axuda dos estudios dos fillos dos productores dúas bolsas anuais por un importe de 30.000 pesetas cada unha. Para tal efecto durante o mes de agosto de cada ano, os productores interesados presentarán documentación de méritos escolares do beneficiario para quen se solicite e indefectiblemente as notas obtidas no curso anterior. Para</p>
<p>poder beneficiarse delas, as notas terán que acadar un nivel mínimo de aprobado.</p>
<p>Artigo 21º.-Premio de xubilación.</p>
<p>Chegada a idade de xubilación e no momento en que o traballador cese na empresa, percibirá un premio equivalente ó importe de dúas mensualidades do seu último salario en activo, no caso de que levase ó servicio efectivo dela máis de 5 anos e menos de 10. Este premio elevarase á cifra de tres mensualidades no suposto de que os anos ó servicio efectivo dela fosen 10.</p>
<p>Se o traballadore falecese antes da súa xubilación cumprindo calquera dos prazos de servicio efectivo na empresa que sinala o parágrafo anterior, a indemnización será percibida polo seu cónxuxe, ou no seu defecto polos fillos ou ascendentes maiores de 70 anos. Nestes casos os importes de indemnización serán de tres mensualidades, se o servicio efectivo do traballador na empresa estivese comprendido entre os 5 e os 10 anos; de 6 mensualidades entre 10 e 15 anos; de 9 mensualidades entres os 15 e 20 anos e de 12 mensualidades de 20 en diante.</p>
<p>Artigo 22º.-Plus de transporte.</p>
<p>Establécese un plus de transporte para o persoal de campo nunha contía de 5.572 pesetas, que se aboarán mensualmente nos doce meses do ano. Este concepto incrementarase anualmente na mesma porcentaxe en que se incremente a táboa salarial.</p>
<p>Artigo 23º.-Bolsa de Nadal.</p>
<p>Os traballadores percibirán da empresa a bolsa de Nadal en decembro.</p>
<p>Disposicións derradeiras</p>
<p>Artigo 24º.-Lexislación subsidiaria.</p>
<p>En todo o non previsto no presente convenio haberá que aterse ó que dispón a Regulamentación de traballo para os locais de espectáculos e deportes, e demais de xeral aplicación.</p>
<p>Artigo 25º</p>
<p>Con idéntico termo de vixencia có convenio, queda constituída unha comisión paritaria co cometido específico de coñecer e pronunciarse sobre cantas cuestións de interpretación sobre o estipulado nel lle sexan formalmente sometidas. A comisión estará composta por dous membros; cada unha das partes designará un. Os ditos membros designados por cada parte deberán pertencer á comisión negociadora do convenio.</p>
<p>Os pronunciamentos da comisión non privarán do dereito ó uso das vías administrativas ou xurisdiccionais.</p>
<p>Artigo 26º</p>
<p>O presente convenio está asinado polo delegado de persoal e polo secretario.</p>
<p>Polo delegado de persoalPola empresa</p>
<p>RubricadoRubricado</p>
<p>Táboa salarial 2000</p>
<p>Incremento 3,5%</p>
<p>Instructor de voo128.903</p>
<p>Oficial de 3ª96.986</p>
<p>Persoal administrativo</p>
<p>Xerente124.333</p>
<p>Oficial 1º administrativo106.603</p>
<p>Aux. administrativo93.286</p>
<p>Persoal campo</p>
<p>Xardineiro xefe99.332</p>
<p>Xardineiro93.286</p>
<p>Peón93.286</p>
<p>Persoal subalterno</p>
<p>Conserxe96.985</p>
<p>Sereno93.286</p>
<p>Persoal limpeza93.286</p>
<p>Máster Caddy93.286</p>
<p>Persoal bar</p>
<p>Cociñeiro93.286</p>
<p>Camareiro93.286</p>
<p>Complemento transporte5.572</p>
<p>Polo delegado de persoalPola empresa</p>
<p>RubricadoRubricado</p>
<p>Cadro horario</p>
<p>Sección camareiros reconquista:</p>
<p>Días laborables: das 16 horas ás 23 horas.</p>
<p>Sábados: das 16 horas ás 24 horas.</p>
<p>Os descansos son alternos.</p>
<p>Sección conserxería:</p>
<p>Das 16 horas da tarde ás 23 horas da noite.</p>
<p>Sección limpeza:</p>
<p>Local reconquista: das 8 horas ás 12 horas e das 17 horas ás 20 horas.</p>
<p>Peinador: das 9 horas ás 12.30 horas e das 15 horas ás 18.30 horas.</p>
<p>Sección xardinería:</p>
<p>Das 8.30 horas ás 12.30 horas e das 14 horas ás 18 horas da tarde.</p>
<p>Sección hangar:</p>
<p>Verán: das 9.30 horas ás 13.30 horas e das 16 horas ás 20 horas da tarde.</p>
<p>Inverno: das 9.30 horas ás 13.30 horas e das 15 horas ás 19 horas da tarde.</p>
<p>Sección oficina:</p>
<p>Inverno: das 9 horas da mañán ás 17 horas da tarde.</p>
<p>Verán: das 9 horas da mañán ás 19 horas da tarde.</p>
<p>Sereno:</p>
<p>Das 22 horas da noite ás 7 horas da mañá.</p>
<p>Máster Caddy:</p>
<p>Das 8 horas da mañá ás 22 horas da tarde.</p>
<p>Persoal bar Peinador:</p>
<p>Inverno: das 10 horas da mañá ás 21 horas da tarde.</p>
<p>Verán: das 10 horas da mañá ás 22 horas da tarde.</p>
<p>Polo delegado de persoalPola empresa</p>
<p>RubricadoRubricado</p>

