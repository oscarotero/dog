---
date: '2000-01-10'
id: 1601E
page: 253
number: 5
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 1/2000, do 7 de xaneiro, de asunción da ampliación de medios efectuada
  en virtude do Real decreto 1838/1999, do 3 de decembro, dos adscritos ós
  servicios traspasados á Comunidade Autónoma de Galicia polo Real decreto
  1763/1982, do 24 de xullo, en materia de educación, e a súa asignación á
  Consellería de Educación e Ordenación Universitaria.
range: Decreto
url: 'https://www.xunta.gal/dog/Publicados/2000/20000110/Anuncio1601E_gl.html'
---
<p>Polo Real decreto 1838/1999, do 3 de decembro, amplíanse os medios adscritos ós servicios traspasados á Comunidade Autónoma de Galicia polo Real decreto 1763/1982, do 24 de xullo, en materia de educación.</p>
<p>Procede, en virtude do citado traspaso, asumir de forma expresa a devandita ampliación de medios, nos termos e as condicións especificadas no acordo da Comisión Mixta de Transferencias e asignárllela ós órganos correspondentes da Administración autonómica galega.</p>
<p>Na súa virtude, por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día sete de xaneiro de dous mil,</p>
<p>DISPOÑO:</p>
<p>Artigo 1º</p>
<p>Queda asumida a ampliación de medios efectuada en virtude do Real decreto 1838/1999, do 3 de decembro, dos adscritos ós servicios traspasados á Comunidade Autónoma de Galicia polo Real decreto 1763/1982, do 24 de xullo, en materia de educación, nos termos e as condicións especificados no acordo da Comisión Mixta de Transferencias publicado como anexo ó dito real decreto.</p>
<p>Artigo 2º</p>
<p>1. Asígnaselle á Consellería de Educación e Ordenación universitaria a ampliación de medios asumida de conformidade co disposto no artigo anterior.</p>
<p>2. Os órganos da Consellería de Educación e Ordenación Universitaria exercerán as atribucións que lles correspondan conforme as normas que regulan a súa estructura.</p>
<p>Disposicións derradeiras</p>
<p>Primeira.-Facúltase o conselleiro de Educación e Ordenación Universitaria para dictar cantas disposicións sexan necesarias para o desenvolvemento e a execución deste decreto e para adopta-las medidas precisas para a plena efectividade e executividade práctica da ampliación de medios traspasados.</p>
<p>Segunda.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, sete de xaneiro de dous mil.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

