---
date: '2000-02-03'
id: 45D6
page: 1
number: 23
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 27 de xaneiro de 2000, da Dirección Xeral de Formación Pesqueira
  e Investigación, pola que se anuncia a contratación, polo sistema de concurso
  público e procedemento aberto, con trámite de urxencia, da asistencia técnica
  de apoio en metodoloxía didáctica nos centros de ensinanzas
  marítimo-pesqueiras.
range: Resolución
url: 'https://www.xunta.gal/dog/Publicados/2000/20000203/Anuncio45D6_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación polo sistema de concurso público e procedemento aberto, con trámite de urxencia, da asistencia técnica de apoio en metodoloxía didáctica nos centros de ensinanzas marítimo-pesqueiras.</p>
<p>Obxecto: contratación da asistencia técnica de apoio en metodoloxía didáctica nos centros de ensinanzas marítimo-pesqueiras.</p>
<p>Orzamento de contrata: catro millóns de pesetas (4.000.000 de ptas.), IVE e outros impostos incluídos.</p>
<p>Prazo de execución: segundo o prego de prescricións técnicas.</p>
<p>Documentos de interese para os licitadores: o prego de cláusulas administrativas particulares e o de características técnicas que rexerán neste concurso poderán recollerse no Servicio de Ensinanzas Náutico e Marítimo-Pesqueiras da Consellería de Pesca, Marisqueo e Acuicultura en Santiago de Compostela, rúa Dos Irmandiños, s/n, Salgueiriños, así como nas delegacións territoriais desta consellería en días hábiles de 9 a 14 horas.</p>
<p>Presentación de proposicións e prazo: as proposicións poderanse presentar no rexistro xeral da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais desta consellería, antes das 14 horas do décimo terceiro día natural contado a partir do seguinte ó da publicación desta resolución no DOG.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, remitirase no mesmo día un telegrama ou fax á Dirección Xeral de Formación Pesqueira e Investigación, no que se lle comunique a presentación da oferta.</p>
<p>Apertura de proposicións: será realizada pola mesa de contratación, reunida en acto público na sala de xuntas da Consellería de Pesca, Marisqueo e Acuicultura en San Caetano ás 11 horas do cuarto día hábil contado a partir do seguinte a aquel en que remate o prazo de presentación de ofertas. No caso de que dito día coincida en sábado, a apertura terá lugar o luns seguinte á mesma hora.</p>
<p>Anuncios: o importe do presente anuncio será por conta do adxudicatario do contrato.</p>
<p>Santiago de Compostela, 27 de xaneiro de 2000.</p>
<p>Joaquín Mariño Cadarso</p>
<p>Director xeral de Formación Pesqueira</p>
<p>e Investigación</p>

