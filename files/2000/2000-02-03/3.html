---
date: '2000-02-03'
id: 452A
page: 1
number: 23
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 26 de xaneiro de 2000 de modificación da forma de provisión do posto
  de Intervención da Deputación Provincial de Ourense reservado a funcionarios
  de Administración local con habilitación de carácter nacional.
range: Orde
url: 'https://www.xunta.gal/dog/Publicados/2000/20000203/Anuncio452A_gl.html'
---
<p>O Pleno da Deputación Provincial de Ourense, en sesión celebrada o día 29 de outubro de 1999, adoptou o acordo de modifica-la forma de provisión do seu posto de Intervención, reservado a funcionarios de Administración local con habilitación de carácter nacional, no sentido de que será sistema de libre designación, efectuando, así mesmo, a modificación da relación de postos de traballo de conformidade co previsto no artigo 27 do R.D. 1732/1994, do 29 de xullo, en relación co artigo 126.4º do Real decreto lexislativo 781/1986, do 18 de abril.</p>
<p>Por isto, a Consellería da Presidencia e Administración Pública, de conformidade co establecido nos artigos 9 e 27 do R.D. 1732/1994, do 29 de xullo, e no uso das facultades que lle confire o artigo 13.2.17 da Lei 4/1988, do 26 de maio, da función pública de Galicia,</p>
<p>DISPÓN:</p>
<p>A provisión do posto de Intervención da Deputación Provincial de Ourense, reservado a funcionarios de Administración local con habilitación de carácter nacional, realizarase polo sistema de libre designación con convocatoria pública.</p>
<p>Contra esta orde poderase interpoñer recurso potestativo de reposición perante a Consellería da Presidencia e Administración Pública, no prazo dun mes contado desde o día seguinte ó da súa publicación</p>
<p>no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente perante a Sala do Contencioso-Administrativo do Tribunal Superior de Xustiza de Galicia, de conformidade co establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 26 de xaneiro de 2000.</p>
<p>Jaime Pita Varela</p>
<p>Conselleiro da Presidencia e Administración Pública</p>

