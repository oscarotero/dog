---
date: '2000-09-18'
id: '11402'
page: 13
number: 181
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 214/2000, do 21 de xullo, polo que se adscriben ó ente público
  Instituto Galego de Promoción Económica e ó organismo autónomo Instituto
  Galego de Estatística os edificios do complexo administrativo de San Lázaro.
range: Decreto
url: 'https://www.xunta.gal/dog/Publicados/2000/20000918/Anuncio11402_gl.html'
---
<p>A Comunidade Autónoma de Galicia ten a titularidade dos edificios que integran o complexo administrativo de San Lázaro, sitos en San Lázaro, Santiago de Compostela.</p>
<p>Pola Lei 9/1988, do 19 de xullo, creouse o Instituto Galego de Estatística, como organismo autónomo de carácter administrativo, adscrito á Consellería de Economía e Facenda. Así mesmo, pola Lei 5/1992, do 10 de xuño, creouse o Instituto Galego de Promoción Económica, como ente de dereito público, adscrito tamén á Consellería de Economía e Facenda.</p>
<p>Vistos os informes da Secretaría Xeral e do Patrimonio da Consellería de Economía e Facenda e da</p>
<p>Intervención Xeral da Comunidade Autónoma de Galicia,</p>
<p>Á vista do disposto nos artigos 13 da Lei 3/1985, do 12 de abril, do patrimonio da Comunidade Autónoma de Galicia, e 20 e seguintes do Decreto 50/1989, do 9 de marzo, pola que se aproba o Regulamento para a execución da dita lei, de conformidade coa proposta do conselleiro de Economía e Facenda, e logo de deliberación do Consello da Xunta de Galicia na súa reunión do vinteún de xullo de dous mil,</p>
<p>DISPOÑO:</p>
<p>Artigo 1º</p>
<p>Adscríbense ó ente público Instituto Galego de Promoción Económica (Igape) e ó organismo autónomo Instituto Galego de Estatística os edificios de 3.958 y 1.641 metros cadrados de superficie respectivamente, do complexo administrativo de San Lázaro, para o cumprimento directo dos fins atribuídos ás súas respectivas competencias.</p>
<p>Artigo 2º</p>
<p>A adscrición confírelles ós ditos entes públicos as facultades de administración, xestión e conservación dos bens inmobles adscritos.</p>
<p>Artigo 3º</p>
<p>Os gastos das instalacións comúns ós dous edificios (centro de tranformación e grupo electróxeno) ó atoparse individualizados mediante os correspondentes aparellos de medida, serán aboados por cada organismo segundo o seu consumo. O resto dos gastos comúns ós dous edificios aboaranse en proporción ás superficies ocupadas.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, resolverá tódalas incidencias que poidan xurdir na execución deste acordo e levará a cabo tódolos trámites necesarios para a efectividade do disposto no presente decreto.</p>
<p>Santiago de Compostela, vinteún de xullo de dous mil.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

