---
date: '2000-09-18'
id: 1151A
page: 13
number: 181
agency: CONCELLO DE OURENSE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000918/Anuncio1151A_gl.html'
---
<p>Anúnciase que a Comisión Municipal de Goberno, en sesión ordinaria do día 29 de xuño de 2000 adoptou, entre outros, o seguinte acordo:</p>
<p>Vista a providencia da concellería delegada da Área de Urbanismo sobre modificación do PXOU, no referente á extracción de fumes das caldeiras e calefactores de gas nas vivendas individuais, e vistos tamén os informes que figuran no expediente, a Comisión de Goberno, por unanimidade, acordou:</p>
<p>1. Aproba-la instrucción 1/2000, do Servicio de Planeamento e Xestión Urbanística, sobre a interpretación do artigo 3.4º.c.2 do Plan Xeral de Ordenación Urbana.</p>
<p>2. Proceder á súa publicación para xeral coñecemento no Diario Oficial de Galicia e no BOP de Ourense.</p>
<p>Instrucción 1/2000, do Servicio de Planeamento e Xestión Urbanística, sobre interpretación do artigo 3.4º.c.2 do Plan Xeral de Ordenación Urbana.</p>
<p>Exposición de motivos.</p>
<p>A vixencia no tempo do actual PXOU superou de sobra non só o límite establecido na lexislación vixente. Ó prazo de oito anos establecido na lexislación vixente no momento da súa aprobación seguíronlle outros seis, continuando na actualidade como ordenación urbanística vixente no termo municipal.</p>
<p>Isto deu lugar á existencia de determinacións que, se ben no seu día poderían ter sentido, hoxe en día quedaron obsoletas por innecesarias e gravosas para os particulares.</p>
<p>Este é o caso da normativa relativa á extracción dos gases de combustión producidos nos edificios coa tipoloxía de vivenda multifamiliar. En concreto, o artigo 3.4º.c.2 do PXOU.</p>
<p>Esta normativa redactouse pensando nos métodos daquela existentes para calefacción de vivendas na nosa cidade (caldeiras de gasóleo, calefacción de carbón, etcétera, tanto colectivas coma individuais).</p>
<p>As previsións contidas no dito artigo, a consecuencia das melloras técnicas producidas nestes quince anos, así como a chegada ó termo municipal do gas cidade, non previsto entón, fan do dito artigo e, en concreto, da obriga de eleva-la cheminea por enriba da altura de coroación do edificio, unha normativa obsoleta.</p>
<p>Esta normativa obriga a unhas excesivas, por innecesarias tecnicamene, obras, que supoñen un custo para os propietarios elevado que hoxe en día non ten xustificación, á vista da normativa reguladora das instalacións de gas (R.D. 1853/1993).</p>
<p>Así mesmo, proponse a retroactividade da interpretación, para non prexudica-las persoas ás que se lles concederon licencias de acordo co artigo que se interpreta e que se encontran pendentes de subvencións do Instituto Galego da Vivenda e Solo da</p>
<p>Xunta de Galicia, dependendo a concesión da adecuación do construído á licencia no seu día outorgada, cousa que agora non ocorre, dado que non se construíron as chemineas esixidas polo plan polos motivos arriba expresados de innecesariedade técnica e custo económico.</p>
<p>Ponse de manifesto, polo tanto, a necesidade de corrixir esta cuestión, e elíxese a fórmula de instrucción de servicio por entender que a modificación do plan resulta unha figura notoriamente desproporcionada respecto do que se pretende, tendo en conta ademais que se trata de cubrir unha transitoriedade ata que entre en vigor a revisión do PXOM que actualmente está en trámite.</p>
<p>A esta instrucción daráselle a debida publicidade, publicándose no BOP ou DOG.</p>
<p>Na súa virtude, e á vista do exposto, disponse o seguinte:</p>
<p>Artigo 1º</p>
<p>É obxecto da presente instrucción de servicio a interpretación do disposto no artigo 3.4º.c.2 do vixente PXOU, referido ás chemineas de fumes, en concreto, ás chemineas de quentadores de uso doméstico individual (categoría A) e caldeiras de calefacción para unha soa vivenda (categoría B).</p>
<p>Artigo 2º</p>
<p>Unicamente se aplicará a presente interpretación naquelas instalacións onde o combustible que subministre os ditos quentadores e caldeiras sexa o gas, en calquera das formas de abastecemento existentes ou que existan no futuro.</p>
<p>Artigo 3º</p>
<p>Nos supostos onde concorran as circunstancias expresadas nos dous artigos anteriores, non será esixible a instalación de cheminea de fumes nas condicións previstas no artigo PXOU mencionado, bastando con que se lle dea cumprimento ó disposto na normativa actualmente vixente sobre instalacións de gas (R.D. 1853/1993 e instruccións técnicas complementarias MIE-IRG) ou naquela que a substitúa).</p>
<p>Disposición adicional</p>
<p>Primeira.-Esta instrucción terá carácter retroactivo, aplicándose as licencias concedidas ata o momento e que se atopen dentro do seu ámbito de aplicación, polo que a esixencia de instalación da dita cheminea de fumes queda revogada, salvo naqueles casos onde xa fora efectivamente instalada.</p>
<p>Disposición derradeira</p>
<p>Esta instrucción entrará en vigor o día seguinte ó da súa derradeira publicación nos diarios oficiais (DOG ou BOP).</p>
<p>Ourense, 7 de xullo de 2000.</p>
<p>Manuel Jaime Cabezas Enríquez</p>
<p>Alcalde-presidente</p>

