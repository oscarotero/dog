---
date: '2000-09-18'
id: 1151E
page: 13
number: 181
agency: CONCELLO DE OURENSE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000918/Anuncio1151E_gl.html'
---
<p>Anúnciase que a Comisión Municipal de Goberno, en sesión ordinaria celebrada con data do 24 de agosto de 2000, adoptou, entre outros, o seguinte acordo:</p>
<p>Aprobar inicialmente o proxecto de urbanización da rúa do Liño, esquina avda. de Buenos Aires, condicionado a:</p>
<p>1. A execución do presente proxecto de urbanización será simultánea á edificación.</p>
<p>2. A propiedade deberá dar cumprimento ós requisitos establecidos no artigo 40 do RXU.</p>
<p>3. Como garantía destas obras a propiedade deberá consigna-lo aval polo importe total do proxecto para que, en caso de que esta non as execute, poida facelo subsidiariamente, con cargo a ela, a Administración.</p>
<p>4. Dar cumprimento ós informes técnicos referidos en canto á execución das obras.</p>
<p>De conformidade co disposto no artigo 44.3º da Lei 1/1997, do 24 de marzo, do solo de Galicia, sométese o citado expediente a expropiación pública polo prazo dun mes, que empezará a contar a partir do día seguinte ó da última publicación oficial deste anuncio, para que tódalas persoas interesadas poidan achega-las alegacións que estimen pertinentes.</p>
<p>Este anuncio suple as circunstancias que poidan concorrer ó disposto no artigo 59 da Lei 30/1992, do 26 de novembro.</p>
<p>Ourense, 6 de setembro de 2000.</p>
<p>Manuel Jaime Cabezas Enríquez</p>
<p>Alcalde</p>

