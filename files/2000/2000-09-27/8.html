---
date: '2000-09-27'
id: 11A56
page: 13
number: 188
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE CORCUBIÓN
section: V. ADMINISTRACIÓN DE XUSTIZA
title: Edicto (209/1998).
range: Edicto
url: 'https://www.xunta.gal/dog/Publicados/2000/20000927/Anuncio11A56_gl.html'
---
<p>José Furelos León, secretario do Xulgado de Primeira Instancia número dous dos de Corcubión e o seu partido, fai saber que neste xulgado e co número 209/1998, se tramita procedemento xudicial sumario que regula o artigo 131 da Lei hipotecaria, promovido por AVC Trust, sucursal en España, representado polo procurador Sr. Leis Rial, contra Manuel Sendón Vigo e Teresa García Rodríguez, para a efectividade dun préstamo con garantía hipotecaria, e por resolución desta data se acordou proceder á poxa do predio hipotecado, sinalándose para o dito acto, que terá lugar na sala de audiencia deste xulgado, o día vinte de novembro ás once horas, previndo os licitadores:</p>
<p>1. Que servirá de tipo o valor asignado na escritura de hipoteca, que é de 31.800.000 pesetas (trinta e un millóns oitocentas mil pesetas), non admitíndose ofertas inferiores.</p>
<p>2. Que deberán consignar unha cantidade non inferior ó 20% dese tipo, requisito sen o cal non serán admitidas as súas ofertas.</p>
<p>3. Que poderán facerse en calidade de cederlle-lo remate a un terceiro.</p>
<p>4. E que os autos e a certificación do rexistro a que se contrae a regra 4ª, están de manifesto na secretaría, que se entenderá que todo licitador acepta como bastante a titulación, e que as cargas e gravames anteriores e os preferentes, se os houber, ó crédito do demandante, continuarán subsistentes, e entenderase que o rematante os acepta e que queda subrogado na súa responsabilidade, sen destinarse á súa extinción o prezo do remate. Faise saber igualmente que, desde o momento do anuncio da poxa ata a súa realización, se poderan facer ofertas por escrito en prego pechado, depositando na mesa do xulgado, xunto a aquel, o importe da consignación ou xuntando o xustificante de telo feito no establecemento destinado para o efecto.</p>
<p>5. En prevención de que non houbese ofertantes para a primeira poxa e sen prexuízo do dereito do acredor de pedir dentro do termo legal a adxudicación en pagamento do seu crédito, acórdase sinalar segunda poxa para a que servirá de tipo o 75% da primeira, polo termo de vinte días e para a cal se sinala o día vinte de decembro ás once horas, no mesmo lugar e coas mesmas prevencións sinaladas anteriormente, e para o suposto de que non houbese ofertantes para a segunda, acórdase sinalar para terceira poxa, sen suxeición a tipo, polo termo de vinte días e iguais prevencións cás anteriores, o día vintedous de xaneiro de 2001, ás once horas, no mesmo lugar.</p>
<p>6. En prevención de que, por causas de forza maior non puidesen realizarse as poxas no día e horas indicados, entenderanse prorrogados estes sinalamentos para a mesma hora do seguinte día hábil.</p>
<p>7. Faise constar que, en calquera caso, este edicto servirá de notificación á parte executada, en cumprimento do disposto no último parágrafo da regra 7ª do artigo 131 da Lei hipotecaria.</p>
<p>Predio obxeto da poxa.</p>
<p>Predio número trescentos sesenta do plan xeral de concentración parcelaria do Val de San Xoán de Sardiñeiro, concello de Fisterra, terreo dedicado a labradío e prado, no lugar de Hortas de Cancela, que linda: norte, zona excluída e camiño; sur, camiño; leste, Ricardo Canosa Traba; e oeste, camiño.</p>
<p>Superficie: noventa e oito áreas.</p>
<p>Na parte norte hai un lavadeiro público, tal e como se reflicte no plano de parcelaria. Neste predio hai unha casa destinada a vivenda unifamliar, composta de planta baixa libre, duns cento vinte metros cadrados, debido ós aleiros e aproveitamento baixo cuberta, dunha superficie de oitenta e cinco metros cadrados. Linda esta edificación, por tódolos seus ventos, co predio na que está situada. Referencia catastral: 001402700 MH75 F0001 GD.</p>
<p>Inscrito no Rexistro da Propiedade de Corcubión, no tomo 697, libro 76, folio 157, predio 7720.</p>
<p>E para a súa inserción no Diario Oficial de Galicia, para os efectos establecidos, expídese este edicto en Corcubión o trinta e un de xullo de dous mil.</p>
<p>Rubricado</p>

