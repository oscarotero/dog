---
date: '2000-09-27'
id: 11A8E
page: 13
number: 188
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 6 de setembro de 2000, da Delegación Provincial de Lugo, de
  notificación de requirimento á promotora inmobiliaria Sinergal, S.A.
  (expediente DP-4/1999).
range: Cédula
url: 'https://www.xunta.gal/dog/Publicados/2000/20000927/Anuncio11A8E_gl.html'
---
<p>A Delegación Provincial do Instituto Galego da Vivenda e Solo de Lugo, tramitou expediente de dilixencias previas 4/1999, seguidas en virtude de denuncia formulada por Ana María Otero Tella, en</p>
<p>calidade de presidenta da comunidade de propietarios do edificio sito na Ronda de Fingoi, 119-121-123-125 de Lugo, contra a promotora inmobiliaria Sinergal, S.A., finalizando este trámite con requirimento á promotora inmobiliaria para que emende as deficiencias observadas no devandito edificio.</p>
<p>As obras de reparación que se deben realizar son as necesarias para emenda-las deficiencias observadas consistentes en:</p>
<p>Deficiencias comunitarias:</p>
<p>-Filtración de auga no corredor de rochos do portal 119, na zona de cuarto de contadores de auga.</p>
<p>-Desprendemento de revestimento do teito do garaxe no cóbado dunha baixante, enriba da praza nº 28.</p>
<p>-No portal 125, nas escaleiras de baixada ó garaxe, filtración de auga procedente da terraza exterior.</p>
<p>-Acreditación da legalización da calefacción diante da Delegación de Industria.</p>
<p>Deficiencias en vivenda 121-4º B:</p>
<p>-Fendedura en paredes e teito dun dormitorio.</p>
<p>Para tal fin concédeselle á empresa un prazo de 10 días para a remisión de proxecto e orzamento a esta delegación provincial, e un prazo de 30 días para a súa execución.</p>
<p>A non realización das obras nos prazos sinalados determinará a iniciación do oportuno expediente sancionador.</p>
<p>Lugo, 6 de setembro de 2000.</p>
<p>Antonio Boné Pina</p>
<p>Delegado provincial de Lugo</p>

