---
date: '2000-09-27'
id: 11A66
page: 13
number: 188
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 6 de setembro de 2000, da Delegación Provincial da Coruña, pola
  que se anuncia o levantamento das actas previas á ocupación de bens e dereitos
  afectados por instalacións eléctricas.
range: Resolución
url: 'https://www.xunta.gal/dog/Publicados/2000/20000927/Anuncio11A66_gl.html'
---
<p>Outorgada a declaración de utilidade pública que leva implícita a urxente ocupación dos bens e dereitos afectados polas instalacións da liña eléctrica aérea a 20 kV de 1.159 m de lonxitude desde a liña Circunvalación-Santiago, centro de transformación e rede de baixa tensión nos lugares de Montes e Casal da Horta, no termo municipal de Santiago de Compostela, (expte. nº 300/1999), por resolución desta delegación provincial do 10 de maio de 2000, a favor da entidade beneficiaria Unión Fenosa Distribución, S.A. con enderezo na avda. de Arteixo, nº 171, 15007 da Coruña.</p>
<p>Esta delegación acorda sinala-los días 17 e 18 de outubro de 2000 para o levantamento das actas previas á ocupación, de conformidade cos artigo 52 da Lei de expropiación forzosa do 16 de decembro de 1954 e 56 do seu Regulamento do 26 de abril de 1957, nas que se describirán os bens ou dereitos expropiables e de imposición de servidume de paso de enerxía eléctrica, contidos na relación de predios que se expón xunto con esta resolución no taboleiro de edictos do Concello de Santiago de Compostela, deducida da que se someteu a información pública no DOG, BOP e no xornal El Correo Gallego de datas 5-1-2000, 11-12-1999 e 7-12-1999, respectivamente, acto ó que deberán concorre-los propietarios propostos dos predios afectados, ós que se</p>
<p>lles practicará notificación individual, sinalándolle-los horarios de toma de datos sobre o terreo e do levantamento das actas nas oficinas da referida casa do concello.</p>
<p>Esta publicación realizarase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixir ó Ministerio Fiscal as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 6 de setembro de 2000.</p>
<p>Manuel Estévez Mengotti</p>
<p>Delegado provincial da Coruña en funcións</p>

