---
date: '2000-09-27'
id: 11A4A
page: 13
number: 188
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 6 de setembro de 2000 pola que se resolve o concurso de méritos para
  cubrir postos de directores ou directoras dos centros de formación e recursos.
range: Orde
url: 'https://www.xunta.gal/dog/Publicados/2000/20000927/Anuncio11A4A_gl.html'
---
<p>Por Orde do 27 de marzo de 2000 (DOG do 4 de abril) convocábase concurso de méritos para cubrir postos de directores ou directoras dos centros de formación e recursos. Unha vez cumpridos os requisitos legais e transcorridos os prazos establecidos pola resolución provisional para reclamacións, e de acordo coa proposta efectuada pola comisión de selección prevista no punto 1º do artigo 6 da citada orde, a Consellería de Educación e Ordenación Universitaria</p>
<p>DISPÓN:</p>
<p>Primeiro.-Nomear, en réxime de comisión de servicios e polo período de tres anos para cubri-los postos indicados na devandita orde de convocatoria, os funcionarios docentes que se relacionan no anexo desta orde.</p>
<p>Segundo.-Os funcionarios docentes seleccionados por esta orde quedarán adscritos ós postos adxudicados a partir do 1 de setembro de 2000.</p>
<p>Terceiro.-De conformidade co punto 2º do artigo 10 do Decreto 245/1999, do 29 de xullo (DOG do 1 de setembro), o director ou directora do centro de formación e recursos poderá cesar nas súas funcións por calquera das causas alí sinaladas.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes, contado a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro) de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 6 de setembro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Postos de directores ou directoras dos centros</p>
<p>de formación e recursos</p>
<table><tbody><tr><td></td></tr>
<tr><td>Centro</td><td>Nome e apelidos</td></tr>
<tr><td></td></tr>
</tbody></table>
<table><tbody><tr><td>A Coruña</td><td>Celestino Pérez Recarey</td></tr>
<tr><td>Ferrol</td><td>Xosé Ramos Rodríguez</td></tr>
<tr><td>Santiago de Compostela</td><td>Gonzalo Anaya García</td></tr>
<tr><td>Lugo</td><td>Ángel Rodríguez Sánchez</td></tr>
<tr><td>Ourense</td><td>José Lage Rodríguez</td></tr>
<tr><td>Pontevedra</td><td>Francisco Lozano Varela</td></tr>
<tr><td>Vigo</td><td>Margarita Pérez Froiz</td></tr>
</tbody></table>

