---
date: '2000-04-28'
id: 8DDE
page: 6
number: 82
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 19 de abril de 2000 pola que se convoca concurso público aberto
  de tramitación ordinaria, para a contratación plurianual dunha asistencia
  técnica para a Secretaría Xeral de Investigación e Desenvolvemento.
range: Resolución
url: 'https://www.xunta.gal/dog/Publicados/2000/20000428/Anuncio8DDE_gl.html'
---
<p>En virtude das facultades conferidas na vixente normativa de contratación, anúnciase a licitación dun contrato, suxeito ás seguintes bases:</p>
<p>1. Entidade adxudicadora.</p>
<p>a) Organismo: Secretaría Xeral de Investigación e Desenvolvemento, adscrita á Consellería da Presidencia e Administración Pública.</p>
<p>b) Dependencia que tramita o expediente: Servicio de Xestión.</p>
<p>c) Nº de expediente:</p>
<p>2. Obxecto do contrato.</p>
<p>a) Descrición do obxecto: realización dos traballos de recompilación, ordenación e clasificación da información sobre plans e programas de I+D europeos, así como o asesoramento para a coordinación entre o V Programa Marco e o PGIDT.</p>
<p>Prazo de execución: o traballo realizarase por fases e o prazo de execución da cada unha das é o seguinte:</p>
<p>1ª Fase.-Recompilación da información sobre plans e programas de I+D do Plan Nacional e europeos (V Programa Marco, accións especiais), ata o 1 de agosto de 2000.</p>
<p>2ª Fase.-Establece-los puntos de contacto coas entidades nacionais e da CE relacionadas coa I+D, ata o 1 de outubro de 2000.</p>
<p>3ª Fase.-Clasificar e ordena-la información de acordo coas áreas de interese para Galicia, ata o 30 de decembro de 2000.</p>
<p>4º Fase.-Xestiona-la incorporación de fondos bibliográficos de I+D producidos nos organismos correspondentes nacionais e da CE, ata o 1 de marzo de 2001.</p>
<p>5ª Fase.-Asesorar para a coordinación entre o Plan Nacional, o V Programa Marco e o PGIDT, ata o 1 de xuño de 2001.</p>
<p>6ª Fase.-Difundi-la información baixo as directrices da Secretaría Xeral de I+D, ata o 1 de outubro de 2001.</p>
<p>7ª Fase.-Canaliza-las consultas externas cara a organismos internacionais de I+D.</p>
<p>Prazo de finalización desta fase: o 1 de decembro de 2001.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento base de licitación.</p>
<p>Importe total: o orzamento máximo autorizado ascende a sete millóns duascentas cincuenta e unha mil trescentas pesetas (7.251.300 ptas.) das que dous millóns seiscentas setenta e unha mil cincocentas pesetas (2.671.500 ptas.) corresponden á anualidade do ano 2000 e catro millóns cincocentas setenta e nove mil oitocentas pesetas (4.579.800 ptas.) á anualidade do ano 2001.</p>
<p>5. Garantía provisional.</p>
<p>Dispénsase a garantía provisional (artigo 36 da LCAAPP).</p>
<p>6. Obtención de documentación e información: poderán retirala no rexistro da Secretaría Xeral de Investigación e Desenvolvemento, rúa dos Feáns, nº 7, 15706 Santiago de Compostela, teléfonos 981 54 10 87/54 10 88</p>
<p>7. Requisitos específicos do contratista.</p>
<p>a) Clasificación: non se esixe.</p>
<p>b) Outros requisitos: as empresas licitadoras deberán acredita-la súa solvencia económico-financeira e técnica ou profesional, de conformidade co esixido no prego de cláusulas administrativas particulares.</p>
<p>8. Presentación de ofertas:</p>
<p>Presentaranse, de conformidade co previsto no prego de cláusulas administrativas particulares, no pra</p>
<p>zo de 26 días contados a partir do seguinte ó da publicación deste anuncio no DOG, no rexistro da Secretaría Xeral de Investigación e Desenvolvemento das 9 ás 14 h, ou ben na forma prevista no artigo 100 do Regulamento de contratos do Estado.</p>
<p>9. Apertura de ofertas.</p>
<p>Realizarase o décimo primeiro día seguinte ó de remate de presentación de proposicións, ás 12 horas, nas dependencias da Secretaría Xeral de Investigación e Desenvolvemento; no caso de cadrar en sábado, a apertura terá lugar o día hábil seguinte.</p>
<p>O importe deste anuncio será por conta da empresa adxudicataria.</p>
<p>Santiago de Compostela, 19 de abril de 2000.</p>
<p>Miguel A. Ríos Fernández</p>
<p>Secretario xeral de Investigación e Desenvolvemento</p>

