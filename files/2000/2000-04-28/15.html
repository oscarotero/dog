---
date: '2000-04-28'
id: 8DB6
page: 6
number: 82
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 14 de abril de 2000 pola que se anuncia a tramitación urxente do
  concurso público para a contratación dun experto na obra xornalística de Otero
  Pedrayo.
range: Resolución
url: 'https://www.xunta.gal/dog/Publicados/2000/20000428/Anuncio8DB6_gl.html'
---
<p>De acordo co establecido no prego de cláusulas administrativas particulares polas que se rexe o contrato para a realización de traballos específicos e concretos non habituais da Administración arriba indicado (e que, xunto coa restante documentación de interese para os licitadores, pode ser adquirido no Centro Ramón Piñeiro para a Investigación en Humanidades, estrada Santiago de Compostela a Noia, km 3, A Barcia, teléfono 981 54 25 39), faise público:</p>
<p>1. Obxecto: contratación dun experto na obra xornalística de Otero Pedrayo para a edición do Parladoiro.</p>
<p>2. Forma de adxudicación: procedemento aberto, mediante concurso, polo trámite de urxencia.</p>
<p>3. Orzamento: 4.200.000 ptas., IVE incluído.</p>
<p>4. Requisitos dos licitadores: os especificados nos puntos 6 e 7 do prego de cláusulas administrativas particulares.</p>
<p>5. Proposicións: de acordo co que se especifica no punto 7 do prego de cláusulas administrativas</p>
<p>particulares, a documentación será presentada no rexistro xeral da Consellería de Educación e Ordenación Universitaria no prazo de 13 días contados a partir do seguinte ó da publicación deste anuncio no Diario Oficial de Galicia.</p>
<p>6. Apertura das proposicións: a apertura das ofertas presentadas en prazo hábil terá lugar en acto público na sala de xuntas do Centro Ramón Piñeiro para a Investigación en Humanidades, estrada de Santiago de Compostela a Noia, km 3, A Barcia, ás 11 horas do terceiro día contado a partir do seguinte ó do prazo de presentación especificado no punto anterior.</p>
<p>Santiago de Compostela, 14 de abril de 2000.</p>
<p>Manuel Regueiro Tenreiro</p>
<p>Director xeral de Política Lingüística</p>

