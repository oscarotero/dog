---
date: '2000-06-15'
id: BC7E
page: 9
number: 116
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 18 de maio de 2000, da Delegación Provincial de Ourense, de
  notificación da resolución do expediente 28/1998, en materia de regularización
  da situación dos ocupantes nas vivendas de promoción pública.
range: Cédula
url: 'https://www.xunta.gal/dog/Publicados/2000/20000615/AnuncioBC7E_gl.html'
---
<p>De conformidade co disposto polo artigo 59.4º da Lei 30/1992, de réxime xurídico das administracións públicas e do procedemento administrativo común, do 26 de novembro (BOE do 27 de novembro), notifícaselle a interesada cos datos e último enderezo coñecido, a resolución do expediente tramitado ó abeiro do Decreto 123/1998, en materia de regularización da situación dos ocupantes nas vivendas de promoción pública, devolta polo servicio de correos:</p>
<p>-Expediente: 28.</p>
<p>Solicitante: Teresa Montoya Montoya.</p>
<p>Grupo, localidade: Primeiro de Maio; Verín.</p>
<p>Vivenda. Bloque XIV, piso 3º dereita.</p>
<p>Visto o expediente de referencia, tramitado ó abeiro do Decreto 123/1998, e de acordo cos seguintes:</p>
<p>Feitos.</p>
<p>1. O día 28 de agosto de 1998 deuse entrada no rexistro desta delegación provincial á solicitude máis arriba indicada.</p>
<p>2. Xunto con outra documentación atinente ó procedemento, a interesada achegou como documento acreditativo da cesión da vivenda ó seu favor, dous escritos asinados polo titular daquela nos que consta que a data de celebración da transmisión é do 20 de outubro de 1994.</p>
<p>Razoamentos xurídicos.</p>
<p>Primeiro.-Competencia.</p>
<p>A delegación provincial do IGVS é competente para a resolución do presente expediente, de acordo co disposto no artigo 17 do Decreto 70/1997.</p>
<p>Segundo.-Tramitación.</p>
<p>O artigo 1 do Decreto 123/1998 establece que o seu obxecto consista na regularización das vivendas de protección oficial de promoción pública respecto das situacións que se produciran ata o 26 de maio de 1994. Polo que, o suposto que estamos a resolver non cumpre coa mencionada antigüidade, pois sucede en outubro do ano 1994.</p>
<p>Vistos os feitos e razoamentos xurídicos e demais normativa aplicable de xeral aplicación, esta delegación provincial</p>
<p>ACORDA:</p>
<p>Denega-la regularización da situación da ocupante, Teresa Montoya Escudero, da vivenda 3ª dereita, do bloque XIV, correspondente ó grupo Primeiro de Maio, de Verín, ó non darse cumprimento ó requisito esixido no artigo 1 do Decreto 123/1998, de ter ocupada a vivenda con data anterior ó 26 de maio de 1994.</p>
<p>O que se lle comunica á interesada, facéndolle constar que, non obstante o anterior, e de conformidade co previsto no artigo 114 e concordante da LRXPAC, contra esta resolución, que non esgota a vía administrativa, cabe interpor recurso ordinario perante o conselleiro de Política Territorial, Obras Públicas e Vivenda, no prazo dun mes, contado a partir do día da notificación desta resolución.</p>
<p>Transcorrido o prazo de interposición do recurso citado, sen que se fixera uso deste dereito, a presente resolución será firme para tódolos efectos regulamentados.</p>
<p>Contra a dita resolución e de conformidade co disposto nos artigo 107.1º e 114 ó 117 da Lei 30/1992, no prazo dun mes contado a partir do día desta publicación, poderá interpoñer recurso de alzada ante o conselleiro de Política Territorial, Obras Públicas e Vivenda. Transcorrido o prazo de interposición do recurso sen que este fose presentado, esta resolución será firme para tódolos efectos.</p>
<p>Ourense, 18 de maio de 2000.</p>
<p>José Elier Ojea Ureña</p>
<p>Delegado provincial do Instituto Galego</p>
<p>da Vivenda e Solo</p>

