---
date: '2000-09-20'
id: '11606'
page: 13
number: 183
agency: >-
  XULGADO DE PRIMEIRA INSTANCIA E INSTRUCCIÓN NÚMERO TRES DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (13/2000).
range: Edicto
url: 'https://www.xunta.gal/dog/Publicados/2000/20000920/Anuncio11606_gl.html'
---
<p>Eu, Francisco Castiñeiras Fernández, secretario do Xulgado de Primeira Instancia e Instrucción número tres de Santiago de Compostela, dou fe e testemuño de que no xuízo de faltas nº 13/2000 se dictou esta sentencia, que no seu encabezamento e parte dispositiva di:</p>
<p>En Santiago de Compostela, 11 de maio de 2000.</p>
<p>En nome de S.M. El-Rei.</p>
<p>Leonor Castro Calvo, maxistrada-xuíza de instrucción, tendo visto e oído en xuízo oral e público esta causa de xuízo de faltas 13/2000, seguida por unha falta de lesións, no que foron parte, ademais do Ministerio Fiscal, como denunciante, Mª Dolores Caneda Freire e, como denunciada, Mª Oliva Pombo Martínez, pronunciou a seguinte sentencia.</p>
<p>Decido que debo condenar e condeno a Mª Oliva Pombo Martínez, como autora dunha falta do artigo 617.1º do Código Penal, á multa dun mes e cota</p>
<p>diaria de 200 pesetas, con responsabilidade persoal subsidiaria dun día de privación de liberdade por cada tres cotas non pagadas, e a que indemnice en concepto de responsabilidade civil a Mª Dolores Caneda Freire, coa cantidade de 10.000 pesetas polos días de curación.</p>
<p>Esta resolución non é firme e contra ela cabe interpor recurso de apelación en ámbolos efectos neste xulgado para ante a Audiencia Provincial da Coruña -Sección 6ª, con sede en Santiago de Compostela-, no prazo de cinco días desde a súa notificación.</p>
<p>Así, por esta miña sentencia, pronúncioo, mándoo e asínoo.</p>
<p>E para que conste e lle sirva de notificación de sentencia a Mª Oliva Pombo Martínez, actualmente en paradoiro descoñecido e para a súa publicación no Diario Oficial de Galicia, expido este edicto en Santiago de Compostela o vinteoito de agosto de dous mil.</p>
<p>O secretario</p>
<p>Rubricado</p>

