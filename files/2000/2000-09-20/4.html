---
date: '2000-09-20'
id: '115E6'
page: 13
number: 183
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 31 de xullo de 2000, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo da empresa Bajamar Séptima, S.A. (código de
  convenio 1503182).
range: Resolución
url: 'https://www.xunta.gal/dog/Publicados/2000/20000920/Anuncio115E6_gl.html'
---
<p>Visto o expediente do convenio colectivo da empresa Bajamar Séptima, S.A. (código convenio nº 1503182) que tivo entrada nesta delegación provincial o día 27-7-2000, subscrito en representación da parte económica pola empresa e da parte social polo comité de empresa o día 5-7-2000, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que</p>
<p>consta nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 31 de xullo de 2000.</p>
<p>José Antonio Álvarez Vidal</p>
<p>Delegado provincial da Coruña</p>
<p>Convenio colectivo de Bajamar Séptima, S.A.</p>
<p>Ano 2000</p>
<p>Artigo 1º.-Ámbito territorial.</p>
<p>O presente convenio terá aplicación no centro de traballo de Bajamar Séptima, S.A., sito no polígono industrial de Sabón, parcela 13 de Arteixo, A Coruña.</p>
<p>Artigo 2º.-Ámbito persoal.</p>
<p>O convenio afectará á totalidade do persoal existente no momento da súa sinatura en Bajamar Séptima, S.A., así como ó que se incorpore a posteriori ós respectivos cadros de persoal.</p>
<p>Artigo 3º.-Vixencia.</p>
<p>O presente convenio estará en vigor desde o 1 de xaneiro de 2000 ata o 31 de decembro do mesmo ano. Cando non se produza denuncia dalgunha das partes o presente convenio entenderase prorrogado de ano en ano en tódalas súas cláusulas. A denuncia realizarase cunha antelación de dous meses ó remate de vixencia do mesmo, comunicándoselle á outra parte e á autoridade laboral competente. Producida a denuncia manterase en vigor todo o articulado do convenio ata nova sinatura.</p>
<p>Artigo 4º.-Condicións máis beneficiosas.</p>
<p>O conxunto das condicións pactadas neste convenio absorberá e compensará aquelas melloras que puideran establecerse polas disposicións legais vixentes en cada momento.</p>
<p>Tódalas condicións económicas establecidas no presente convenio teñen o carácter de mínimas e son as que figuran nas táboas salariais anexas.</p>
<p>Respectaranse as condicións máis beneficiosas acordadas en contrato individual entre empresa e traballador, vixente á entrada en vigor do convenio.</p>
<p>Artigo 5º.-Comisión paritaria.</p>
<p>Para a interpretación e vixilancia das condicións xerais pactadas neste convenio crearase unha comisión paritaria composta por:</p>
<p>-Parte social: cinco membros repartidos proporcionalmente á representatividade obtida por cada sindicato nas eleccións sindicais.</p>
<p>-Parte empresarial: cinco membros que designará a empresa.</p>
<p>Cando a comisión paritaria non chegue a acordo na interpretación ou aplicación do convenio, someterase á xurisdicción laboral competente.</p>
<p>Artigo 6º.-Grupo de clasificación.</p>
<p>O persoal ó servicio da empresa incluído no ámbito de aplicación deste convenio queda encadrado nalgún dos seguintes grupos profesionais:</p>
<p>I. Persoal técnico: clasifícanse neste grupo os que realicen traballos que esixan, con titulación ou sen ela, unha adecuada competencia práctica, exercendo funcións de tipo facultativo, técnico ou dirección especializada.</p>
<p>O dito grupo clasificarase, pola súa banda, nos seguintes subgrupos:</p>
<p>I.1. Técnico con título medio.</p>
<p>I.2. Técnico con título non superior.</p>
<p>I.3. Técnicos non titulados.</p>
<p>2. Administrativos e persoal de mantemento: neste concepto quedan comprendidos os que realicen traballos de mecánica administrativa, contable e outros análogos non comprendidos no grupo anterior, así como o persoal que se dedique a funcións de mantemento. Clasificarase, pola súa parte, en oficial de primeira, oficial de segunda e auxiliar.</p>
<p>3. Obreiros e actividades auxiliares: inclúe este grupo o persoal que execute fundamentalmente traballo de índole material ou mecánica, e engloba o persoal de fabricación, cámaras e oficios varios, así como o persoal subalterno. Este, á súa vez, clasifícase en oficial de primeira, oficial de segunda e auxiliar.</p>
<p>Artigo 7º.-Vacantes e postos de nova creación.</p>
<p>Na creación de novos postos de traballo na previsión de vacantes, cando se requira persoal de novo ingreso, a empresa terá en conta, en primeiro lugar os traballadores/as que no momento de iniciarse a selección conten con contratos a tempo parcial, en segundo lugar os que estiveran relacionados coa empresa e en terceiro lugar as peticións dos fillos ou fillas dos traballadores/as en activo, falecidos, xubilados ou pensionistas, concedéndolles o emprego en todo caso, se superan as probas de aptitude que corresponda. Para postos de certa responsabilidade que precise a empresa, será necesario que as súas condicións e saber non sexan inferiores ós de outros candidatos.</p>
<p>A empresa está obrigada a informa-lo comité de empresa das vacantes producidas e postos de nova creación. Así mesmo, daráselle difusión no taboleiro de anuncios.</p>
<p>Artigo 8º.-Postos especiais.</p>
<p>A empresa procurará emprega-lo persoal que, por razóns de idade ou doutra índole, se ve reducido na súa capacidade física ou intelectual en tarefas que se axeiten ás súas condicións reais, no caso</p>
<p>de que existan as ditas tarefas. Igual criterio se seguirá con quen se encontre na situación de invalidez permanente parcial para a súa profesión.</p>
<p>Artigo 9º.-Xornada e horario de traballo.</p>
<p>A xornada anual será de 1.736 horas de traballo efectivo, distribuída de luns a venres en quendas de mañá, tarde e noite, repartido do seguinte xeito:</p>
<p>-Producción, servicios auxiliares e administración de servicios.</p>
<p>Mañá: 6 a 14 h.</p>
<p>Tarde: 14 a 22 h.</p>
<p>Noite: 22 a 6 h.</p>
<p>-Administración inverno.</p>
<p>Grupo A:</p>
<p>Mañá: 8 a 14 h.</p>
<p>Tarde: 15 a 17.10 h.</p>
<p>Grupo B:</p>
<p>Mañá: 8 a 14 h.</p>
<p>Tarde: 16 a 18.10 h.</p>
<p>-Administración verán (15 de xuño a 15 de setembro incluídos).</p>
<p>Grupos A e B:</p>
<p>Xornada única de 8 a 14.30 h.</p>
<p>Trimestralmente comunicaráselle ó comité o número de quendas realizadas por cada traballador para o seu control. A empresa poñerá os medios necesarios para que ó rematar o ano o número de xornadas de noite, tarde de mañá sexan igual para tódolos traballadores/as non voluntarios a quenda de noite. O traballo dos sábados farase con persoal nos contratos do cal así se especifique ou con persoal voluntario.</p>
<p>O tempo de bocadillo que actualmente se vén tendo será realizado entre a 3ª e a 5ª hora do comezo da xornada.</p>
<p>-Horario novas contratacións.</p>
<p>Persoal administración.</p>
<p>Ante circunstancias novas de contratación, estas axustaranse ós horarios que individualmente se acorden en cada contrato. A xornada máxima así como os descansos semanais e diarios serán os establecidos no convenio colectivo. Horario de verán administrativos e técnicos, do 15 de xuño ó 15 de setembro: mañá de 8 a 14.30 h.</p>
<p>Artigo 10º.-Vacacións.</p>
<p>As vacacións adaptaranse á xornada máxima de 1.736 horas e serán pactadas entre o comité de empresa e a empresa.</p>
<p>Dada a natureza do seu traballo, o persoal de mantemento terá as súas vacacións en períodos diferentes</p>
<p>ós recollidos no calendario anual do resto do persoal, que coincide coa máxima actividade para eles. Para tal efecto pactarase un sistema de quendas que permita atende-las necesidades da empresa, e te-las súas vacacións en períodos o máis parecidos posible ós demais traballadores.</p>
<p>Persoal administración.</p>
<p>Cando por necesidades excepcionais e circunstanciais, algún traballador/a vira modificado o comezo do seu período vacacional (previamente establecido no calendario de vacacións), e sempre que se lle comunique cunha antelación mínima de dous meses, percibirá en concepto de bolsa de vacacións a cantidade de 20.000 ptas.</p>
<p>No suposto de que tal modificación sexa comunicada cun intervalo menor a dous meses, a cantidade que se vai percibir será de 30.000 ptas.; igual cantidade se aboará no caso de que comezado o período de vacacións (só por causas de auténtica necesidade) este tivese que ser interrompido. Asemade aboaranse os gastos xustificables que lle puideran ocasionar. Unha vez rematada a causa que deu motivo a algunha das circunstancias referidas, procederase segundo sexa, ó comezo das vacacións ou a continuar o desfrute do período restante, en todo caso sempre dentro do ano en curso. Será sempre o traballador/a quen elixa o novo período de desfrute vacacional. As cantidades sinaladas serán aboadas nun só pagamento e coincidente coa nómina correspondente ó mes no que se produciu a situación de desfrute irregular de vacacións.</p>
<p>Artigo 11º.-Período de proba.</p>
<p>O persoal de novo ingreso terá carácter provisional durante un período de proba variable, segundo a índole do labor que vaia realizar, conforme a seguinte escala:</p>
<p>-Técnicos titulados sen contrato en prácticas: seis meses.</p>
<p>-Resto de persoal e técnicos titulados con contrato en prácticas:</p>
<p>* Contrato de ata seis meses: 15 días de proba.</p>
<p>* Contrato de máis de seis meses: 1 mes de proba.</p>
<p>Artigo 12º.-Licencias non retribuídas.</p>
<p>O persoal afectado polo presente convenio terá dereito a 10 días de permiso non retribuído ó ano para asuntos propios debidamente xustificados; poderase fraccionar en dous períodos sendo o tempo mínimo que se pode coller de 5 días. O traballador/a avisará cun prazo mínimo de 7 días naturais salvo causas de forza maior.</p>
<p>Artigo 13º.-Licencias retribuídas.</p>
<p>O traballador/a, logo de aviso e xustificándoo adecuadamente, terá dereito a solicitar licencias retribuídas nos seguintes casos:</p>
<p>a) Matrimonio: quince días.</p>
<p>b) Tres días naturais no caso de nacemento de fillo ou enfermidade grave ou falecemento de parentes ata segundo grao de consanguinidade ou afinidade. No caso de falecemento de parentes de 3º grao de consanguinidade ou afinidade, o permiso será tamén de 3 días naturais. Cando polos motivos antes citados o traballador/a necesite facer un desprazamento para tal efecto, o prazo será de cinco días.</p>
<p>c) Un día por traslado de domicilio.</p>
<p>d) Un día por intervención cirúrxica sen internamento, ou recoñecemento médico de pais, cónxuxe e fillos.</p>
<p>e) Polo tempo indispensable para o cumprimento dun deber inescusable de carácter público e persoal.</p>
<p>f) Polo tempo indispensble para acudi-lo traballador/a a probas ou consultas médicas nos centros sanitarios da Seguridade Social, sempre que se acredite fidedignamente, e se notificase con anterioridade á empresa.</p>
<p>Concédense os mesmos dereitos á compañeira/o que á esposa/o, tanto no caso de parto como de enfermidade.</p>
<p>Tódolos días indicados anteriormente considéranse naturais.</p>
<p>Artigo 14º.-Vestiario.</p>
<p>A roupa de traballo deberase utilizar exclusivamente para traballar en Bajamar Séptima, S.A. Todo o persoal da empresa, dependendo da tarefa que teña que realizar, recibirá o seguinte vestiario:</p>
<table><tbody><tr><td></td></tr>
<tr><td>Cantidade</td><td>Roupa</td><td>Cambio</td></tr>
<tr><td></td></tr>
</tbody></table>
<table><tbody><tr><td>-Operarias:</td></tr>
<tr><td>2</td><td>Pares de zocos</td><td>Por reposición</td></tr>
<tr><td>2</td><td>Calzóns frío muller</td><td>Anual</td></tr>
<tr><td>2</td><td>Camisetas frío</td><td>Anual</td></tr>
<tr><td>2</td><td>Casacas</td><td>Anual</td></tr>
<tr><td>2</td><td>Pantalóns</td><td>Anual</td></tr>
<tr><td>4</td><td>Pares de calcetíns</td><td>Anual</td></tr>
<tr><td></td></tr>
<tr><td>-Encargadas:</td></tr>
<tr><td>2</td><td>Pares de zocos</td><td>Por reposición</td></tr>
<tr><td>2</td><td>Calzón frío muller</td><td>Anual</td></tr>
<tr><td>2</td><td>Camisetas de frío</td><td>Anual</td></tr>
<tr><td>2</td><td>Batas</td><td>Anual</td></tr>
<tr><td>2</td><td>Pantalóns</td><td>Anual</td></tr>
<tr><td>4</td><td>Pares de calcetíns</td><td>Anual</td></tr>
<tr><td></td></tr>
<tr><td>-Cámaras:</td></tr>
<tr><td>1</td><td>Par botas-illadas frío</td><td>Por reposición</td></tr>
<tr><td>2</td><td>Xerseis</td><td>Por reposición</td></tr>
<tr><td>2</td><td>Pasamontañas</td><td>Por reposición</td></tr>
<tr><td>2</td><td>Fundas</td><td>Anual</td></tr>
<tr><td>1</td><td>Traxe de frío</td><td>Por reposición</td></tr>
<tr><td>4</td><td>Pares de calcetíns</td><td>Por reposición</td></tr>
<tr><td>2</td><td>Camisetas de frío</td><td>Anual</td></tr>
<tr><td></td></tr>
<tr><td>-Administrativos
e carretilleiros externos:</td></tr>
<tr><td>2</td><td>Pares de zocos</td><td>Por reposición</td></tr>
<tr><td>2</td><td>Pantalóns</td><td>Anual</td></tr>
<tr><td>2</td><td>Batas</td><td>Anual</td></tr>
<tr><td>4</td><td>Pares de calcetíns</td><td>Anual</td></tr>
<tr><td>2</td><td>Camisetas de frío</td><td>Anual</td></tr>
<tr><td>2</td><td>Xerseis</td><td>Por reposición</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Cantidade</td><td>Roupa</td><td>Cambio</td></tr>
<tr><td></td></tr>
</tbody></table>
<table><tbody><tr><td>-Mantemento:</td></tr>
<tr><td>1</td><td>Par de botas</td><td>Anual</td></tr>
<tr><td>4</td><td>Fundas</td><td>Por reposición</td></tr>
<tr><td>4</td><td>Pares de calcetíns</td><td>Anual</td></tr>
<tr><td>2</td><td>Camisetas de frío</td><td>Anual</td></tr>
<tr><td>1</td><td>Traxe de frío</td><td>Por reposición</td></tr>
<tr><td>1</td><td>Par de botas frío</td><td>Por reposición</td></tr>
<tr><td>1</td><td>Pasamontañas</td><td>Por reposición</td></tr>
<tr><td></td></tr>
<tr><td>-Resto de persoal:</td></tr>
<tr><td>1</td><td>Par de zocos</td></tr>
<tr><td>2</td><td>Batas</td></tr>
<tr><td></td></tr></tbody></table>
<p>* O vestiario de frío entregarase ó incorporarse ó cadro de persoal e repoñerase cando se produza rotura ou deterioración.</p>
<p>* O persoal de mantemento contará con roupa adecuada para realiza-lo traballo en cámaras.</p>
<p>As datas de reposición serán nos meses de xaneiro, abril, xullo e outubro de cada ano.</p>
<p>Para casos excepcionais e a petición do comité de empresa poderanse adiantar as datas de reposición, para que tódolos traballadores/as que non teñan completo o seu vestiario como se establece en convenio colectivo.</p>
<p>Po reposición entenderase que é cando a roupa ou calzado está deteriorado e non valla para traballar habitualmente; no dito caso cambiarase por unha da mesma calidade, sempre e cando se devolva a peza deteriorada.</p>
<p>Artigo 15º.-Estructura salarial.</p>
<p>Salario base: será igual para todo o persoal de Bajamar Séptima, S.A., sendo o seu valor segundo táboas salariais anexas.</p>
<p>Antigüidade: a antigüidade de Bajamar Séptima, S.A. terá o tope máximo do 60% do salario base, e aboaráselle en función de trienios consolidados a razón do 6,5% do salario base por cada trienio, aplicando sempre esta porcentaxe sobre o salario base vixente no ano en curso.</p>
<p>Complemento de convenio: é o complemento que aparece nas táboas salariais e é idéntico para tódalas categorías e seccións.</p>
<p>Complemento de cualificación persoal: complemento de cualificación persoal segundo categorías. Aparece recollido nas táboas anexas.</p>
<p>Complemento de posto de traballo: é o complemento que se perciba polas condicións específicas do posto de traballo.</p>
<p>Artigo 16º.-Salarios.</p>
<p>Son os que constan na táboa salarial anexa e que están a supor unha suba do 3,5%. No dito tanto por cento está incluída unha suba lineal de 5.855 ptas. na paga extra de outubro, a excepción de: antigüidade, locomoción con respecto ós salarios existentes durante o ano 1999. Revisión salarial: finalizado o exercicio 2000, procederase a unha revi</p>
<p>sión salarial consistente en aplica-la diferencia positiva entre o incremento pactado e o índice de prezos ó consumo (IPC) desde a data en que este supere o 3,5% ata o 31 de decembro de 2000. Este novo incremento aboarase nunha soa paga, durante o primeiro trimestre do ano 2001. Este incremento terase en conta como base de cálculo para o incremento do ano 2001.</p>
<p>Artigo 17º.-Complementos.</p>
<p>Complemento de nocturnidade: os traballadores/as que realicen a súa xornada na quenda de noite percibirán a cantidade que figura na táboa de salarios anexa. Os traballadores/as que permanentemente traballen na quenda de noite percibirán un complemento mensual que figura nas táboas salariais anexas. As persoas que desexen apuntarse ou deixar de pertencer ó dito grupo deberán comunicarllo á empresa cun mes de antelación.</p>
<p>As solicitudes de incorporación á quenda de noite será estudiada entre a empresa e o comité en función da súa cualificación e as dispoñibilidades existentes tendo que ter recibida contestación da súa aceptación ou non para formar parte da quenda de noite no prazo máximo de 15 días.</p>
<p>Complemento de transporte: o persoal de administración que por ter unha xornada distinta ó servicio de autobús posto á disposición dos traballadores por parte da empresa percibirá a cantidade resultante de aplica-la seguinte fórmula:</p>
<p>Compl. de transporte=Ptas. autobús A Coruña-Arteixo * viaxes anox1,17</p>
<p>mensual (12 pagas)12</p>
<p>A revisión do dito complemento farase anualmente tomando como prezo vixente o existente o 1 de xaneiro de cada ano. Para calcula-lo número de viaxe considerarase 4 viaxes diarias durante a xornada partida e 2 durante a xornada continuada.</p>
<p>Complemento de desprazamento: será aboado pola empresa a todo o persoal a razón de 900 ptas./día cando o traballador/a realice por solicitude da empresa un horario que o obrigue a desprazarse sen poder emprega-lo servicio de autobús da emrpesa; empregue este ou non habitualmente. O persoal de administración terá dereito a este complemento cando realice un desprazamento extra.</p>
<p>Artigo 18º.-Horas extraordinarias.</p>
<p>É firme a vontade de ámbalas partes da reducción ó mínimo de horas extraordinarias. As horas extras serán aboadas segundo a táboa salarial anexa. A estes valores incrementaráselle-la nocturnidade nun 75% ou 100% cando proceda.</p>
<p>As horas extras que se realicen domingos e festivos ademais de contar coa retribución antes sinalada teñen a bonificación de igual tempo de descanso en xornada laboral habitual que tempo traballado, que será desfrutado nos 15 días inmediatos á súa realización.</p>
<p>Consideraranse horas extraordinarias estructurais as realizadas nos seguintes casos:</p>
<p>-Incidencias nas quendas provadas por licencias retribuídas ou IT.</p>
<p>-Ausencia imprevista de relevo no traballo a quenda.</p>
<p>-Reparacións perentorias que poidan afectar á producción e períodos punta de traballo.</p>
<p>-Posta en marcha e peche da empresa.</p>
<p>As horas extras terán en todo momento carácter de voluntaria tal como prevé o ET no artigo 35.4º, salvo o pactado en contratos individuais.</p>
<p>Cando a xornada laboral normal de oito horas exceda en máis de 5 minutos e estea xustificada por razóns de traballo aboarase como a continuación se indica:</p>
<p>Entre máis de 5 minutos e 30 minutos aboarase a razón de media hora extraordinaria.</p>
<p>Entre máis de 30 minutos e 1 hora aboarase a razón dunha hora extraordinaria.</p>
<p>Artigo 19º.-Pagas extraordinarias.</p>
<p>Todo o persoal afectado polo presente convenio, incluído o persoal con contratos para a formación, desfrutará de 3 pagas extraordinarias aboadas a razón dunha mensualidade máis os complementos salariais que correspondan. Estas pagas corresponden a:</p>
<p>a) O día 15 de marzo. O período de devengo é do 1 de xaneiro a 31 de decembro.</p>
<p>b) O día 15 de xullo. O período de devengo é de 1 de xaneiro a 30 de xuño do ano que se paga.</p>
<p>c) O día 15 de decembro. O período de devengo é do 1 de xullo a 31 de decembro do ano no que se paga.</p>
<p>As ditas pagas serán sempre completas aínda que se produzan baixas por accidente ou enfermidade e serán iguais, facéndose efectivas o día laboral inmediatamente anterior á data sinalada neste artigo.</p>
<p>Así mesmo, tódolos traballadores e traballadoras cobrarán unha cuarta paga segundo táboas salarias, máis a antigüidade que será aboada o 15 de outubro. A dita paga devengarase desde o 1 de xaneiro ó 31 de decembro.</p>
<p>Artigo 20º.-Contrato de aprendizaxe.</p>
<p>Os aprendices non poderán ocupar postos de traballo que quedaron vacantes por despedimento improcedente obxectivo, ou por calquera tipo de expediente de regulación de emprego.</p>
<p>Características do contrato de aprendizaxe:</p>
<p>Duración: mínima de 6 meses e máxima de 2 anos.</p>
<p>Prórroga: mínima de 6 meses.</p>
<p>Idade: de 16 a 21 anos.</p>
<p>Formación: plan de formación pactado cos representantes dos traballadores.</p>
<p>Titor: cada dous aprendices como máximo terán un titor que teña como mínimo o nivel de cualificación que vaia adquiri-lo aprendiz.</p>
<p>Salario: o primeiro ano o 100% do salario base do convenio e o segundo ano o 120% do salario base do convenio.</p>
<p>Artigo 21º.-Axudas de custo.</p>
<p>Cando por necesidades da actividade da empresa se considere preciso a continuidade da xornada laboral habitual de traballo en tres ou máis horas, a empresa facilitará unha axuda de custo de xantar de 1.553 ptas. Deberase entón partir a xornada laboral considerándose un tempo entre 30 e 60 minutos, segundo circunstancias para poder realiza-lo dito xantar. Se esta continuidade da xornada laboral corresponde á segunda quenda de traballo, aplicarase cando se realicen dúas ou máis horas extraordinarias despois da dita xornada, en concepto de cea.</p>
<p>En casos especiais, se as necesidades do traballo urxente o requiren, o traballador/a poderá prescindir do tempo previsto para o seu xantar ou cea sen que isto signifique a perda da axuda de custo establecida.</p>
<p>Artigo 22º.-Complemento por ILT e accidente de traballo.</p>
<p>Cando o persoal da empresa estea en situación de IT terá un complemento de ata o 100% do salario real, é dicir, percibirá a totalidade do salario como se estivese traballando sempre e cando sexa debido a AT ou EP, así mesmo, percibirá ata o 100% do salario cando se trate de EP e EC que requira hospitalización.</p>
<p>A tódolos traballadores/as da sección de fabricación e mantemento e os traballadores de servicios auxiliares aboaráselles, na totalidade das baixas, o 100% do seu salario se no semestre anterior non se superou o 6% de absentismo laboral nestas seccións. Outro tanto sucederá cos traballadores/as de administración se nesta sección non se superou o 3% do absentismo no semestre anterior.</p>
<p>Artigo 23º.-Indemnización no caso de morte ou invalidez permanente por causa de accidente.</p>
<p>Con independencia das indemnizacións obrigatorias da Seguridade Social, a empresa mediante a concentración de póliza de cobertura cunha entidade aseguradora, garantirá ós seus traballadores/as ou, se é o caso, ós seus herdeiros,, e nos supostos que se especifican, as seguintes indemnizacións, cubrindo a póliza as 24 horas do día.</p>
<p>A. Por accidente non laboral.</p>
<p>A.1. Morte do traballador/a:</p>
<p>Os herdeiros do traballador/a, ou no seu defecto a persoa que o mesmo designara, percibirán a can</p>
<p>tidade de oito millóns trinta e dúas mil trescentas vintenove pesetas.</p>
<p>A.2. Invalidez permanente total ou invalidez absoluta do traballador/a e grande invalidez.</p>
<p>O traballador/a percibirá a cantidade de oito millóns trinta e dúas mil trescentas vintenove pesetas para os primeiros casos, dezaseis millóns catrocentas sesenta e catro mil seiscentas cincuenta e sete pesetas nos segundos casos e trinta e dous millóns cento vintenove mil trescentas dezasete pesetas nos terceiros casos.</p>
<p>B. Por accidente laboral.</p>
<p>B.1. Morte do traballador.</p>
<p>Os herdeiros do traballador/a ou, no seu defecto, a persoa que el mesmo designara, percibirán a cantidade de oito millóns trinta e dúas mil trescentas vintenove pesetas.</p>
<p>B.2. Invalidez permanente total, invalidez permanente absoluta e grande invalidez.</p>
<p>O traballador/a percibirá a cantidade de oito millóns trinta e dúas mil trescentas vintenove pesetas para os primeiros casos, dezaseis millóns catrocentas sesenta e catro mil seiscentas cincuenta e sete pesetas nos segundos casos e trinta e dous millóns cento vintenove mil trescentas dezasete pesetas nos terceiros casos.</p>
<p>Entenderase por invalidez permanente total a incapacidade que inhabilite o traballador/a, de modo permanente, para realizar todas ou as fundamentais tarefas da súa profesión habitual, aínda que poida dedicarse a outra distinta.</p>
<p>Entenderase por invalidez permanente absoluta a incapacidade que inhabilite o traballador de modo permanente, para toda profesión ou oficio.</p>
<p>Entenderase por grande invalidez a situación do traballador/a para efectos de incapacidade permanente absoluta e que por consecuencia das perdas anatómicas ou funcionais, necesite a asistencia doutra persoa para realiza-los actos máis esencias da vida, como son vestirse, desprazarse, xantar ou análogos.</p>
<p>Estas condicións quedan establecidas na póliza de seguros e a copia da cal será entregada ó comité de empresa.</p>
<p>Artigo 24º.-Servicio militar.</p>
<p>Tódolos traballadores/as que tendo 2 ou máis anos de antigüidade na empresa de ter que cumpri-lo SMO, PSS ou castigo pola súa negativa, terán dereito á conservación do posto de traballo.</p>
<p>Artigo 25º.-Xubilación.</p>
<p>Queda establecido a xubilación, con carácter obrigatorio, ós 65 anos, para todo o persoal da empresa.</p>
<p>Non obstante a empresa realizará os trámites precisos co obxecto de xestionar a xubilación anticipada e voluntaria co 100% da base de cotización que</p>
<p>lle corresponderá ós 65 anos e que teñan cotizado ó réxime da Seguridade Social antes do 1 de xaneiro de 1967.</p>
<p>Se a empresa decidise cubrir estas baixas terá en conta o disposto no artigo 7º.</p>
<p>Ó producirse a xubilación forzosa a quen leva máis de 20 anos traballando na empresa, concederalle un premio de tres mensualidades completas; no caso de que leva máis de 15 anos dúas mensualidades completas e nos casos que a antigüidade sexa de 10 ou máis anos unha mensualidade, tamén, completa. Se a dita xubilación se anticipa ós 65 anos gratificarase, ademais co dito anteriormente, ó traballador/a con 15 días máis por ano de anticipo.</p>
<p>Artigo 26º.-Aplicación do presente convenio e vinculación á totalidade.</p>
<p>Se a empresa por causas económicas ou doutra índole decide non aplica-lo presente convenio, terá que contar previamente coa autorización da comisión paritaria e no caso de non mediar acordo serán os tribunais do social os que arbitren unha solución definitiva. Mentres non haxa acordo ou resolución a aplicación do preente convenio será de obrigado cumprimento.</p>
<p>As condicións pactadas neste convenio forman un todo orgánico e indivisible e, por conseguinte, a non aplicación dalgunha das condicións nel pactadas supoñen as da totalidade.</p>
<p>No suposto de que a autoridade ou xurisdicción competente, no exercicio das súas facultades, non aprobase ou modificase algunha das súas cláusulas, a comisión negociadora do convenio deberá reunirse para revisalo.</p>
<p>Artigo 27º.-Formación do persoal.</p>
<p>Os obxectivos en formación son os seguintes:</p>
<p>-Integra-la formación na política global de xestión de recursos humanos da empresa.</p>
<p>-Potenciar iniciativas de formación que favorezan a modernización e xestión da empresa.</p>
<p>-Impulsar unha formación continua que asegure o mantemento das competencias dos empregos e ó mesmo tempo, facilite a adquisición de novas capacidades que estimulen a promoción interna.</p>
<p>-Renovar e desenvolve-las destrezas e coñecementos en función da previsible evolución das profesións e empregos, centrando a atención nas cualificacións que se requiren para o futuro.</p>
<p>-Ampliar e desenvolver a colaboración con outras institucións públicas naqueles programas que complementen iniciativas de formación da compañía.</p>
<p>Financiamento da formación.</p>
<p>A formación, promovida pola empresa, poderase realizar dentro ou fóra da xornada laboral. No caso de ser realizada fóra da xornada laboral a empresa aboaralle ó traballador/a as horas realizadas a razón do 50% do seu salario/hora ou ben en tempo libre a razón do 50% das horas realizadas de formación.</p>
<p>No caso de que a formación requira desprazamento ou necesidade doutro tipo de axudas de custo estas serán aboadas pola empresa integramente.</p>
<p>Artigo 28º.-Faltas, sancións e procedemento sancionador.</p>
<p>-Faltas.</p>
<p>As faltas cometidas polo traballador/a serán cualificadas, segundo importancia, trascendencia e intención, en leves, graves ou moi graves.</p>
<p>1. Consideraranse como faltas leves as accións ou omisións seguintes:</p>
<p>a) A impuntualidade non xustificada na entrada ou na saída do traballo ata tres ocasións nun mes por un tempo total inferior a vinte minutos.</p>
<p>b) A inasistencia inxustificada dun día durante o período dun mes.</p>
<p>c) A non comunicación coa antelación previa da inasistencia ó traballo por causa xustificada, salvo que fora acreditada a imposibilidade da non notificación.</p>
<p>d) O abandono do posto de traballo sen causa xustificada por breves períodos de tempo e sempre que iso non causara risco á integridade das persoas ou cousas; nese caso poderase cualificar, segundo a gravidade, como falta grave ou moi grave.</p>
<p>e) A desatención e falta de corrección no trato co público cando non prexudiquen gravemente a imaxe da empresa.</p>
<p>f) Os descoidos na conservación do material que se tivera a cargo ou fose responsable e que se produzan deterioracións leves do mesmo.</p>
<p>g) A embriaguez non habitual no traballo.</p>
<p>2. Consideraranse como faltas graves as accións ou omisións seguintes:</p>
<p>a) A impuntualidade non xustificada na entrada ou na saída do traballo ata tres ocasións nun mes por tempo total de ata sesenta minutos.</p>
<p>b) A inasistencia inxustificada ó traballo de dous ou catro días durante o período dun mes.</p>
<p>c) O entorpecemento, a omisión maliciosa e o falseamento dos datos que tiveran incidencia na Seguridade Social.</p>
<p>d) A simulación de enfermidade ou accidente, sen prexuízo do previsto na letra d) do punto seguinte.</p>
<p>e) A suplantación doutro traballador, alterando os rexistros e controis de entrada e saída ó traballo.</p>
<p>f) A desobediencia ás ordes e instruccións de traballo, incluídas as relativas a normas de seguridade e hixiene, así como a imprudencia ou neglixencia no traballo, salvo que delas derivasen prexuízos graves á empresa, causen avarías ás instalacións, maquinaria e, en xeral, bens da empresa ou comportasen risco de accidente para as persoas; nese caso serán consideradas como faltas moi graves.</p>
<p>g) A falta de comunicación á empresa dos desperfectos ou anormalidades observados nos útiles, ferramentas, vehículos e obras ó seu cargo, cando iso derivase nun prexuízo grave á empresa.</p>
<p>h) A realización sen o oportuno permiso, de traballos particulares durante a xornada, así como o emprego de útiles, ferramentas, maquinaria, vehículos e, en xeral, bens da empresa para os que non estivera autorizado, ou para usos alleos ós do traballo encomendado, incluso fóra da xornada laboral.</p>
<p>i) O quebrantamento ou a violación de segredos de obriga reserva que non produza grave prexuízo á empresa.</p>
<p>j) A embriaguez habitual no traballo.</p>
<p>k) A falta de aseo e limpeza persoal cando poida afectar ó proceso productivo ou á prestación do servicio e sempre que, previamente, mediara a oportuna advertencia da empresa.</p>
<p>l) A execución deficiente dos traballos encomendados, sempre que diso non derivase prexuízo grave para as persoas ou cousas.</p>
<p>ll) A diminución do rendemento normal no traballo de xeito non repetido.</p>
<p>m) As ofensas proferidas verbalmente ou de obra, cometidas contra as persoas, dentro do centro de traballo, cando revistan unha acusada gravidade.</p>
<p>n) A reincidencia na comisión de cinco faltas leves, aínda que sexan de distinta natureza e sempre que mediara sanción distinta de amoestación verbal, dentro dun trimestre.</p>
<p>3. Consideraranse faltas moi graves as accións ou omisións seguintes:</p>
<p>a) A impuntualidade non xustificada na entrada ou na saída no traballo en dez ocasións durante seis meses ou vinte durante un ano, debidamente advertida.</p>
<p>b) A inasistencia inxustificada ó traballo durante tres días consecutivos ou cinco alternos nun período dun mes.</p>
<p>c) A fraude, deslealdade ou abuso de confianza nas xestións encomendadas ou a apropiación, furto ou roubo de bens de propiedade da empresa, de compañeiros/as ou de calquera outra persoa dentro das dependencias da empresa.</p>
<p>d) A simulación de enfermidade ou accidente ou a prolongación da baixa por enfermidade ou accidente coa finalidade de realizar calquera traballo por conta propia ou allea.</p>
<p>e) O quebrantamento ou violación de segredos de obrigada reserva que produza grave prexuízo para a empresa.</p>
<p>f) A embriaguez habitual ou toxicomanía, se repercute negativamente no traballo.</p>
<p>g) A realización de actividades que impliquen competencia desleal á empresa.</p>
<p>h) A diminución voluntaria e continuada no rendemento do traballo normal pactado.</p>
<p>i) A inobservancia dos servicios de mantemento no caso de folga.</p>
<p>j) O abuso de autoridade exercido por quen desenvolva funcións de mando.</p>
<p>k) O acoso sexual.</p>
<p>l) A reiterada non utilización dos elementos de protección en materia de seguridade e hixiene, debidamente advertida.</p>
<p>ll) As derivadas dos puntos 1.d) e 2.l) e m) do presente artigo.</p>
<p>m) A reincidencia ou reiteración na comisión de faltas graves, reiterando como tal aquela situación na que con anterioridade ó intre da comisión do feito, o traballador estivese sancionado dous ou máis veces por faltas graves, aínda que de distinta natureza, durante o período dun ano.</p>
<p>-Sancións.</p>
<p>As sancións máximas que se van aplicar por faltas poderán se-las seguintes:</p>
<p>Por falta leve: amoestación verbal ou escrita.</p>
<p>Pola reiteración de faltas leves: ata 2 días de suspensión de emprego e soldo.</p>
<p>Por faltas graves: ata 7 días de suspensión de emprego e soldo.</p>
<p>Por falta moi grave: ata 30 días de suspensión de emprego e soldo ou despido disciplinario.</p>
<p>As faltas leves prescribirán ós 10 as días, graves ós 20 días e as moi graves ós 60 días, a partir da data na que a empresa tivo coñecemento da súa comisión, e, en todo caso, ós 120 días de terse cometido.</p>
<p>As anotacións desfavorables que como consecuencia das sancións impostas puideran facerse constar nos expedientes persoais quedarán canceladas ó terse cumpridos os prazos de dous, catro ou oito meses, segundo se trate de falta leve, grave ou moi grave.</p>
<p>-Procedemento sancionador.</p>
<p>1. A sanción de faltas requirirá a comunicación escrita e motivada ó traballador.</p>
<p>2. A sanción de faltas moi graves requirirá a previa instrucción dun procedemento contradictorio sumario, con audiencia do traballador afectado e do comité de empresa tendo este último quince días naturais para emitir informe previo á imposición da sanción.</p>
<p>3. Durante a substanciación do expediente disicplinario aludido no punto anterior, a dirección da empresa poderá acorda-la medida cautelar de suspensión de emprego.</p>
<p>4. A dirección da empresa informará ó comité de empresa sobre as sancións impostas por faltas graves e moi graves.</p>
<p>5. Cando o traballador estea afilidado a un sindicato, informarase ou escoitará o delegado sindical nos casos e cos procedementos previstos nos puntos 2 e 4 do presente artigo.</p>
<p>6. Tratándose de delegado sindical ou membro do comité de empresa/delegado de persoal, rexerá o disposto no artigo 68 do Estatuto dos traballadores.</p>
<p>Artigo 29º.-Garantías dos/as representantes dos/as traballadores/as.</p>
<p>A empresa garantirá que tódolos dereitos dos representantes que a Lei 8/1980, do 10 de marzo, e a súa reforma (Lei 11/1984) prevé serán escrupulosamente cumpridos.</p>
<p>Non serán contabilizados no cómputo de horas sindicais as destinadas ás xuntanzas coa empresa.</p>
<p>O crédito horario poderase acumular nun ou varios traballadores/as trimestralmente.</p>
<p>O crédito horario non se computará para efectos de cálculo do índice de absentismo.</p>
<p>Artigo 30º.-Traballadores/as a tempo parcial.</p>
<p>Os traballadores/as a tempo parcial rexeranse polas seguintes condicións na súa contratación:</p>
<p>1. Garantiráselles unha xornada de 158 días de traballo efectivo, de cómputo anual, correspondendo ó 70% da xornada anual co convenio colectivo de Bajamar Séptima, S.A.</p>
<p>A xornada poderase ampliar ata 202 días anuais, se nos meses últimos de cada ano se supera a xornada de 158 días, e reducirase no primeiro de xaneiro ó mínimo de 158 días no caso de que sexa superada.</p>
<p>2. O importe será por hora efectiva de traballo e calcularase en base á seguinte fórmula:</p>
<p>S.B.A. da categoría</p>
<p>2000</p>
<p>SBA: Salario bruto anual.</p>
<p>Garantirase por parte da empresa un mínimo de 27 días de traballo trimestrais máis un complemento de dispoñibilidade mensual segundo táboas salariais anexas, este último independentemente dos días que se traballen no mes.</p>
<p>Como norma xeral o horario coincidirá cos horarios establecidos para o resto do persoal nos casos de que o dito horario sexa diferente estas traballadoras e traballadores contarán á parte dos 15 minutos de descanso retribuído con outros 15 minutos de descanso non retribuído que se desfrutarán conxuntamente entre a terceira e a quinta hora desde o inicio da xornada.</p>
<p>Garántese un mínimo de dúas horas de traballo por chamada para pizzas refrixeradas, máis un complemento de desprazamento segundo convenio.</p>
<p>A empresa intentará completa-la xornada noutra actividade.</p>
<p>Bajamar Séptima, S.A. comprométese a que tódolos venres saia publicado no taboleiro de anuncios a asignación do programa de traballo de cada traballador/a para a semana seguinte. No caso de que o dito calendario se vexa reducido a empresa aboará a totalidade das horas programadas e no caso de que se amplíe pagarase o exceso de horas non programadas como horas extras salvo que o dito incremento se produza debido a ausencias imprevistas do persoal comunicadas ó comité.</p>
<p>A empresa empregará traballadores/as de Bajamar Séptima, S.A. a tempo parcial (fixos ou temporais) antes que traballadores/as de ETT, de xeito que non haberá traballadores/as de cadro de persoal de Bajamar Séptima, S.A. coa xornada reducida (sen traballar) e traballadores/as de ETT prestando os seus servicios na empresa, podendo a mesma acollerse no caso de xornada reducida ó Decreto 1561/1995 ata unha vez na semana, non sendo consideradas horas extras as que sexan realizadas por estes mesmos traballadores/as e non figuren incluídas no cuadrante, agás que estean a supera-la xornada máxima diaria, semanal ou anual.</p>
<p>Polo que se refire ás compensacións horarias e descansos rexerá o disposto no decreto mencionado respectando o convenio colectivo e contratos individuais.</p>
<p>Para futuras contratacións rexerá o pactado no seu contrato.</p>
<p>ANEXO I</p>
<p>A partir da entrada en vigor deste convenio as novas contratacións que se realicen recollerán as</p>
<p>especificacións relativas ó traballo en productos refrixerados, xornada anual, vacacións e descansos.</p>
<p>ANEXO II</p>
<p>Os traballos e tarefas que afecten á producción de productos refrixerados, dada a súa substantividade propia dentro da actividade normal da empresa, poderanse cubrir mediante contratos de obra ou servicio determinado.</p>
<p>ANEXO III</p>
<p>A empresa comprométese a respecta-lo acordo subscrito co comité de empresa o día 10-9-1996, e rexistrado na Consellería de Xustiza, Interior e Relacións Laborais o día 30-9-1996, con número 438 nos seus puntos 2 e 3.</p>
<p>ANEXO IV</p>
<p>O persoal de mantemento que realice xornada nocturna e que supere as 55 noites de xornada nocturna ó ano percibirá, á parte dos complementos que viña percibindo, a cantidade de 500 ptas. por noite a partir da noite 56 (inclusive).</p>
<p>ANEXO V</p>
<p>A xornada anual pactada supón unha rebaixa de 6 horas anuais que sumadas a 1,75 horas que a xornada actual superaba o número de horas establecido no convenio, supoñen un día de descanso, o dito día será de libre disposición. O desfrute do dito día libre será a petición do traballador e autorizado pola empresa.</p>
<p>Bajamar Séptima, S.A. (Grupo Pescanova)</p>
<p>Táboa salarial por sección e categoría ano 2000</p>
<table><tbody><tr><td></td></tr>
<tr><td>x15 pagas</td><td>x1 paga</td><td>x3 pagas</td></tr>
<tr><td></td></tr>
<tr><td></td></tr>
<tr><td>Cód.</td><td>Seccións e categorías</td><td>Base</td><td>Compl.
convenio</td><td>Compl.
categoría</td><td>Salario
mensual</td><td>Extra
outubro</td><td>Pagas
extras</td><td>Salario
1999</td><td>Hora
extra</td><td>Hora
extra Fest.</td><td>Hora
formación</td></tr>
<tr><td></td></tr>
</tbody></table>
<table><tbody><tr><td>100</td><td>* Titulados e técnicos</td></tr>
<tr><td></td></tr>
<tr><td>101</td><td>Grao superior ou asimilados</td><td>78.080</td><td>8.314</td><td>156.005</td><td>242.399</td><td>89.850</td><td>242.399</td><td>3.725.835</td><td>3.737</td><td>4.270</td><td>2.135</td></tr>
<tr><td></td></tr>
<tr><td>102</td><td>Grao medio ou asimilados</td><td>78.080</td><td>8.314</td><td>139.845</td><td>226,239</td><td>89.850</td><td>226.239</td><td>3.483.435</td><td>3.493</td><td>3.992</td><td>1.996</td></tr>
<tr><td></td></tr>
<tr><td>103</td><td>Técnicos titulados</td><td>78.080</td><td>8.314</td><td>75.208</td><td>161.602</td><td>89.850</td><td>161.602</td><td>2.513.880</td><td>2.517</td><td>2.877</td><td>1.439</td></tr>
<tr><td></td></tr>
<tr><td>104</td><td>Técnicos non titulados</td><td>78.080</td><td>8.314</td><td>59.046</td><td>145.440</td><td>89.850</td><td>145.440</td><td>2.271.450</td><td>2.274</td><td>2.599</td><td>1.300</td></tr>
<tr><td></td></tr>
<tr><td>105</td><td>Axudante técnico titulado</td><td>78.080</td><td>8.314</td><td>42.886</td><td>129.280</td><td>89.850</td><td>129.280</td><td>2.029.050</td><td>2.030</td><td>2.319</td><td>1.160</td></tr>
<tr><td></td></tr>
<tr><td>106</td><td>Axudante técnico non titulado</td><td>78.080</td><td>8.314</td><td>28.728</td><td>113.119</td><td>89.850</td><td>113.119</td><td>1.786.635</td><td>1.786</td><td>2.041</td><td>1.021</td></tr>
<tr><td></td></tr>
<tr><td></td></tr>
<tr><td>200</td><td>* Administración xeral</td></tr>
<tr><td></td></tr>
<tr><td>201</td><td>Xefe de departamento</td><td>78.080</td><td>8.314</td><td>161.439</td><td>247.833</td><td>89.850</td><td>247.833</td><td>3.807.345</td><td>3.819</td><td>4.365</td><td>2.183</td></tr>
<tr><td></td></tr>
<tr><td>202</td><td>Xefe de sección</td><td>78.080</td><td>8.314</td><td>157.546</td><td>243.940</td><td>89.850</td><td>243.940</td><td>3.748.950</td><td>3.760</td><td>4.297</td><td>2.149</td></tr>
<tr><td></td></tr>
<tr><td>203</td><td>Oficial de 1ª</td><td>78.080</td><td>8.314</td><td>59.642</td><td>145.036</td><td>89.850</td><td>145.036</td><td>2.265.390</td><td>2.268</td><td>2.592</td><td>1.298</td></tr>
<tr><td></td></tr>
<tr><td>204</td><td>Oficial de 2ª</td><td>78.080</td><td>8.314</td><td>55.008</td><td>141.400</td><td>89.850</td><td>141.400</td><td>2.210.850</td><td>2.213</td><td>2.529</td><td>1.265</td></tr>
<tr><td></td></tr>
<tr><td>205</td><td>Auxiliar de 1ª</td><td>78.080</td><td>8.314</td><td>26.726</td><td>113.119</td><td>89.850</td><td>113.119</td><td>1.786.635</td><td>1.786</td><td>2.041</td><td>1.021</td></tr>
<tr><td></td></tr>
<tr><td>206</td><td>Auxiliar de 2ª</td><td>78.080</td><td>8.314</td><td>10.567</td><td>96.960</td><td>89.850</td><td>96.960</td><td>1.544.250</td><td>1.542</td><td>1.763</td><td>882</td></tr>
<tr><td></td></tr>
<tr><td>207</td><td>Aspirante ou bolseiro</td><td>78.080</td><td>8.314</td><td>6.526</td><td>92.920</td><td>89.850</td><td>92.920</td><td>1.483.650</td><td>1.481</td><td>1.692</td><td>846</td></tr>
<tr><td></td></tr>
<tr><td></td></tr>
<tr><td>300</td><td>* Cámaras e almacéns</td></tr>
<tr><td></td></tr>
<tr><td>301</td><td>Xefe de equipo</td><td>78.080</td><td>8.314</td><td>83.285</td><td>169.679</td><td>89.850</td><td>169.679</td><td>2.635.035</td><td>2.639</td><td>3.017</td><td>1.509</td></tr>
<tr><td></td></tr>
<tr><td>302</td><td>Oficial de 1ª</td><td>78.080</td><td>8.314</td><td>42.886</td><td>129.280</td><td>89.858</td><td>129.280</td><td>2.029.050</td><td>2.030</td><td>2.319</td><td>1.160</td></tr>
<tr><td></td></tr>
<tr><td>303</td><td>Oficial de 2ª</td><td>78.080</td><td>8.314</td><td>33.756</td><td>120.150</td><td>89.850</td><td>120.150</td><td>1.892.100</td><td>1.892</td><td>2.162</td><td>1.081</td></tr>
<tr><td></td></tr>
<tr><td>304</td><td>Especialista carreteiro</td><td>78.080</td><td>8.314</td><td>24.140</td><td>110.534</td><td>89.850</td><td>110.534</td><td>1.747.860</td><td>1.747</td><td>1.997</td><td>999</td></tr>
<tr><td></td></tr>
<tr><td>305</td><td>Operario/a</td><td>78.080</td><td>8.314</td><td>3.457</td><td>89.850</td><td>89.850</td><td>89.850</td><td>1.437.600</td><td>1.435</td><td>1.639</td><td>820</td></tr>
<tr><td></td></tr>
<tr><td>306</td><td>Mozos</td><td>78.080</td><td>8.314</td><td>0</td><td>86.394</td><td>89.850</td><td>86.394</td><td>1.385.760</td><td>1.383</td><td>1.580</td><td>790</td></tr>
<tr><td></td></tr>
<tr><td></td></tr></tbody></table>
<table><tbody><tr><td></td></tr>
<tr><td>x15 pagas</td><td>x1 paga</td><td>x3 pagas</td></tr>
<tr><td></td></tr>
<tr><td></td></tr>
<tr><td>Cód.</td><td>Seccións e categorías</td><td>Base</td><td>Compl.
convenio</td><td>Compl.
categoría</td><td>Salario
mensual</td><td>Extra
outubro</td><td>Pagas
extras</td><td>Salario
1999</td><td>Hora
extra</td><td>Hora
extra Fest.</td><td>Hora
formación</td></tr>
<tr><td></td></tr>
</tbody></table>
<table><tbody><tr><td>400</td><td>* Mantemento</td></tr>
<tr><td></td></tr>
<tr><td>401</td><td>Xefe de equipo</td><td>78.080</td><td>8.314</td><td>83.285</td><td>169.678</td><td>89.850</td><td>169.678</td><td>2.635.020</td><td>2.639</td><td>3.017</td><td>1.509</td></tr>
<tr><td></td></tr>
<tr><td>402</td><td>Oficial de 1ª</td><td>78.080</td><td>8.314</td><td>75.206</td><td>161.599</td><td>89.850</td><td>161.599</td><td>2.513.835</td><td>2.517</td><td>2.877</td><td>1.439</td></tr>
<tr><td></td></tr>
<tr><td>403</td><td>Oficial de 2ª</td><td>78.080</td><td>8.314</td><td>68.410</td><td>154.812</td><td>89.850</td><td>154.812</td><td>2.412.030</td><td>2.415</td><td>2.760</td><td>1.380</td></tr>
<tr><td></td></tr>
<tr><td>404</td><td>Especialista</td><td>78.080</td><td>8.314</td><td>40.219</td><td>126.613</td><td>89.850</td><td>126.613</td><td>1.989.045</td><td>1.989</td><td>2.274</td><td>1.137</td></tr>
<tr><td></td></tr>
<tr><td>405</td><td>Operario/a</td><td>78.080</td><td>8.314</td><td>26.728</td><td>113.120</td><td>89.850</td><td>113.120</td><td>1.786.650</td><td>1.786</td><td>2.041</td><td>1.021</td></tr>
<tr><td></td></tr>
<tr><td></td></tr>
<tr><td>500</td><td>* Fabricación</td></tr>
<tr><td></td></tr>
<tr><td>501</td><td>Encargado/a xeral</td><td>78.080</td><td>8.314</td><td>115.606</td><td>201.999</td><td>89.850</td><td>201.999</td><td>3.119.835</td><td>3.127</td><td>3.574</td><td>1.787</td></tr>
<tr><td></td></tr>
<tr><td>502</td><td>Xefe/a de equipo</td><td>78.080</td><td>8.314</td><td>75.208</td><td>161.599</td><td>89.850</td><td>161.599</td><td>2.513.835</td><td>2.517</td><td>2.877</td><td>1.439</td></tr>
<tr><td></td></tr>
<tr><td>503</td><td>Oficial de 1ª</td><td>78.080</td><td>8.314</td><td>42.886</td><td>129.280</td><td>89.850</td><td>129.280</td><td>2.029.050</td><td>2.030</td><td>2.319</td><td>1.160</td></tr>
<tr><td></td></tr>
<tr><td>504</td><td>Oficial de 2ª</td><td>78.080</td><td>8.314</td><td>33.756</td><td>120.150</td><td>89.850</td><td>120.150</td><td>1.892.100</td><td>1.892</td><td>2.162</td><td>1.081</td></tr>
<tr><td></td></tr>
<tr><td>505</td><td>Especialista</td><td>78.080</td><td>8.314</td><td>24.140</td><td>110.534</td><td>89.850</td><td>110.534</td><td>1.747.860</td><td>1.747</td><td>1.997</td><td>999</td></tr>
<tr><td></td></tr>
<tr><td>506</td><td>Operario/a</td><td>78.080</td><td>8.314</td><td>3.457</td><td>89.850</td><td>89.850</td><td>89.850</td><td>1.437.600</td><td>1.435</td><td>1.639</td><td>820</td></tr>
<tr><td></td></tr>
<tr><td></td></tr></tbody></table>
<table><tbody><tr><td></td></tr>
<tr><td>Outros complementos</td><td>Ano ou día</td><td>Mensual</td><td>Suba do 3,5% incluída suba lineal de 5.855 ptas. na paga extra de outubro</td></tr>
<tr><td></td></tr>
<tr><td>Frío 25º complemento ano/12 pagas</td><td>215.827</td><td>17.986</td></tr>
<tr><td></td></tr>
<tr><td>Frío 0º complemento ano/12 pagas</td><td>116.708</td><td>9.726</td></tr>
<tr><td></td></tr>
<tr><td>Nouturnidade día efectivo</td><td>1.167</td><td>25.674</td></tr>
<tr><td></td></tr>
<tr><td>Nouturnidade voluntaria diaria</td><td>1.592</td><td>35.024</td></tr>
<tr><td></td></tr>
<tr><td>Complemento de dispoñibilidade mensual</td><td></td><td>10.885</td></tr>
<tr><td></td></tr>
<tr><td>Antigüidade trienio</td><td>81.200</td><td>5.075</td></tr>
<tr><td></td></tr>
<tr><td>Antigüidade seis anos</td><td>162.400</td><td>10.150</td></tr>
<tr><td></td></tr>
<tr><td>Antigüidade nove anos</td><td>243.600</td><td>15.225</td></tr>
<tr><td></td></tr></tbody></table>

