---
date: '2000-12-26'
id: 15A92
page: 16
number: 248
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 20 de novembro de 2000, da Dirección Xeral de Centros e
  Inspección Educativa, pola que se publica a concesión dos premios
  extraordinarios de bacharelato convocados pola Orde do 28 de agosto de 2000.
range: Resolución
url: 'https://www.xunta.gal/dog/Publicados/2000/20001226/Anuncio15A92_gl.html'
---
<p>A Orde do 28 de agosto de 2000 (DOG do 27 de setembro), pola que se convocaban os premios extraordinarios das modalidades de bacharelato LOXSE, reguladas pola Lei orgánica 1/1990, do 3 de outubro, de ordenación xeral do sistema educativo correspondentes ó curso 1999/2000, establecía no seu artigo oitavo. 2 que, de acordo coa proposta feita polo tribunal encargado de supervisar e avalia-las probas do premio extraordinario de bacharelato, o director xeral de Centros e Inspección Educativa concedería os premios extraordinarios de bacharelato.</p>
<p>Unha vez realizadas as citadas probas, publicada a acta provisional coas cualificacións obtidas polos candidatos e unha vez resoltas as reclamacións presentadas e vista a acta coa proposta definitiva de</p>
<p>adxudicación dos premios extraordinarios, esta dirección xeral</p>
<p>RESOLVE:</p>
<p>Primeiro.-Concede-lo premio extraordinario das modalidades de bacharelato, reguladas pola Lei 1/1990, do 3 de outubro, de ordenación xeral do sistema educativo, correspondente ó curso 1999-2000 a Francisco Javier Fraga Cadórniga, alumno do IES Sanxillao de Lugo.</p>
<p>Segundo.-Contra a devandita resolución de adxudicación dos premios, que porá fin á vía administrativa, poderase recorrer mediante recurso potestativo de reposición no prazo dun mes ante o director xeral de Centros e Inspección Educativa, ou ser impugnada mediante a interposición do recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da data da súa publicación.</p>
<p>Santiago de Compostela, 20 de novembro de 2000.</p>
<p>Severino Somoza Gómez</p>
<p>Director xeral de Centros e Inspección Educativa</p>

