---
date: '2000-12-26'
id: 15B62
page: 16
number: 248
agency: CONCELLO DE SAMOS
section: VI. ANUNCIOS
title: Anuncio urxente.
range: Anuncio
url: 'https://www.xunta.gal/dog/Publicados/2000/20001226/Anuncio15B62_gl.html'
---
<p>A Comisión de Goberno, en sesión de data 1 de decembro de 2000, aprobouse o prego de cláusulas administrativas particulares que rexerán á adxudicación, en procedemento aberto e forma de concurso urxente, do contrato de consultoría e asistencia para a redacción do Plan Xeral de Ordenación Municipal e cartografía 1/2000 núcleos do Concello de Samos, o que se expón ó público na secretaría do concello polo prazo de 10 días hábiles para que poidan presentarse reclamacións, contados desde o día seguinte ó da publicación deste anuncio no BOP ou DOG.</p>
<p>Así mesmo, anúnciase a licitación para adxudica-lo contrato de consultoría e asistencia, mediante concurso, en procedemento aberto polo trámite de urxencia.</p>
<p>Tipo de licitación: 12.500.000 pesetas.</p>
<p>Fianza provisional: o 2% do tipo de licitación.</p>
<p>Fianza definitiva: o 4% do importe de adxucación.</p>
<p>Proposicións: presentaranse no rexistro do concello durante o prazo de 15 días naturais, contados desde o seguinte ó da última publicación deste anuncio no BOP ou DOG. Os criterios de valoración e a documentación para participar no concurso figuran no expediente que consta na secretaría do concello.</p>
<p>Apertura de plicas: terá lugar ás doce horas do terceiro día hábil seguinte (agás sábados) a aquel en que remate o prazo de presentación de ofertas.</p>
<p>Información: Concello de Samos.</p>
<p>Teléfono: 982 54 60 02; fax: 982 54 61 22.</p>
<p>Samos, 13 de decembro de 2000.</p>
<p>Rubricado</p>

