---
date: '2000-07-31'
id: FBA6
page: 11
number: 147
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de xuño de 2000, da Dirección Xeral de Industria, pola que se
  somete a información pública o proxecto de autorización de instalacións rede
  de subministración a Marín, Bueu e Cangas promovido pola empresa Gas Galicia
  SDG, S.A.
range: Resolución
url: 'https://www.xunta.gal/dog/Publicados/2000/20000731/AnuncioFBA6_gl.html'
---
<p>De acordo co disposto na Lei 34/1998, do 7 de outubro, do sector de hidrocarburos, Regulamento xeral do servicio público de gases combustibles, aprobado por Decreto 2913/1973, do 26 de outubro, artigos 17 da Lei de expropiación forzosa e 56 do seu regulamento, Lei 1/1997, do 24 de marzo, do solo de Galicia e demais normativa específica de aplicación, e efectos previstos no acordo do Consello da Xunta do 6 de maio de 1993, polo que se designa á Consellería de Industria e Comercio como órgano competente por razón da materia para a tramitación da unidade de expediente e resolución única do procedemento, sométese a información pública o proxecto rede de subministración a Marín, Bueu e Cangas declarado de utilidade pública polo artigo 103 da citada Lei 34/1998.</p>
<p>Peticionario: Gas Galicia SDG, S.A., con enderezo en Edificio Área Central, local 31-I, 15703 Santiago de Compostela.</p>
<p>Por ordes do conselleiro de Industria e Comercio do 3 de novembro 1995 e 25 de setembro de 1998, Gas Galicia SDG, S.A é titular da concesión administrativa outorgada para a prestación do servicio público de subministración de gas natural en distintos termos municipais da provincia de Pontevedra, entre os que se atopan os de Pontevedra, Marín, Cangas e Bueu, devida en autorización segundo se establece na disposición adicional sexta da Lei 34/1998, do 7 de outubro, xa mencionada.</p>
<p>Obxecto da petición: autorización administrativa e aprobación do proxecto de instalacións rede de subministración a Marín, Bueu e Cangas.</p>
<p>A autorización de instalacións que se solicita comportará, de acordo co que establecen os artigos 103 e 105 da Lei 34/1998, do 7 de outubro, os beneficios da declaración de utilidade pública e a necesidade de ocupación urxente para o efecto de expropiación forzosa dos bens e dereitos afectados necesarios para o establecemento destas instalacións e da imposición e o exercicio da servidume de paso e doutras limitacións de dominio.</p>
<p>Características das instalacións: as ditas características afectan ós termos municipais de Pontevedra, Marín, Bueu e Cangas e son as que se expoñen a continuación:</p>
<p>-Termo municipal de Pontevedra.</p>
<p>A conducción de 6'' de diámetro parte da ERM G-250 na Pos. I-022/1. Discorre por un ermo en paralelismo coa C-550 cara ó sur para cruzala e continuar pola súa marxe esquerda cara a Marín. Ó chegar á confluencia coa N-558, cruza e discorre pola avda. de Ourense e polo lado próximo da ría.</p>
<p>A lonxitude da conducción neste municipio é de 1.717 m.</p>
<p>-Termo municipal de Marín.</p>
<p>Continúa pola avda. de Ourense pola área portuaria e máis tarde crúzaa para discorrer polas proximidades da área urbana.</p>
<p>Ó aproximarse á area da Escola Naval, bordea a rotonda e discorre pola avda. do Exército da Mariña onde se deixa unha derivación.</p>
<p>Segue cara ó sur, cruza a C-550 e continúa pola avda. Alcalde Xosé do Río e posteriormente por rúas e estradas ata Seixo, onde toma a C-550 e discorre cara ó sur pola súa marxe esquerda ata chegar ó municipio de Bueu.</p>
<p>A lonxitude da conducción neste municipio é de 9.694 m.</p>
<p>-Termo municipal de Bueu.</p>
<p>A conducción de 6'' segue pola calzada da C-550 na súa marxe esquerda cara a Bueu, e ó chegar á confluencia coa PO-320 a Cangas, realízase unha derivación de 4'', para cruza-la C-550.</p>
<p>Sobre a liña principal redúcese, colócase unha válvula de corte de 4'' e continúa cara ó sur pola PO-320 para posteriormente tomar unha rúa cara ó este e discorrer pola mesma e un predio de ermo ata tomar un camiño cara ó sur, polo que discorre a conducción de 4'' cara a Portela, pasando ó municipio de Cangas.</p>
<p>A lonxitude da conducción no municipio de Bueu é de 6.818 m.</p>
<p>-Termo municipal de Cangas.</p>
<p>A conducción de 4'' discorre por un camiño sen asfaltar ata as urbanizacións para chegar ó núcleo urbano de Cangas e fronte ás instalacións deportivas, onde remata este proxecto.</p>
<p>A lonxitude da conducción neste municipio é de 4.351 m.</p>
<p>A lonxitude total da rede é de 22.580 m con diámetros de 6'' (14.652 m) e 4'' (7.928 m).</p>
<p>-Termos municipais afectados: Pontevedra, Marín, Bueu e Cangas.</p>
<p>Orzamento: o orzamento ascende a cento trinta e sete millóns catrocentas sesenta e seis mil novecentas sesenta pesetas (137.466.960 ptas.).</p>
<p>Afección a predios particulares: a afección a predios particulares derivada da construcción do gasoducto, concrétase na seguinte forma:</p>
<p>Un.-Expropiación forzosa dos terreos sobre os que se construirán os elementos de instalación fixa en superficie.</p>
<p>Dous.-Para as canalizacións.</p>
<p>A) Imposición de servidume permanente de paso de gas ó longo do trazado da conducción, cunha longura de dous (2) metros, un (1) a cada lado do eixe, por onde discorrerá soterrado o encanamento ou encanamentos que se requiran para a conducción do gas. Esta servidume que se establece estará suxeita ás seguintes limitacións:</p>
<p>1. Prohibición de efectuar traballos de arada ou similares a unha profundidade superior a cincuenta (50) centímetros, así coma de plantar árbores ou arbustos a unha distancia inferior a dous (2) metros contados desde o eixe do encanamento.</p>
<p>2. Prohibición de realizar calquera tipo de obras, construcción, edificación ou efectuar acto algún que puidera danar ou perturba-lo bo funcionamento das instalacións, a unha distancia inferior a cinco (5) metros do eixe do trazado, a un e outro lado do mesmo. Esta distancia poderá reducirse sempre que se solicite expresamente e se cumpran as condicións que, en cada caso, fixe o órgano competente da Administración.</p>
<p>3. Libre acceso do persoal e equipos necesarios para poder manter, reparar ou renova-las instalacións, con pagamento, se é o caso, dos danos que se ocasionen.</p>
<p>4. Posibilidade de instala-los fitos de sinalización ou delimitación e os tubos de ventilación, así como</p>
<p>de realiza-las obras superficiais ou subterráneas que sexan necesarias para a execución ou funcionamento das instalacións.</p>
<p>B) Ocupación temporal dos terreos necesarios para a execución das obras, da franxa que se reflicte para cada predio nos planos parcelarios de expropiación. Nesta zona farase desaparecer, temporalmente, todo obstáculo e realizaranse as obras necesarias para o tendido e instalación da canalización e elementos anexos, executando os traballos ou operacións precisas ós ditos fins.</p>
<p>Tres.-Para o paso dos cables de conexión, equipos de telecomunicación e elementos dispersores de protección catódica.</p>
<p>A) Imposición de servidume permanente de paso nunha franxa de terreo dun (1) metros de largo, por onde discorrerán soterrados os cables de conexión. Para os leitos dispersores da protección catódica, a franxa de terreo, onde se establece a imposición de servidume permanente de paso, terá como largura, a correspondente á da instalación máis un (1) metro a cada lado. Esta franxa estará suxeita ás seguintes limitacións:</p>
<p>1. Prohibición de efectuar traballos de arada ou similares a unha profundidade superior a cincuenta (50) centímetros, a plantar árbores ou arbustos e realizar calquera tipo de obras, construcción ou edificación a unha distancia inferior a un metro e medio (1,5), a cada lado do cable de conexión ou do límite da instalación soterrada dos leitos dispersores, podendo exerce-lo dereito a cortar ou arrinca-las</p>
<p>árbores ou arbustos que houber a distancia inferior á indicada.</p>
<p>2. Libre acceso do persoal e elementos necesarios para poder vixiar, manter, reparar ou renova-las instalacións, con pago, se e o caso, dos danos que se ocasionen.</p>
<p>B. Ocupación temporal, como necesidade derivada da execución das obras, da zona que se reflicte para cada predio nos planos parcelarios de expropiación, e no que se poderá facer desaparecer todo obstáculo, así coma realiza-las obras necesarias para o tendido e montaxe das instalacións e elementos anexos, executando as obras ou operacións precisas os ditos fins.</p>
<p>O proxecto inclúe planos parcelarios e a relación concreta e individualizada de bens e dereitos afectados.</p>
<p>O que se fai público para coñecemento xeral e especialmente dos propietarios de terreos e demais titulares afectados polo dito proxecto, a dita relación insírese ó remate deste anuncio, para que poidan examina-la mesma na Dirección Xeral de Industria da Consellería de Industria e Comercio, edificio administrativo San Caetano, s/n, Santiago de Compostela, e na Delegación Provincial de Pontevedra, rúa Eduardo Pondal 64, e presentar por triplicado nos ditos centros as alegacións que consideren oportunas no prazo de vinte días a partir do seguinte á publicación deste anuncio.</p>
<p>Santiago de Compostela, 14 de xuño de 2000.</p>
<p>Ramón Ordás Badía</p>
<p>Director xeral de Industria</p>
<p>Relación concreta e individualizada de bens e dereitos afectados.</p>
<p>Proxecto: rede de subministración a Marín-Bueu-Cangas.</p>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L.M.</td><td>O.T. m</td><td>Políg.</td><td>Parcela</td></tr>
<tr><td></td></tr>
</tbody></table>
<table><tbody><tr><td>-Termo municipal: Pontevedra</td></tr>
<tr><td></td></tr>
<tr><td>PO-PO-1</td><td>Ministerio de Medio Ambiente. Servicio de Costas, r/ San Xosé, 6, 36071 Pontevedra</td><td>150</td><td>1.20
0</td><td>21</td><td>256</td><td>Matogueira</td></tr>
<tr><td></td></tr>
<tr><td>PO-PO-2</td><td>Deputación Provincial de Pontevedra, r/ Montero Ríos, s/n, 36071 Pontevedra</td><td>47</td><td>368</td><td>21</td><td>77</td><td>Monte alto</td></tr>
<tr><td></td></tr>
<tr><td>PO-PO-3</td><td>COTOPV. Edf. Administrativos San Caetano, 15704 Santiago de Compostela, A Coruña</td><td>738</td><td>0</td><td></td><td></td><td>Estrada</td></tr>
<tr><td></td></tr>
<tr><td>PO-PO-4</td><td>Ministerio de Fomento. Demarcación de Estradas do Estado. Unidade de Estradas do Estado, r/ San Roque, 36701 Pontevedra</td><td>45</td><td>0</td><td></td><td></td><td>Rotonda</td></tr>
<tr><td></td></tr>
<tr><td>PO-PO-5</td><td>Ministerio de Fomento. Demarcación de Estradas do Estado. Unidade de Estradas do Estado, r/ San Roque, 36701 Pontevedra</td><td>768</td><td>0</td><td></td><td></td><td>Estrada</td></tr>
<tr><td></td></tr>
<tr><td>-Termo municipal: Marín</td></tr>
<tr><td></td></tr>
<tr><td>PO-MA-1</td><td>Ministerio de Fomento. Demarcación de Estradas do Estado. Unidade de Estradas do Estado, r/ San Roque, 36071 Pontevedra</td><td>1.099</td><td>0</td><td></td><td></td><td>Avenida</td></tr>
<tr><td></td></tr>
<tr><td>PO-MA-2</td><td>Concello. Avda. de Ourense. 36900 Marín-Pontevedra</td><td>372</td><td>0</td><td></td><td></td><td>Avenida</td></tr>
<tr><td></td></tr>
<tr><td>PO-MA-3</td><td>COTOPV Edf. Administrativos de San Caetano, 15704 Santiago de Compostela, A Coruña</td><td>12</td><td>0</td><td></td><td></td><td>Estrada</td></tr>
<tr><td></td></tr>
<tr><td>PO-MA-4</td><td>Deputación Provincial de Pontevedra, r/ Montero Ríos, s/n, 36701 Pontevedra</td><td>756</td><td>0</td><td></td><td></td><td>Estrada</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L.M.</td><td>O.T. m</td><td>Políg.</td><td>Parcela</td></tr>
<tr><td></td></tr>
</tbody></table>
<table><tbody><tr><td>PO-MA-5</td><td>Concello, avda. de Ourense, 36900 Marín, Pontevedra</td><td>758</td><td>0</td><td></td><td></td><td>Pista asfaltada</td></tr>
<tr><td></td></tr>
<tr><td>PO-MA-6</td><td>Deputación Provincial de Pontevedra, r/ Montero Ríos, s/n, 36071 Pontevedra</td><td>2.123</td><td>0</td><td></td><td></td><td>Estrada</td></tr>
<tr><td></td></tr>
<tr><td>PO-MA-7</td><td>Concello, avda. de Ourense, 36900 Marín-Pontevedra</td><td>506</td><td>0</td><td></td><td></td><td>Pista asfaltada</td></tr>
<tr><td></td></tr>
<tr><td>PO-MA-8</td><td>COTOPV edf. Administrativos de San Caetano, 15704 Santiago de Compostela, A Coruña</td><td>3.100</td><td>0</td><td></td><td></td><td>Estrada</td></tr>
<tr><td></td></tr>
<tr><td>-Termo municipal: Bueu</td></tr>
<tr><td></td></tr>
<tr><td>PO-BU-1</td><td>COTOPV edf. Administrativos de San Caetano, 15704 Santiago de Compostela, A Coruña</td><td>2.797</td><td>0</td><td></td><td></td><td>Estrada</td></tr>
<tr><td></td></tr>
<tr><td>PO-BU-2</td><td>Concello, r/ Eduardo Vicenti, 8, 36930 Bueu-Pontevedra. Instituto Social da Mariña. Dirección Provincial. R/ Beiramar, 51, 36204, Vigo-Pontevedra</td><td>4</td><td>10</td><td></td><td></td><td>Parque</td></tr>
<tr><td></td></tr>
<tr><td>PO-BU-3</td><td>COTOPV edf. Administrativos de San Caetano, 15704 Santiago de Compostela-A Coruña</td><td>307</td><td>0</td><td></td><td></td><td>Estrada</td></tr>
<tr><td></td></tr>
<tr><td>PO-BU-4</td><td>Deputación de Pontevedra, r/ Montero Ríos, s/n, 36071 Pontevedra</td><td>175</td><td>0</td><td></td><td></td><td>Estrada</td></tr>
<tr><td></td></tr>
<tr><td>PO-BU-5</td><td>Concello, r/ Eduardo Vincenti, 8, 36930 Bueu-Pontevedra</td><td>544</td><td>0</td><td></td><td></td><td>Pista asfaltada</td></tr>
<tr><td></td></tr>
<tr><td>PO-BU-6</td><td>Carmen Malvido Otero. A Cividá, 41, 36939 Bueu-Pontevedra</td><td>5</td><td>50</td><td>23</td><td>328</td><td>Labradío</td></tr>
<tr><td></td></tr>
<tr><td>PO-BU-7</td><td>Consuelo Curras Acuña, Torre, nº 50-Cela, 36938 Bueu-Pontevedra</td><td>7</td><td>70</td><td>23</td><td>316</td><td>Vide</td></tr>
<tr><td></td></tr>
<tr><td>PO-BU-8</td><td>Adolfo Vidal Curras, Chan do Penedo, 2, 36930 Bueu-Pontevedra</td><td>8</td><td>100</td><td>23</td><td>317</td><td>Vide</td></tr>
<tr><td></td></tr>
<tr><td>PO-BU-9</td><td>Carmen San Pedro Otero, A Cividá, 40, 36939 Bueu-Pontevedra</td><td>10</td><td>100</td><td>23</td><td>327</td><td>Horta</td></tr>
<tr><td></td></tr>
<tr><td>PO-BU-10</td><td>María Freire, r/ Doutor Carracido, 45-2º A, 36205 Vigo-Pontevedra</td><td>53</td><td>371</td><td>23</td><td>318</td><td>Carballos</td></tr>
<tr><td></td></tr>
<tr><td>PO-BU-11</td><td>Concello, r/ Eduardo Vincenti, 8, 36930 Bueu-Pontevedra</td><td>0</td><td>150</td><td></td><td></td><td>Camiño de formigón</td></tr>
<tr><td></td></tr>
<tr><td>PO-BU-12</td><td>Concello, r/ Eduardo Vincenti, 8, 36930 Bueu-Pontevedra</td><td>1.197</td><td>0</td><td></td><td></td><td>Pista asfaltada/
pista sen asfaltar</td></tr>
<tr><td></td></tr>
<tr><td>PO-BU-13</td><td>Deputación de Pontevedra, r/ Montero Ríos, s/n, 36071 Pontevedra</td><td>498</td><td>0</td><td></td><td></td><td>Estrada</td></tr>
<tr><td></td></tr>
<tr><td>PO-BU-14</td><td>Concello, r/ Eduardo Vincenti, 8, 36930 Bueu-Pontevedra</td><td>606</td><td>0</td><td></td><td></td><td>Pista asfaltada</td></tr>
<tr><td></td></tr>
<tr><td>-Termo municipal: Cangas</td></tr>
<tr><td></td></tr>
<tr><td>PO-CN-1</td><td>Concello, r/ Castelao, s/n, 36940 Cangas-Pontevedra</td><td>1.397</td><td>0</td><td></td><td></td><td>Pista asfaltada</td></tr>
<tr><td></td></tr>
<tr><td>PO-CN-2</td><td>Deputación de Pontevedra, r/ Montero Ríos, s/n, 36071 Pontevedra</td><td>58</td><td>0</td><td></td><td></td><td>Estrada</td></tr>
<tr><td></td></tr>
<tr><td>PO-CN-3</td><td>Concello, r/ Castelao, s/n, 36940 Cangas-Pontevedra</td><td>990</td><td>0</td><td></td><td></td><td>Pista asfaltada/camiño</td></tr>
<tr><td></td></tr>
<tr><td>PO-CN-4</td><td>Deputación de Pontevedra, r/ Montero Ríos, s/n, 36071 Pontevedra</td><td>873</td><td>0</td><td></td><td></td><td>Estrada</td></tr>
<tr><td></td></tr>
<tr><td>PO-CN-5</td><td>Concello, r/ Castelao, s/n, 36940 Cangas-Pontevedra</td><td>238</td><td>0</td><td></td><td></td><td>Rúa</td></tr>
<tr><td></td></tr>
<tr><td>PO-CN-6</td><td>Jesús, Concepción, Carmen, Pilar, Mercedes, Santiago e Rosario Santos Castroviejo, r/ Real, 46 36940 Cangas-Pontevedra</td><td>6</td><td>0</td><td></td><td></td><td>Acceso</td></tr>
<tr><td></td></tr></tbody></table>
<p>Relación concreta e individualizada de bens e dereitos afectados instalacións auxiliares.</p>
<p>Proxecto: rede de subministración a Marín-Bueu-Cangas.</p>
<p>Abreviaturas utilizadas: PO=posición.</p>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L.M.</td><td>O.T. m</td><td>Exp. m</td><td>Políg.</td><td>Parcela</td></tr>
<tr><td></td></tr>
</tbody></table>
<table><tbody><tr><td>-Termo municipal: Pontevedra</td></tr>
<tr><td></td></tr>
<tr><td>PO-PO-1-PO</td><td>Ministerio de Medio Ambiente. Servicio de Costas, r/ San Xosé, 6, 36071 Pontevedra</td><td>0</td><td>0</td><td>4</td><td>21</td><td>256</td><td>Matogueira</td></tr>
<tr><td></td></tr>
<tr><td>-Termo municipal: Marín</td></tr>
<tr><td></td></tr>
<tr><td>PO-MA-2-PO</td><td>Concello, avda. de Ourense, 36900 Marín-Pontevedra</td><td>0</td><td>0</td><td>18</td><td></td><td></td><td>Avenida</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L.M.</td><td>O.T. m</td><td>Exp. m</td><td>Políg.</td><td>Parcela</td></tr>
<tr><td></td></tr>
</tbody></table>
<table><tbody><tr><td>-Termo municipal: Bueu</td></tr>
<tr><td></td></tr>
<tr><td>PO-BU-1-PO</td><td>COTOPV edf. Administrativos de San Caetano, 15704 Santiago de Compostela-A Coruña</td><td>0</td><td>0</td><td>4</td><td></td><td></td><td>Estrada</td></tr>
<tr><td></td></tr>
<tr><td>PO-BU-2-PO</td><td>Concello, r/ Eduardo Vincenti, 8, 36930 Bueu-Pontevedra. Instituto Social da Mariña. Dirección provincial, r/ Beiramar, 51, 36204 Vigo-Pontevedra</td><td>0</td><td>0</td><td>14</td><td></td><td></td><td>Parque</td></tr>
<tr><td></td></tr>
<tr><td>-Termo municipal: Cangas</td></tr>
<tr><td></td></tr>
<tr><td>PO-CN-6-PO</td><td>Jesús, Concepción, Carmen, Pilar, Mercedes, Santiago e Rosario Santos Castroviejo, r/ Real, 46, 36940 Cangas-Pontevedra</td><td>0</td><td>0</td><td>14</td><td></td><td></td><td>Acceso</td></tr>
<tr><td></td></tr></tbody></table>

