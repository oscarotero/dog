---
date: '2000-07-31'
id: FBC6
page: 11
number: 147
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 30 de xuño de 2000, do Xurado Provincial de Montes Veciñais en Man
  Común de Lugo, polo que se inicia a tramitación para a posible ampliación do
  expediente 26/1977, de clasificación dun monte desta provincia.
range: Edicto
url: 'https://www.xunta.gal/dog/Publicados/2000/20000731/AnuncioFBC6_gl.html'
---
<p>Perante este Xurado Provincial de Montes Veciñais en Man Común, tramítase a ampliación do expediente de clasificación número 26/1977, que en conxunto reuniría as características que a seguir se indican:</p>
<p>Denominación: monte de Sirgueiros (parcelas: Agra, Serra, Bustela, Val da Costa e Pena da Roda).</p>
<p>Comunidade propietaria: veciños da parroquia de Sirgueiros.</p>
<p>Concello: O Incio.</p>
<p>Superficie total: 65 hectáreas.</p>
<p>Estremas da parcela nº 1-Agra-0,8 hectáreas.</p>
<p>Norte, leste e oeste: predios particulares de veciños da parroquia de Toldaos.</p>
<p>Sur: camiño de servidume coa dirección Sirgueiros-Reboredo, que linda con predios particulares de veciños da parroquia de Toldaos.</p>
<p>Estremas da parcela nº 2-Serra-48,8 hectáreas.</p>
<p>Norte: predios particulares de veciños da parroquia de Sirgueiros.</p>
<p>Leste: predios particulares da parroquia de Toldaos.</p>
<p>Sur: camiño real que linda co monte veciñal en man común de Hospital do Incio e predios particulares da parroquia da Cruz do Incio.</p>
<p>Oeste: predios particulares de veciños da parroquia de Sirgueiros.</p>
<p>Estremas da parcela nº 3-Bustela-4,1 hectáreas.</p>
<p>Norte, leste e oeste: poligonal dos predios particulares que rodean a parcela.</p>
<p>Sur: monte veciñal en man común da Cruz do Incio.</p>
<p>Estremas da parcela nº 4-Val da Costa-8 hectáreas.</p>
<p>Norte, leste, sur e oeste: poligonal dos predios particulares que rodean a parcela.</p>
<p>Estremas da parcela nº 5-Pena da Roda-3,3 hectáreas.</p>
<p>Norte e oeste: camiño de servidume que entesta co monte veciñal en man común de Rendar e predios particulares de veciños da parroquia de Rendar.</p>
<p>Sur e leste: predios particulares de veciños das parroquias de Rendar e Sirgueiros.</p>
<p>En virtude do acordado polo xurado na sesión que tivo lugar o día 14 de decembro de 1999 e en cumprimento da orde do instructor, conforme o disposto na Ley de montes veciñais en man común do 10 de outubro de 1989 e demais disposicións de aplicación, por este edicto faise pública a iniciación para a posible ampliación do expediente indicado co obxecto de que, de acordo co previsto no artigo 23 do regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesadas poidan comparecer e intervir no expediente iniciado e formularen perante o xurado, no</p>
<p>prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistírenos en relación co monte, achegando, se é o caso, a documentación que consideren conveniente ó respecto.</p>
<p>Lugo, 30 de xuño de 2000.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

