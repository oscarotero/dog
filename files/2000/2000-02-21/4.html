---
date: '2000-02-21'
id: '4312'
page: 2
number: 35
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 3 febreiro de 2000 pola que se aproban a modificación do artigo 18 e a
  refundición dos estatutos da Fundación Campus Universitario de Lugo, e se
  inscriben no Rexistro de Fundacións deste protectorado.
range: Orde
url: 'https://www.xunta.gal/dog/Publicados/2000/20000221/Anuncio4312_gl.html'
---
<p>Analizado o expediente de referencia, promovido pola Fundación Campus Universitario de Lugo.</p>
<p>Resultando que esta fundación foi declarada de interese galego por Orde do 29 de xuño de 1995, encontrándose inscrita no Rexistro de Fundacións desta consellería co número 176.</p>
<p>Resultando que a Fundación Campus Universitario de Lugo solicitou ante a Consellería de Educación e Ordenación Universitaria a modificación do artigo 18 dos seus estatutos e a refundición destes nun só texto.</p>
<p>Vista a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, de reforma da Lei 7/1983; así como o regulamento de organización e funcionamento do protectorado das fundacións de interese galego, aprobado polo Decreto 248/1992, do 18 de xuño, e a carta fundacional da referida fundación.</p>
<p>Considerando que as fundacións de interese galego poden modifica-los seus estatutos coas condicións previstas no artigo 38 do citado regulamento.</p>
<p>Considerando que na tramitación do expediente se cumpriron os requisitos esixidos no artigo 10 da Lei 7/1983, e 32.3º e 38 do dito regulamento.</p>
<p>Considerando que esta modificación estatutaria é conforme coa vontade fundacional.</p>
<p>Esta consellería</p>
<p>RESOLVE</p>
<p>Primeiro.-Aproba-la modificación do artigo 18 dos estatutos da Fundación Campus Universitario de Lugo, así como a refundición dos seus estatutos nun só texto, segundo consta na escritura pública do notario de Lugo, Manuel Martínez Rebollido, do vintecinco de novembro de mil novecentos noventa e nove, (protocolo nº 2.842).</p>
<p>Segundo.-Practica-la inscrición desta modificación e refundición estatutaria no Rexistro de Fundacións deste protectorado, logo da publicación desta orde no Diario Oficial de Galicia, data a partir da que entrarán en vigor os novos estatutos.</p>
<p>Terceiro.-Esta disposición pon fin á vía administrativa, de acordo co establecido no artigo 109.c) da Lei 30/92, de réxime xurídico das administracións públicas e do procedemento administrativo común.</p>
<p>Santiago de Compostela, 3 de febreiro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

