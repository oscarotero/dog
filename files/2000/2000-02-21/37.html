---
date: '2000-02-21'
id: 43A2
page: 2
number: 35
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 15 de febreiro de 2000 pola que se anuncia a licitación,
  mediante procedemento aberto por concurso e trámite urxente, da contratación
  das obras de rehabilitación parcial do Museo de Massó en Bueu (Pontevedra).
range: Resolución
url: 'https://www.xunta.gal/dog/Publicados/2000/20000221/Anuncio43A2_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite de urxencia, do seguinte contrato de obra:</p>
<p>-Rehabilitación parcial do Museo de Massó en Bueu (Pontevedra).</p>
<p>-Orzamento de licitación: corenta e tres millóns cento sesenta e sete mil oitocentas trinta e catro pesetas (43.167.834 ptas.), IVE incluído.</p>
<p>-Prazo de execución: seis meses (6).</p>
<p>-Garantía provisional: dispensada.</p>
<p>-Clasificación do contratista: grupo K, subgrupo 7, categoría d.</p>
<p>-Exposición da documentación: o prego de cláusulas administrativas e o proxecto de obra estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, das 10 ás 14 horas, e no teléfono 981 58 89 38.</p>
<p>-Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación desta resolución no DOG.</p>
<p>-Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>-Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>-Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións, na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>-O importe do anuncio deste concurso será por conta do adxudicatario.</p>
<p>Santiago de Compostela, 15 de febreiro de 2000.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

