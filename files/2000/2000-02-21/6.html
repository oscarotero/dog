---
date: '2000-02-21'
id: 431A
page: 2
number: 35
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 19 de xaneiro de 2000 pola que se crea o polígono de viveiros Cedeira
  A e se declara como zona de interese especial de cultivos mariños.
range: Orde
url: 'https://www.xunta.gal/dog/Publicados/2000/20000221/Anuncio431A_gl.html'
---
<p>Os cultivos mariños representan un sector estratéxico na Comunidade Autónoma de Galicia, con grandes perspectivas de desenvolvemento nos vindeiros anos.</p>
<p>A evolución da acuicultura, coa incorporación de novas especies, a aplicación de modernas tecnoloxías e basicamente a necesidade de incrementa-la producción en resposta a unha maior demanda do mercado, obriga a dispoñer de novas áreas de cultivo, onde poder situa-los novos establecementos, sen satura-las zonas que actualmente se encontran en explotación.</p>
<p>A concorrencia doutros usos na zona marítima esixe a delimitación mediante polígonos das áreas destinadas á instalación dos viveiros (gaiolas, bateas e liñas de cultivo); onde se leve a cabo a actividade acuícola, sen interferir noutras tales como a navegación, a pesca ou a defensa nacional.</p>
<p>A declaración de zona de interese de cultivos mariños daqueles polígonos que polas súas peculiares</p>
<p>características aconsellen protección, evita a concorrencia doutros usos incompatibles ou que puidesen interferir negativamente no correcto desenvolvemento da actividade acuícola.</p>
<p>Por todo isto, vistos os informes que constan no expediente, facendo uso das facultades que en materia de declaración de zonas de interese marisqueiro e de cultivos mariños concede á Comunidade Autónoma Galega o Real decreto 3318/1982, do 24 de xullo, sobre traspaso de funcións e servicios da Administración do Estado. En desenvolvemento da alínea d) do artigo 6, da Lei 6/1993, do 11 de maio, de pesca de Galicia, así como do Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, esta consellería</p>
<p>DISPÓN:</p>
<p>Artigo 1º</p>
<p>Créase o polígono de viveiros que se sinala a continuación:</p>
<p>Distrito: Cedeira.</p>
<p>Polígono: A.</p>
<p>Ubicación: ría de Cedeira (A Coruña).</p>
<p>Coordenadas: sinaladas no anexo.</p>
<p>Superficie: 221.200 m.</p>
<p>Capacidade: 20 cuadrículas.</p>
<p>Destiño previsto: cultivos mariños.</p>
<p>A situación xeográfica do polígono será a indicada no anexo desta orde.</p>
<p>Artigo 2º</p>
<p>Declárase de interese especial de acuicultura o polígono de viveiros creado no artigo 1º.</p>
<p>Disposicións derradeiras</p>
<p>Primeira.-Facúltase o director xeral de Recursos Mariños para dicta-las resolucións que foran precisas para o desenvolvemento desta orde.</p>
<p>Segunda.-A presente orde entra en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 19 de xaneiro de 2000.</p>
<p>P.D. (Orde 17-12-1997, DOG nº 246, do 22)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>
<p>Coordenadas, vértices:</p>
<p>Vértice A: 43º39,7790'N 8º05,0120'W</p>
<p>Vértice B: 43º39,3950'N 8º04,8350'W</p>
<p>Vértice C: 43º39,3220'N 8º05,0840'W</p>
<p>Vértice D: 43º39,5020'N 8º05,1720'W</p>
<p>Vértice E: 43º39,5310'N 8º05,0680'W</p>
<p>Vértice F: 43º39,7320'N 8º05,1620'W</p>
<p>Estas coordenadas foron obtidas da carta nº 930, publicada polo Instituto Hidrográfico da Mariña (Cádiz).</p>

