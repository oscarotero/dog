---
date: '2000-03-13'
id: 64A6
page: 3
number: 50
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 21 de febreiro de 2000 pola que se nomean funcionarios de
  carreira da escala de xestión da Universidade de Vigo.
range: Resolución
url: 'https://www.xunta.gal/dog/Publicados/2000/20000313/Anuncio64A6_gl.html'
---
<p>Rematado o proceso selectivo, convocado por Resolución do 11 de xuño de 1999 (DOG do 6 de xullo), para a provisión de dez prazas polo sistema de promoción interna para o ingreso na escala de xestión da Universidade de Vigo e á vista da proposta elevada a este rectorado polo tribunal cualificador.</p>
<p>Verificado o cumprimento dos requisitos esixidos nas bases da convocatoria, consonte co disposto na Lei 4/1988, do 26 de maio, da función pública de Galicia, no Decreto 95/1991, do 20 de marzo, polo que se aproba o Regulamento de selección do persoal</p>
<p>da Administración da Comunidade Autónoma de Galicia, na Lei 11/1983, do 25 de agosto, de reforma universitaria e nos estatutos da Universidade de Vigo.</p>
<p>Este rectorado</p>
<p>RESOLVEU:</p>
<p>Primeiro.-Nomear funcionarios de carreira da escala administrativa da Universidade de Vigo os aspirantes aprobados que se relacionan no anexo, ordenados consonte a puntuación acadada.</p>
<p>Segundo.-Para adquiri-la condición de funcionario de carreira, os interesados deberán prestar xuramento ou promesa, de conformidade co establecido no artigo 45 da Lei 4/1988, do 26 de maio, da función pública de Galicia, e tomar posesión do correspondente posto de traballo no prazo dun mes, contado a partir do día seguinte ó da publicación desta resolución no Diario Oficial de Galicia. Os funcionarios nomeados continuarán tendo como destino definitivo o posto que tiveran adxudicado con tal carácter no momento da súa toma de posesión.</p>
<p>Terceiro.-De conformidade co previsto na Lei 53/1984, do 26 de decembro, de incompatibilidades do persoal ó servicio das administracións públicas, para tomar posesión o persoal nomeado deberá realizar declaración expresa ou realiza-la opción prevista na devandita lei.</p>
<p>Contra esta resolución, que esgota a vía administrativa, poderase interpor recurso ante a xurisdicción contencioso-administrativa, no prazo de dous meses contados desde o día seguinte ó da súa publicación no Diario Oficial de Galicia, de conformidade co disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Así e todo, os interesados poderán optar por interpor contra esta resolución recurso de reposición no prazo dun mes, contado a partir do día seguinte ó da publicación desta, ante o mesmo órgano que a dictou. Neste caso non caberá interpo-lo recurso antes citado mentres non recaia resolución expresa ou presunta do recurso de reposición, de conformidade co disposto na Lei 4/1999, do 13 de xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 21 de febreiro de 2000.</p>
<p>Domingo Docampo Amoedo</p>
<p>Rector da Universidade de Vigo</p>
<p>ANEXO</p>
<table><tbody><tr><td></td></tr>
<tr><td>ORDE</td><td>NOME</td><td>DNI</td></tr>
<tr><td></td></tr>
</tbody></table>
<table><tbody><tr><td>1</td><td>36.053.472</td><td>PÉREZ MARTÍNEZ, Mª CARMEN</td></tr>
<tr><td>2</td><td>36.043.488</td><td>REIGOSA ALONSO, Mª TERESA</td></tr>
<tr><td>3</td><td>34.957.986</td><td>RODRÍGUEZ CENDÓN, Mª CRISTINA</td></tr>
<tr><td>4</td><td>34.965.352</td><td>LÓPEZ ABEL, JOSÉ ALBERTO</td></tr>
<tr><td>5</td><td>34.974.171</td><td>VÁZQUEZ LOSADA, Mª ELENA</td></tr>
<tr><td>6</td><td>34.950.699</td><td>FERNÁNDEZ GONZÁLEZ, Mª RAQUEL</td></tr>
<tr><td>7</td><td>34.928.213</td><td>JOGA LASALA, Mª DEL PILAR</td></tr>
<tr><td>8</td><td>36.101.015</td><td>GONZÁLEZ HERNÁNDEZ, MARGARITA</td></tr>
<tr><td>9</td><td>36.069.600</td><td>COGOLLUDO FERNÁNDEZ, MARTA</td></tr>
<tr><td>10</td><td>34.923.732</td><td>MARTIÑÁ PÉREZ, ELDA</td></tr>
</tbody></table>

