---
date: '2000-05-19'
id: A52A
page: 7904
number: 96
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de maio de 2000, da Delegación Provincial da Coruña, pola que
  se somete a información pública a petición para declaración ambiental,
  autorización administrativa, aprobación do proxecto de execución e do proxecto
  sectorial de incidencia supramunicipal das instalacións que comprende o
  proxecto denominado Parque Eólico de Corzán. (Expediente 5/1999).
range: Resolución
url: 'https://www.xunta.gal/dog/Publicados/2000/20000519/AnuncioA52A_gl.html'
---
<p>En cumprimento do disposto no Decreto 442/1990, do 13 de setembro, de avaliación de impacto ambiental para Galicia, Decreto 327/1991, do 4 de outubro, de avaliación de efectos ambientais para Galicia, os decretos 2617/1966, sobre autorización de instalacións eléctricas, 2619/1966, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, do 23 de novembro, de ordenacion do territorio de Galicia, e Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, someténse a información pública por solicitude da empresa Unión Fenosa Energías Especiales, S.A. as instalacións que a continuación se describen:</p>
<p>Obxecto de información pública:</p>
<p>-Declaración ambiental.</p>
<p>-Aprobación do proxecto sectorial de incidencia supramunicipal.</p>
<p>-Autorización administrativa e aprobación do proxecto de execución das instalacións que comprende o proxecto Parque Eólico de Corzán.</p>
<p>Denominación: Parque Eólico de Corzán.</p>
<p>Peticionario: Unión Fenosa Enegías Especiales, S.A. R/ Betanzos, 1, 1º Esq. 15004 A Coruña.</p>
<p>Situación: concello de Negreira (A Coruña).</p>
<p>Localización (coordenadas poligonais en unidades UTM):</p>
<p>A (X=511.500, Y=4.753.500)</p>
<p>B (X=513.500, Y=4.753.500)</p>
<p>C (X=516.000, Y=4.753.000)</p>
<p>D (X=516.000, Y=4.751.500)</p>
<p>E (X=517.000, Y=4.750.000)</p>
<p>F (X=517.000, Y=4.748.000)</p>
<p>G (X=514.500, Y=4.745.500)</p>
<p>H (X=511.000, Y=4.748.500)</p>
<p>Características técnicas do parque eólico:</p>
<p>-Nº de aeroxeradores: 22.</p>
<p>-Potencia nominal unitaria: 660 kW.</p>
<p>-Potencia total instalada: 14,52 MW.</p>
<p>-Tipo de aeroxedor: MADE AE-46/I.</p>
<p>-Producción neta anual estimada: 33.396 MWh/ano.</p>
<p>Características técnicas da infraestructura eléctrica de xeración, transformación e interconexión:</p>
<p>-22 aeroxeradores tipo MADE AE-46/I de 660 kW de potencia nominal unitaria.</p>
<p>-22 centros de transformación de 700 kVA de potencia unitaria e relación de transformación 0,69/20 kV, instalados unitariamente no interior da torre do aeroxerador coa súa correspondente paramenta de seccionamento, manobra e protección.</p>
<p>-Liñas de media tensión subterráneas para evacuación e enerxía a 20 kV, de interconexión entre centros de transformación e centros de recollida de media tensión ata o transformador de 66/20 kV da subestación.</p>
<p>-Liñas subterráneas de cable de fibra óptica de 4 fibras, desde os aeroxeradores á subestación de 66/20 kV.</p>
<p>-Subestación transformadora de 66/20 kV para evacuación de enerxía producida no parque eólico, composta por un transformador principal de 66/20 kV e 20 MVA de potencia nominal e un transformador para servicios auxiliares 20/0,38 kV, de 100 kVA de potencia nominal e seis celas de 20 kV cos correspondentes equipos de control, seccionamento, manobra, medida e protección.</p>
<p>Todas aquelas persoas ou entidades que se consideren afectadas poderán face-las súas alegacións, nesta delegación provincial, no prazo de trinta días.</p>
<p>A Coruña, 3 de maio de 2000.</p>
<p>Jesús Espada Martínez</p>
<p>Delegado provincial da Coruña</p>

