---
date: '2000-10-16'
id: 1256E
page: 14
number: 200
agency: CONCELLO DE XINZO DE LIMIA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20001016/Anuncio1256E_gl.html'
---
<p>O Pleno Municipal, en reunión extraordinaria do 29 de setembro de 2000, dando por finalizada a fase de elaboración, resolveu ratifica-la aprobación inicial do Plan Xeral de Ordenamento Urbano, e tamén, nos termos do artigo 42.1º da Lei 1/1997, do 26 de marzo, do solo da Galicia, sometelo a información pública durante o prazo dun mes contado desde o día en que este anuncio apareza no Diario Oficial de Galicia, para os efectos de que poida ser examinado e, se é o caso, alegado ou reclamado por quen resulte ter intereses lexítimos nas referencias documentais que nel se conteñen, para o que estarán á súa disposición nas dependencias municipais en horario normal de atención ó público.</p>
<p>Foi igualmente deliberado, para os efectos do artigo 34 da citada lei, o ámbito e procedemento de suspensión do outorgamento de licencias, nos termos que a seguir se detellan:</p>
<p>A aprovación inicial do Plan Xeral de Ordenamento Urbano determina, por si só, a suspensión do outorgamento de licencias de obras naquelas zonas do municipio nas que a nova normativa supoña modifica-lo réxime urbanístico ata o de agora en vigor, exceptuándose as de obras menores e as de conservación, hixiene e ornato.</p>
<p>Esta suspensión, que se extinguirá, en todo o caso, no prazo dun ano, ou coa aprobación definitiva do novo planeamento, refírese a parcelamentos, construccións e derrubamentos, e afecta ás áreas que a seguir se promenorizan, e na totalidade do territorio municipal:</p>
<p>-O solo non urbanizable, hoxe solo rústico, e as súas diferentes áreas de protección.</p>
<p>-O solo de núcleo rural, nas súas diferentes cualificacións, de colmatado e de extensión.</p>
<p>-O solo urbanizable.</p>
<p>-E no solo urbano, nas áreas de reparto, e no de execución directa sempre que se alteren ou modifiquen as previsións que se conteñen no planeamento urbanístico que se pretende aprobar.</p>
<p>-Non se verá afectado pola suspensión o solo urbano de uso industrial.</p>
<p>Xizo de Limia, 2 de outubro de 2000.</p>
<p>Gonzalo Iglesias Sueiro</p>
<p>Alcalde</p>

