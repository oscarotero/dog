---
date: '2000-10-16'
id: 124F2
page: 14
number: 200
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 4 de outubro de 2000, da Dirección Xeral da Función Pública,
  pola que se fan públicas as listas provisionais para a cobertura, con carácter
  temporal, de postos de traballo reservados a persoal funcionario, reguladas no
  Decreto 89/1997, do 10 de abril, correspondente ó corpo superior de
  Administración da Xunta de Galicia (grupo A), escala superior de finanzas
  (lista B), de conformidade co establecido na Resolución do 23 de maio de 2000.
range: Resolución
url: 'https://www.xunta.gal/dog/Publicados/2000/20001016/Anuncio124F2_gl.html'
---
<p>Rematado o prazo fixado pola resolución da Dirección Xeral da Función Pública, do 23 de maio de 2000 (DOG nº 108, do 5 de xuño), de presentación de solicitudes para a elaboración das listas para a cobertura, con carácter temporal, de postos de traballo reservados a persoal funcionario nas relacións de postos de traballo, reguladas polo Decreto 89/1997, do 10 de abril, e á vista das solicitudes presentadas para o corpo superior de Administración da Xunta de Galicia (grupo A), escala superior de finanzas (lista B), e unha vez elaboradas pola Comisión Permanente de Selección as listas provisionais na súa sesión do día 3 de outubro de 2000, a Dirección Xeral da Función Pública,</p>
<p>RESOLVE:</p>
<p>Primeiro.-Facer públicas as listas provisionais para a cobertura, con carácter temporal, de postos de traballo</p>
<p>reservados a persoal funcionario, correspondentes ó corpo superior de Administración da Xunta de Galicia (grupo A), escala superior de finanzas (lista B). De conformidade co disposto no artigo 4.3º do Decreto 89/1997, do 10 de abril, e a base 2ª da Resolución do 23 de maio, a comisión permanente establece o número máximo de aspirantes admitidos para esta escala naqueles que teñan unha puntuación igual ou superior a 0,75 puntos; as ditas listas están expostas da forma que seguidamente se indica:</p>
<p>Anexo I: figuran os solicitantes admitidos na lista con indicación da puntuación provisional.</p>
<p>Anexo II: figuran os solicitantes excluídos con expresión da causa de exclusión.</p>
<p>Anexo III: figuran os solicitantes que, en aplicación do previsto no artigo 4.3º do Decreto 89/1997, do 10 de abril, e na base 2ª da Resolución do 23 de maio de 2000, da Dirección Xeral da Función Pública, non están admitidos na lista.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>Terceiro.-Os interesados disporán dun prazo de 10 días hábiles, contados a partir do seguinte ó da publicación desta resolución no Diario Oficial de Galicia, para a emenda de erros e, se é o caso, formula-las</p>
<p>oportunas alegacións, que irán dirixidas á correspondente Comisión Permanente de Selección de Persoal Funcionario (Dirección Xeral da Función Pública, Consellería da Presidencia e Administración Pública, edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, se é o caso, levaranse a efecto as emendas procedentes; disto darase a oportuna publicidade.</p>
<p>Cuarto.-Os solicitantes que figuran admitidos no anexo I (lista B), estarán obrigados, no prazo de 10 días hábiles contados a partir do día seguinte ó da publicación no Diario Oficial de Galicia das listaxes provisionais, a lle remitir á Dirección Xeral da Función Pública o xustificante do aboamento da taxa que a continuación se expresa:</p>
<p>Grupo A: 7.525 ptas.</p>
<p>Así mesmo, gozarán da exención desta taxa as persoas con discapacidade igual ou superior ó 33%, logo de xustificación documental.</p>
<p>Os que non o fixesen no prazo sinalado serán excluídos automaticamente das listas.</p>
<p>Estarán exentos do aboamento das taxas por dereito de inscrición na categoría correspondente os que foron admitidos no último proceso selectivo para o acceso á mesma escala, de acordo coa base 3ª da resolución da Dirección Xeral da Función Pública, do 23 de maio de 2000.</p>
<p>Santiago de Compostela, 4 de outubro de 2000.</p>
<p>Joaquín López-Rúa Soler</p>
<p>Director xeral da Función Pública</p>

