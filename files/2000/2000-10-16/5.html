---
date: '2000-10-16'
id: 124DA
page: 14
number: 200
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 25 de setembro de 2000 pola que se lle dá publicidade ó acordo
  entre a Administración da Comunidade Autónoma galega e as centrais sindicais
  UGT, SPJ-USO e CC.OO., con representación entre o persoal da Administración de
  xustiza destinado nesta comunidade, para a mellora do servicio público da
  xustiza no marco da disposición adicional novena do Real decreto 1616/1989, do
  29 de decembro.
range: Resolución
url: 'https://www.xunta.gal/dog/Publicados/2000/20001016/Anuncio124DA_gl.html'
---
<p>Por Real decreto 2397/1996, do 22 de novembro, prodúcese o traspaso de funcións e servicios da Administración do Estado á Comunidade Autónoma de Galicia en materia de medios persoais ó servicio da Administración de xustiza, funcións e servicios que asume a Comunidade Autónoma por Decreto 438/1996, do 20 de decembro, asignándoas á Consellería de Xustiza, Interior e Relacións Laborais, con efectividade do 1 de xaneiro de 1997.</p>
<p>O aspecto retributivo deste persoal está regulamentado polo Real decreto 249/1996, do 16 de febreiro, polo que se aproba o Regulamento orgánico dos corpos de oficiais, auxiliares e axentes da Administración de xustiza, e mais polo Real decreto 1616/1989, do 29 de decembro, polo que se establece o complemento de destino. Mediante Real decreto 668/1999, do 23 de abril, modifícase o texto da disposición adicional novena do Real decreto 1616/1989, coa finalidade de poder establecer programas concretos de actuación para a mellora do funcionamento da Administración de xustiza, ben polo Ministerio de Xustiza ou polas Comunidades Autónomas con transferencias en materia de persoal.</p>
<p>Corresponde á Administración autonómica o desenvolvemento da referida disposición adicional novena do Real decreto 1616/1989, e neste sentido coa finalidade de acadar unha mellora na prestación do servicio público da xustiza, a Administración da Comunidade Autónoma de Galicia logo de negociación coas centrais sindicais representativas do per</p>
<p>soal ó servicio da Administración de xustiza, no marco da Mesa Sectorial de Negociación deste colectivo veñen, desde a vixencia da modificación do Real decreto 1616/1989, polo Real decreto 668/1999, negociando determinados programas de actuación e a correlativa contraprestación retributiva. Como froito da citada negociación, a Consellería de Xustiza, Interior e Relacións Laborais e as centrais sindicais UGT, SPJ-USO e CC.OO., acordaron os obxectivos e plans de actuación que, oído o Consello Xeral do Poder Xudicial, se poñerán en vigor nos termos acordados, e que por medio de anexo fanse públicos.</p>
<p>Así mesmo a consellería levará a cabo tódalas actuaciónse tendentes a súa efectividade.</p>
<p>Santiago de Compostela, 25 de setembro de 2000.</p>
<p>Antonio Pillado Montero</p>
<p>Conselleiro de Xustiza, Interior e Relacións</p>
<p>Laborais</p>
<p>ANEXO</p>
<p>Acordo entre a Administración da Comunidade autónoma galega e as centrais sindicais UGT, SPJ-USO e CC.OO., con representación entre o persoal da Administración de xustiza destinado nesta comunidade, para a mellora do servicio público da xustiza no marco da disposición adicional novena do Real decreto 1616/1989, do 29 de decembro.</p>
<p>Por Real decreto 2397/1996, de 22 de novembro, prodúcese o traspaso de funcións e servicios da Administración do Estado á Comunidade Autónoma de Galicia en materia de medios persoais ó servicio da Administración de xustiza, funcións e servicios que asume a Comunidade Autónoma por Decreto 438/1996, do 20 de decembro, asignándoas á Consellería de Xusticia, Interior e Relacións Laborais, con efectividade do 1 de xaneiro de 1997.</p>
<p>O aspecto retributivo deste persoal está regulamentado polo Real decreto 249/1996, do 16 de febreiro, polo que se aproba o regulamento orgánico dos corpos de oficiais, auxiliares e axentes da Administración de xustiza, máis polo Real decreto 1616/1989, do 29 de decembro, polo que se establece o complemento de destino.</p>
<p>Esta última norma foi modificada polo Real decreto 668/1999, do 23 de abril, que introduce unha nova redacción da disposición adicional novena, do Real decreto 1616/1989, que se establece coa finalidade de acada-la modernización e mellora da prestación do servicio público da xustiza, logo de negociación coas centrais sindicais máis representativas e oído o Consello Xeral do Poder Xudicial, o establecemento de programas concretos de actuación, fixando os órganos xudiciais afectados e os funcionarios integrantes destes; literalmente establece que o cumprimento dos programas esixe o establecemento dunha serie de obxectivos concretos, tales como sobrecargas de traballo, diminución de atrasos, posta en marcha de proxectos informáticos, atención ó público nas linguas propias das comunidades autónomas, así como outros que poidan establecerse necesarios para a consecución daqueles, que poderán cifrarse ou non na realización dunha maior xornada e que serán avaliados mensual, trimestral ou </p>
<p>semestralmente.</p>
<p>Neste sentido coa finalidade de acadar unha mellora na prestación do servicio público da xustiza, a Administración da Comunidade Autónoma de Galicia e as centrais sindicais representativas do persoal ó servicio da Administración de xustiza, no marco da Mesa Sectorial de Negociación deste colectivo veñen, desde a vixencia da modificación do Real decreto 1616/89, polo Real decreto 668/1999, negociando determinados programas de actuación e a correlativa contraprestación retributiva. Como froito da citada negociación, a Consellería de Xustiza, Interior y Relacións Laborais e as centrais sindicais UGT, SPJ-USO e CC.OO.,</p>
<p>ACORDAN:</p>
<p>Primeiro.-O ámbito obxectivo do presente acordo consiste no establecemento dun complemento no marco da disposición adicional novena do Real decreto 1616/1989, coa finalidade de acadar unha mellora na prestación do servicio público da xustiza, e polo que atinxe ó ámbito subxectivo, segundo permite a citada disposición, serán os integrantes dos corpos de oficiais, auxiliares e axentes da Administración de xustiza, tanto titulares como interinos destinados en órganos xudiciais ou fiscais da Comunidade Autónoma galega, que voluntariamente decidan a súa adhesión ó programa que se reflicte do presente acordo.</p>
<p>Segundo.-A mellora do servicio público da xustiza, pola súa incidencia xeral, céntrase entre outros en dous aspectos inseparables, por unha banda nunha racionalización da xornada de traballo e pola outra no fomento da presencia efectiva no posto de traballo, evitando ausencias que non respondan a causas non xustificadas.</p>
<p>A racionalización do horario de traballo, pola incidencia positiva no nivel de rendemento cuantitativo e cualitativo dos órganos xudiciais, aconsella que a atención ós xusticiables e ós profesionais sexa prestada de xeito continuado na banda horaria común para a función pública, concentrando o desempeño</p>
<p>do traballo por medio da realización dunha xornada laboral continuada de seis horas e trinta minutos, poidendo opta-lo funcionario por unha banda horaria entre as 8 ás 14.30 horas, ou entre as 8.30 ás 15 horas, agás no período comprendio entre o 1º de xullo e o 15 de setembro, que será de seis horas, das 8.30 ás 14.30 horas; sen prexuízo de garanti-lo cumprimento do horario laboral vixente do xeito que se indica na resolución da Secretaría de Estado de Xustiza, do 5 de decembro de 1996.</p>
<p>Con relación á presencia efectiva no posto de traballo, evitando ausencias que non respondan a causas non xustificadas, deberán acreditarse as ausencias totais ou parciais ó posto de traballo mediante un parte ou informe médico xustificativo. Tal xustificante será esixido desde o segundo día de ausencia total ou parcial.</p>
<p>Cando segundo o citado parte ou informe a enfermidade prevexa unha duración superior ós cinco días de ausencia, deberá tramitarse así mesmo no segundo día a correspondente solicitude de licencia por enfermidade; igualmente deberá tramitarse a correspondente licencia acompañada de novo parte médico, cando a pesar da previsión inicial a enfermidade se prolongue máis dos cinco días de ausencia.</p>
<p>Terceiro.-Ademais vinculados á atención ó cidadán e a mellora-lo rendemento, os seguintes obxectivos:</p>
<p>a) A implicación do funcionario no labor común do centro de traballo, así como o apoio mutuo en momentos determinados para a realización de tarefas equivalentes, todo iso co fin de propicia-lo impulso dos expedientes e a mellora na atención ó cidadán. Procurarase especialmente que as curtas ausencias dun ou varios funcionarios por enfermidade ou outros motivos afecten o mínimo posible ó rendemento da oficina, evitando acudir a reforzos e interinidades.</p>
<p>b) A colaboración e cumprimento das instruccións dos órganos competentes en materia de organización do traballo, especialmente no eido dos programas e actuacións tendentes á optimización do gasto corrente dos xulgados e tribunais.</p>
<p>c) A implicación no eido da normalización lingüística e en garanti-lo cumprimento dos dereitos lingüísticos dos usuarios da Administración de xustiza.</p>
<p>d) A implicación na utilización das novas tecnoloxías.</p>
<p>Cuarto.-A adhesión inicial ó presente programa deberá ser acreditada por certificación do titular ou secretario do órgano xudicial ou fiscalía. A certificación indicará os funcionarios que voluntariamente optan por adherirse ó programa e a banda horaria pola que opten.</p>
<p>Co obxecto da actualización e seguimento do programa, os titulares ou secretarios de cada órgano xudicial ou fiscalía remitirán mensualmente certificación coas alteracións das circunstancias deste,</p>
<p>xa sexa por cambios de destino dos funcionarios ou baixa voluntaria no programa; así mesmo a certificación reflictirá o caso dos funcionarios adheridos ó programa e que o incumpriran.</p>
<p>A certificación enténdese sen prexuízo das facultades de inspección do seguimento do programa polos órganos competentes.</p>
<p>O incumprimento do programa que resulte da certificación ou do resultado da inspección dará lugar á non percepción do complemento retributivo do mes correspondente e á suspensión da aplicación do programa. O incumprimento reiterado, entendendo por tal o que teña lugar en dous meses consecutivos ou tres alternos nun período de nove meses, dará lugar á exclusión do funcionario implicado da aplicación do presente programa, sen que poida admitirse de novo antes de que transcorran outros seis meses.</p>
<p>No caso de baixas ou licencias regulamentarias seguirá a percibirse o dito complemento.</p>
<p>Os funcionarios implicados nestas medidas acreditarán na súa nómina a contía, segundo os corpos funcionariais, de:</p>
<p>1. No período comprendido entre xullo do ano 2000 ata setembro do ano 2001, ambos inclusive, o complemento económico será:</p>
<p>a) Oficiais: 7.918 ptas./mes (2,06 puntos).</p>
<p>b) Auxiliares: 10.745 ptas./mes (2,79 puntos).</p>
<p>c) Axentes: 15.629 ptas./mes (4,06 puntos).</p>
<p>2. No período comprendido entre outubro do ano 2001 ata decembro do ano 2002, ambos inclusive, o referido complemento será:</p>
<p>a) Oficiais: 12.647 ptas./mes (3,29 puntos).</p>
<p>b) Auxiliares: 15.475 ptas./mes (4,02 puntos).</p>
<p>c) Axentes: 15.629 ptas./mes (4,06 puntos).</p>
<p>O devengo económico das cantidades anteriores, ou da parte proporcional no caso de reducción de xornada, será mensual na nómina do funcionario, iniciándose o seu aboamento por motivos de xestión no mes de setembro do ano 2000, todo iso sen prexuízo de que constatada a baixa voluntaria ou incumprimento en meses polos que se aboase o complemento, detraerase da nómina as cantidades indebidamente percibidas.</p>
<p>Quinto.-No marco do presente acordo, a Consellería de Xustiza, Interior e Relacións Laborais destinará persoal de reforzo nos órganos xudiciais e fiscais ata unha contía máxima de vinteoito millóns anuais. Así mesmo comprométese a dota-las novas prazas de persoal ó servicio da Administración de xustiza precisas pola creación de novos órganos, no sentido de adecua-lo número destes ás necesidades do servicio público da Administración de xustiza.</p>
<p>Sexto.-O presente acordo entrará en vigor a partir do primeiro de xullo do ano 2000, trala correspondente tramitación e unha vez ratificado polos órganos</p>
<p>competentes do goberno da Xunta de Galicia, e estenderá a súa vixencia de xullo do ano 2000 a decembro do ano 2002, ambos inclusive. Por variación da regulamentación de calquera orde no réxime xurídico ou sistema retributivo do persoal ó servicio da Administración de xustiza afectado polo presente acordo, quedará este en suspenso con efectividade do mes seguinte á vixencia da nova norma retributiva. Igualmente quedará en suspenso e sen efectos, no caso de resolución xudicial anulatoria do contido do programa, dalgunha das súas cláusulas ou de calquera acto administrativo dictado en aplicación do presente acordo.</p>
<p>Sétimo.-Constituirase unha comisión de seguimento formada por un membro de cada organización sindical asinante do acordo, podendo ter cada un deles o correspondente substituto, e un número igual de representantes da Administración, con funcións de información, seguimento e asesoramento no que atinxe á aplicación do complemento retributivo fixado no presente acordo.</p>
<p>Santiago de Compostela, 16 de xuño de 2000.</p>
<p>Pola Administración autonómica: conselleiro de Xustiza, Interior e Relacións Laborais, Antonio Pillado Montero.</p>
<p>Polas organizacións sindicais asinantes. UGT, José A. Rilo Diaz. SPJ-USO, Manuel Pena Rivadulla. CC.OO., Ángel M. Garmendia Díaz.</p>

