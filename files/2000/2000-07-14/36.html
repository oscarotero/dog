---
date: '2000-07-14'
id: ED86
page: 10
number: 137
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 23 de marzo de 2000, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte A Lampaza e O Cruceiro, a favor dos veciños dos lugares
  de Ponte Ambía de Arriba, Ponte Ambía de Abaixo, Pumares, Cachagonza e Vilar
  (parroquia de Ponte Ambía), no concello de Baños de Molgas (Ourense).
range: Resolución
url: 'https://www.xunta.gal/dog/Publicados/2000/20000714/AnuncioED86_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o vintedous de marzo de dous mil, adopta-lo seguinte acordo:</p>
<p>Visto o expediente de clasificación do monte como veciñal en man común denominado A Lampaza e O Cruceiro, por solicitude dos veciños dos lugares de Ponte Ambía de Arriba, Ponte Ambía de Abaixo, Pumares, Cachagonza, e Vilar, da parroquia de Ponte Ambía, no concello de Baños de Molgas.</p>
<p>Resultando que con data do 29 de abril de 1998 tivo entrada no rexistro da delegación provincial da Consellería de Medio Ambiente, en Ourense, escrito dirixido ó Xurado Provincial de Montes Veciñais en Man Común asinado polos veciños dos lugares de Ponte Ambía de Arriba, Ponte Ambía de Abaixo, Pumares, Cachagonza e Vilar, parroquia de Ponte Ambía, concello de Baños de Molgas (Ourense), solicitando que se declare o monte A Lampaza e O Cruceiro como veciñal en man común.</p>
<p>Resultando que o xurado provincial en sesión celebrada en data do 18 de novembro de 1998, acordou tomar en consideración o citado escrito e inicia-lo expediente de clasificación do monte, designando instructores del mesmo a Abel Carvajales Santaeufemia e Míriam Areal López, que aceptaron tal cargo, librándose mandamento para a anotación preventiva no Rexistro da Propiedade de Allariz, e remitíndose comunicacións dirixidas ós veciños dos lugares indicados, ó presidente da Deputación Provincial de Ourense, ó alcalde do Concello de Baños de Molgas, á delegación provincial da Consellería de Política Territorial, Obras Públicas e Vivenda, e ó xefe do Servicio de Montes e Industrias Forestais á Xerencia Territorial do Catastro, e á delegación provincial da Consellería de Agricultura, Gandería e Política Agroalimentaria, publicándose edictos no Diario Oficial de Galicia e no taboleiro de anuncios do Concello de Baños de Molgas, durante o prazo dun mes segundo consta en dilixencia estendida </p>
<p>no dorso do edicto polo secretario do citado concello, que durante o prazo sinalado en edictos para que os interesados puidesen comparecer ou intervir nel, en defensa dos seus dereitos, e non consta presentada ningunha alegación.</p>
<p>Resultando que a anotación preventiva de iniciación do expediente, se practicou no Rexistro da Propiedade de Allariz, como segue:</p>
<p>«Folio 60 do Libro 47 de Baños de Molgas, Tomo 339 do Arquivo, predio 6.572, Letra A.».</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes:</p>
<p>1. Que os condominios se unen por vínculos persoais de veciñanza agrupados en parroquias, aldeas, lugares, casaríos ou barrios non constituídos formalmente en entidades muncipais.</p>
<p>2. Que, polo tanto, o número de titulares é variable e indeterminado.</p>
<p>3. Que o patrimonio colectivo é utilizado e aproveitado polo veciño como membro da agrupación veciñal, faltando a idea de cota no sentido xurídico-romano.</p>
<p>4.Que o patrimonio e a participación é inalienable, imprescritible e inembargable.</p>
<p>5. Que a comunidade é indivisible, non podendo os comuneiros pedi-la actio communi dividumdo.</p>
<p>Considerando que, segundo informacións e testemuños, resulta que os montes citados son aproveitados e posuídos en réxime de comunidade xermánica polos veciños dos lugares de Ponte Ambía de Arriba, Ponte Arriba de Abaixo, Pumares, Cachagonza, e Vilar (parroquia de Ponte Ambía), no concello de Baños de Molgas. (Ourense).</p>
<p>Os datos do citado monte son os que se referencian na parte dispositiva deste acordo.</p>
<p>Considerando que, das informacións recollidas, resulta que os veciños dos lugares indicados están conformes coa clasificación do citado monte como veciñal en man común.</p>
<p>Considerando que, a teor do disposto na Lei de montes veciñais en man común, o expediente de clasificación se iniciou por acordo do xurado, por instancia dos veciños dos lugares de Ponte Ambía de Arriba, Ponte Ambía de Abaixo, Pumares, Cachagonza, e Vilar, da parroquia de Ponte Ambía, para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu Regulamento, o Decreto 260/1992, do 4 de setembro, así como o establecido na Lei de réxime xurídico das administracións públicas e do procedemento</p>
<p>administrativo común, do 26 de novembro de 1992, modificada pola Lei 4/1999.</p>
<p>Visto o Decreto 482/1997, do 26 de decembro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros:</p>
<p>ACORDA:</p>
<p>Primeiro.-Clasifica-lo monte denominado A Lampaza e O Cruceiro, de 41.967 m, aproximadamente en conxunto, de superficie a favor dos veciños dos lugares de Ponte Ambía de Arriba, Ponte Ambía de Abaixo, Pumares, Cachagonza, e Vilar (parroquia de Ponte Ambía) no concello de Baños de Molgas (Ourense), e cos datos que a seguir se relacionan, como veciñal en man común, en réxime de comunidade xermánica.</p>
<p>Concello: Baños de Molgas.</p>
<p>Monte denominado: A Lampaza e O Cruceiro, integrado por oito leiras individuais, en conxunto</p>
<p>Comunidade propietaria: veciños de Ponte Ambía de Arriba, Ponte Ambía de Abaixo, Pumares, Cachagonza, e Vilar (parroquia de Ponte Ambía).</p>
<p>Superficie: 41.967 m, aproximadamente en conxunto.</p>
<p>-Monte: A Lampaza, integrado por sete leiras.</p>
<p>Superficie: 38.070 m, aproximada.</p>
<p>Parcela nº 1.</p>
<p>Superficie: 1.050 m, aproximada.</p>
<p>Estremas:</p>
<p>Norte: camiño.</p>
<p>Leste: camiño.</p>
<p>Sur: estrada Salgueiros-Viñal.</p>
<p>Oeste: herdeiros de José Rodríguez.</p>
<p>Parcela nº 2.</p>
<p>Superficie: 7.500 m, aproximada.</p>
<p>Estremas:</p>
<p>Norte: Antonio Gómez e herdeiros de Erundina Rejo.</p>
<p>Leste: estrada de acceso a Cachagonza.</p>
<p>Sur: estrada Salgueiros-Viñal.</p>
<p>Oeste: camiño.</p>
<p>Parcela nº 3.</p>
<p>Superficie: 1.590 m, aproximada.</p>
<p>Estremas:</p>
<p>Norte: Antonio Gómez e Alfredo Vara.</p>
<p>Leste: Alfredo Vara.</p>
<p>Sur: camiño.</p>
<p>Oeste: camiño.</p>
<p>Parcela nº 4.</p>
<p>Superficie: 5.287 m, aproximada.</p>
<p>Estremas:</p>
<p>Norte: estrada de Salgueiros-Viñal.</p>
<p>Leste: camiño.</p>
<p>Sur: camiño.</p>
<p>Oeste: herdeiros de Antonio Cid.</p>
<p>Parcela nº 5:</p>
<p>Superficie: 15.100 m, aproximada.</p>
<p>Estremas:</p>
<p>Norte: camiño.</p>
<p>Leste: Ester Borrajo e Rudesindo Tesouro.</p>
<p>Sur: ferrocarril.</p>
<p>Oeste: Antonio Calvo.</p>
<p>Parcela nº 6.</p>
<p>Superficie: 7.560 m, aproximada.</p>
<p>Estremas:</p>
<p>Norte: ferrocarril.</p>
<p>Leste: herdeiros de Domicilio Fernández.</p>
<p>Sur: camiño.</p>
<p>Oeste: herdeiros de Antonio Cid.</p>
<p>Parcela nº 7.</p>
<p>Superficie: 620 m, aproximada.</p>
<p>Estremas:</p>
<p>Norte: camiño.</p>
<p>Leste: camiño.</p>
<p>Sur: Gerardo Gavilanes.</p>
<p>Oeste: Gerardo Gavilanes.</p>
<p>-Monte: O Cruceiro, integrado por unha leira.</p>
<p>Superficie: 3.260 m, aproximada.</p>
<p>Parcela nº 8.</p>
<p>Superficie: 3.260 m, aproximada.</p>
<p>Estremas:</p>
<p>Norte: José Rejo e Asunción Coello.</p>
<p>Leste: José Gavilanes.</p>
<p>Sur: Ángel Garrido e Gerardo Garrido.</p>
<p>Oeste: estrada O Pazo.</p>
<p>No interior deste monte atópanse: antiga escola, depósito de auga, transformador de Fenosa e senda de SO a NL.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza.</p>
<p>Notifíquese esta resolución ó alcalde-presidente do concello de Baños de Halgas, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin a vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo de Ourense no prazo de dous meses, ámbolos dous prazos a partir do día seguinte ó da publicación no Diario Oficial de Galicia, artigos 109 e 116 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>O que por orde do presidente do Xurado Provincial de Clasificación de Montes Veciñais en Man Común, se fai público no Diario Oficial de Galicia, para xeral coñecemento.</p>
<p>Ourense, 23 de marzo de 2000.</p>
<p>Miriam Areal López</p>
<p>Secretaria do Xurado Provincial</p>
<p>de Clasificación de Montes Veciñais en Man Común</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial</p>
<p>de Clasificación de Montes Veciñais en Man Común de Ourense</p>

