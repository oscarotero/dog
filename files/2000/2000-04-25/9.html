---
date: '2000-04-25'
id: 87B6
page: 6
number: 79
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 7 de abril de 2000 pola que se convocan dous cursos de
  actualización en materia de tiro.
range: Resolución
url: 'https://www.xunta.gal/dog/Publicados/2000/20000425/Anuncio87B6_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2000 de forma descentralizada, e conforme as funcións atribuídas pola Lei 4/1992, do 9 de abril, de Creación da Academia Galega de Seguridade,</p>
<p>anúnciase a realización de dous cursos sobre actualización en materia de tiro, que deberán desenvolverse conforme as seguintes bases</p>
<p>Obxectivos.</p>
<p>Os cursos teñen por obxectivos a formación básica en materia de armamento, o estudio da arma regulamentaria, a súa conservación, limpeza e mantemento e conseguir un adecuado nivel de destreza no manexo das armas e no tiro policial.</p>
<p>Destinatarios.</p>
<p>Os cursos van dirixidos ós membros dos Corpos da Policía Local de Galicia e membros da Unidade do CNP adscrita á Comunidade Autónoma de Galicia; e no caso de quedaren prazas vacantes ós membros do Corpo Nacional de Policía e Garda Civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan en cada curso é de 20.</p>
<p>Solicitudes.</p>
<p>1. O persoal que desexe participar nestes cursos deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 9 de maio, ás 14 horas.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas; será isto requisito indispensable para ser admitido nos cursos; o incumprimento deste requisito levará consigo á non admisión ó devandito curso.</p>
<p>4. As instancias deberán enviarse á sede da Academia Galega de Seguridade: Avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos realizaranse en sesións de tarde, de luns a venres, e neles trataranse, entre outros, os seguintes temas:</p>
<p>Parte teórica:</p>
<p>a) Normas de seguridade con armas de fogo.</p>
<p>b) Estudio das armas regulamentarias. Pistola-revólver.</p>
<p>-Pistola: clases. Mecánica funcional. Canón fixo e canón móbil.</p>
<p>-Revólver: partes, mecanismos e sistemas que o integran. Mecánica funcional.</p>
<p>Cartuchería:-O proxectil e as súa clases.-A efectividade dos proxectís.-Enerxía cinética. Poder de penetración. Poder de parada.Influencia da deformación e da velocidade.</p>
<p>Cartuchos especiais:-Munición KTW.-Munición QUICK DEFENSE.-Munición SHORT STOP.-Munición HYDRA SHOK.-Munición SAFETY SLUG (Glaser).-Munición T.H.V.-Munición DYNAMIT NOBEL ACTION.-Munición SAFETY GECO.</p>
<p>Coidado das armas. Pistola e revólver.</p>
<p>Avarías e interrupcións máis frecuentes. Limpeza, coidado e conservación.</p>
<p>Parte práctica:</p>
<p>Regras e medidas de seguridade.</p>
<p>-Tiro policial. Empuñamento a unha e dúas mans.</p>
<p>-Tiro instintivo e defensivo, a unha e dúas mans.</p>
<p>-Técnicas de desenfundamento.</p>
<p>Datas.</p>
<p>Os cursos realizaranse nas seguintes datas:</p>
<p>1º curso: do 22 ó 26 de maio.</p>
<p>2º curso: do 29 de maio ó 2 de xuño.</p>
<p>Os cursos desenvolveranse en horario de 9.30 a 13.30 horas.</p>
<p>Relación de admitidos.</p>
<p>A relación de admitidos publicarase o día 16 de maio no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Os cursos desenvolveranse no Campo de Tiro da Federación, sito en Bando, en Santiago de Compostela.</p>
<p>Certificado de asistencia.</p>
<p>Ó remate dos cursos entregaráselle un certificado de asistencia a aquelas persoas que acrediten a súa participación continuada a eles.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>A Estrada, 7 de abril de 2000.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

