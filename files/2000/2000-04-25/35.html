---
date: '2000-04-25'
id: '8826'
page: 6
number: 79
agency: CONCELLO DE PONTEVEDRA
section: VI. ANUNCIOS
title: >-
  Resolución do 13 de abril de 2000, da presidencia do organismo autónomo local
  Instituto Municipal de Deportes, pola que se anuncia a licitación para a
  adxudicación, mediante concurso, da concesión da xestión, explotación e
  mantemento das instalacións deportivas de Campolongo (piscina cuberta e
  climatizada, squash, ximnasio e cafetería).
range: Resolución
url: 'https://www.xunta.gal/dog/Publicados/2000/20000425/Anuncio8826_gl.html'
---
<p>1. Entidade adxudicadora: organismo autónomo local Instituto Municipal de Deportes, rúa J. M. Pintos, s/n, 36071 Pontevedra.</p>
<p>a) Órgano de contratación: Xunta Rectora.</p>
<p>b) Dependencia que tramita o expediente: Secretaría.</p>
<p>2. Obxecto do contrato.</p>
<p>a) Descrición do obxecto: xestión, explotación e mantemento das instalacións deportivas de Campolongo (piscina cuberta e climatizada, squash, ximnasio e cafetería) do organismo autónomo local Instituto Municipal de Deportes.</p>
<p>b) Duración da concesión: o contrato de xestión, explotación e mantemento das instalacións deportivas de Campolongo terá unha duración máxima de dez anos improrrogables, computados desde a formalización do contrato.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso.</p>
<p>4. Canon: o canon anual mínimo para satisfacer polo concesionario fíxase en 2.000.000 de ptas., que será aboado na Tesourería do concello por trimestres vencidos, dentro dos primeiros dez días do mes seguinte ó vencemento.</p>
<p>5. Garantías.</p>
<p>a) Provisional: 800.000 ptas.</p>
<p>b) Definitiva: unha anualidade do canon cun mínimo de 5.000.000 de ptas.</p>
<p>6. Obtención de documentación e información.</p>
<p>a) Lugar: Pavillón Municipal de Deportes de Pontevedra. Rúa J. M. Pintos, s/n. Pontevedra 36005. Teléfono: 986 87 20 12/13. Fax: 986 87 20 12.</p>
<p>b) Data límite de obtención de documentos e información: vinteseis (26) días naturais contados a partir do día seguinte ó da publicación deste anuncio no Diario Oficial de Galicia.</p>
<p>7. Presentación das ofertas.</p>
<p>a) Data límite de presentación: vinteseis días naturais contados a partir do día seguinte ó da publicación deste anuncio no Diario Oficial de Galicia.</p>
<p>b) Documentación que hai que presentar: cláusula 19ª do prego.</p>
<p>c) Lugar de presentación: rexistro do organismo autónomo Instituto Municipal de Deportes, das 9 ás 13 horas.</p>
<p>8. Apertura das ofertas: será realizada mesa de contratación o segundo día hábil seguinte ó da terminación do prazo sinalado para a presentación das ofertas; se coincidese en sábado, a apertura realizarase o día seguinte hábil, ás 13 horas, na sala de xuntas do concello.</p>
<p>9. Criterios de selección: os criterios que servirán de base para a adxudicación serán os seguintes:</p>
<p>a) Melloras ofertadas en equipamentos de xeración de enerxía, depuración, telecontrol, automatización, outros accesorios, etc. das instalacións, non concretados no prego, debidamente valorados: ata un 25%.</p>
<p>b) Por experiencia en traballos similares (concesións administrativas para a xestión, explotación e mantemento de piscinas cubertas e climatizadas e, de se-lo caso, anexos) así como a cuantificación e cualificación (en número de horas e persoas) do cadro de persoal proposto polo licitador, xunto con datos profesionais que permitan valora-la experiencia e preparación: ata un 20%.</p>
<p>c) Proposta de execución de obras de conservación, mellora e mantemento, distintas das previstas no prego como obriga do adxudicatario e debidamente valoradas: ata un 20%.</p>
<p>d) Maior canon ofertado a favor do Instituto Municipal de Deportes de Pontevedra: ata un 15%.</p>
<p>e) Viabilidade do plan de explotación, utilización, organización e funcionamento dos servicios e instalacións, así como os plans e programas de actividades deportivo-recreativas proposto polo licitador: ata un 15%.</p>
<p>f) Pola reducción do prazo de concesión: ata un 5%.</p>
<p>10. Gastos: serán por conta do adxudicatario os gastos de publicación de anuncios e cantos outros se orixinen con motivo dos trámites preparatorios do contrato, así como todo tipo de tributos, incluído o imposto estatal sobre o valor engadido e o imposto municipal sobre actividades económicas.</p>
<p>Pontevedra, 13 de abril de 2000.</p>
<p>Manuel Xesús Fontán Bouzas</p>
<p>Presidente</p>
<p>Adolfo Castro Pérez</p>
<p>Secretario</p>

