---
date: '2000-05-25'
id: D4FE
page: 8
number: 101
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 11 de maio de 2000, da Dirección Xeral da Función Pública, pola
  que se lle dá publicidade ó acordo da Comisión Permanente de Selección de
  Persoal Laboral, para a cobertura con carácter temporal de postos de traballo
  reservados a persoal laboral, constituída ó amparo do Decreto 89/1997, do 10
  de abril, polo que se fai pública a relación de excluídos da categoría 61
  (oficial de laboratorio e outros) do grupo III (lista B), que emendan a causa
  de exclusión.
range: Resolución
url: 'https://www.xunta.gal/dog/Publicados/2000/20000525/AnuncioD4FE_gl.html'
---
<p>Finalizado o prazo fixado na Resolución do 22 de febreiro de 2000 (nº 45, do 6 de marzo) polo que se fan públicas as listas provisionais para a cobertura con carácter temporal de postos de traballo correspondentes á categoría 61 (oficial de laboratorio e outros) do grupo III (lista B), e vistas pola Comisión Permanente de Selección de Persoal Laboral, na súa sesión do día 10 de maio de 2000, as alegacións formuladas polos interesados, esta dirección xeral</p>
<p>RESOLVE:</p>
<p>Primeiro.-Facer público o anexo a esta resolución coa relación de aspirantes que foron excluídos nas listaxes provisionais do grupo III, categoría 61 (oficial de laboratorio e outros) (lista B), e que emendaron a causa de exclusión en tempo e forma.</p>
<p>Segundo.-Os solicitantes relacionados estarán obrigados, no prazo de 5 días hábiles (artigo 50 da Lei 30/1992, do 26 de novembro), contados a partir do día seguinte ó da publicación deste anuncio no</p>
<p>Diario Oficial de Galicia, a remitir á Dirección Xeral da Función Pública o xustificante do aboamento das taxas que a continuación se expresa:</p>
<p>Grupo II: 5.640 ptas.</p>
<p>Os que así non o fixesen no prazo indicado serán excluídos automaticamente das listas.</p>
<p>Estarán exentos do aboamento de taxas por dereito de inscrición ós que foron admitidos no último proceso selectivo para o acceso á mesma categoría, de acordo coa base terceira da resolución da Dirección Xeral da Función Pública do 30 de xuño de 1999 e corrección de erros do 13 de outubro de 1999.</p>
<p>Así mesmo, gozarán da exención de esta taxa as persoas con discapacidade igual ou superior ó 33%, logo de xustificación documental.</p>
<p>Os que non o fixesen así no prazo sinalado serán excluídos automaticamente das listas.</p>
<p>Os interesados disporán dun prazo de cinco día hábiles (artigo 50 da Lei 30/1992, do 26 de novembro), contados a partir do día seguinte ó da publicación desta resolución no DOG, para a emenda de erros que puidesen existir na puntuación relacionada no anexo, ou formula-las alegacións que consideren oportunas, que deberán dirixir á Comisión Permanente de Selección de Persoal Laboral (Dirección Xeral da Función Pública).</p>
<p>Santiago de Compostela, 11 de maio de 2000.</p>
<p>Joaquín López-Rúa Soler</p>
<p>Director xeral da Función Pública</p>

