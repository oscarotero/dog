---
date: '2000-12-20'
id: 1582A
page: 16
number: 245
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE CARBALLO
section: V. ADMINISTRACIÓN DE XUSTIZA
title: Cédula de notificación (567/1996-M).
range: Cédula
url: 'https://www.xunta.gal/dog/Publicados/2000/20001220/Anuncio1582A_gl.html'
---
<p>Óscar Méndez Fernández, secretario do Xulgado de Primeira Instancia e Instrucción número dous</p>
<p>de Carballo, dou fe e testemuño de que no xuízo de faltas referenciado se dictou sentencia en apelación na que o seu encabezamento e decisión di:</p>
<p>«Apelación xuízo de faltas rolo número 5441/1999. Sentencia número 119. A Coruña, vintecatro de novembro de mil novecentos noventa e nove. José María Sánchez Jiménez, maxistrado, como tribunal unipersoal da Sección Primeira da Audiencia Provincial da Coruña, pronunciou no nome de El-Rei a seguinte sentencia. No recurso de apelación interposto contra sentencia dictada polo Xuzgado de Primeira Instancia e Instrucción de Carballo número dous en xuízo de faltas número 0567/1996 seguido por falta de lesións en agresión, no que figura como apelante Manuel Méndez Negreira e como apelado Francisco-Javier Suárez Blanco, Modou Sou e Ministerio Fiscal. Antecedentes.</p>
<p>Primeiro.-Que no xuízo de faltas aludido se dictou sentencia, con data do 31 de xullo de 1997 que na súa parte dispositiva di así: Sentencia: que debo condenar e condeno a Manuel Méndez Negreira, como autor responsable dunha falta de lesións, prevista e penada no artigo 617 primeiro do Código penal, á pena de 30 días/multa, a razón de 200 pesetas día.</p>
<p>Así mesmo, deberá indemnizar a Modou Sou nas seguintes cantidades: 15.000 pesetas por días de incapacidade e 10.000 pesetas por secuelas. Isto con imposición da metade das custas do procedemento.</p>
<p>Que debo absolver e absolvo a Francisco Javier Suárez Blanco da falta que se lle imputaba, isto con declaración da metade das custas de oficio.</p>
<p>Segundo.-Que notificada a dita sentencia ás partes, interpuxo contra este recurso de apelación Manuel Méndez Negreira, que foi admitido en ámbolos efectos e, conferidos polo instructor os traslados que establece o artigo 795.4º da Lei de axuizamento criminal, ás restantes partes, eleváronse as dilixencias a esta audiencia para resolución do recurso, correspondendo, por reparto, a esta sección primeira, co número 5441/1999.</p>
<p>Terceiro.-Na substanciación do presente recurso observáronse as prescricións e formalidades legais.</p>
<p>Decido. Que con desestimación do recurso de apelación interposto contra a sentencia dictada polo Xulgado de Primeira Instancia e Instrucción número dous de Carballo debo confirmala e confírmoa.</p>
<p>Líbrese o xulgado expresado certificación desta resolución, con devolución das dilixencias que remitiu, para a súa execución.</p>
<p>Así, por esta a miña sentencia, definitivamente xulgado, pronúncioo, mándoo e asínoo».</p>
<p>E para que conste, para os efectos oportunos e sirva de notificación en legal forma a Modou Sou, que se atopa actualmente en ignorado paradoiro,</p>
<p>expido este edicto que asino en Carballo, o trece de novembro de dous mil.</p>
<p>O xuíz</p>
<p>Rubricado</p>
<p>O secretario</p>
<p>Rubricado</p>

