---
date: '2000-03-03'
id: 5F1E
page: 2
number: 44
agency: CONCELLO DE VIGO
section: VI. ANUNCIOS
title: Decreto.
range: Decreto.
url: 'https://www.xunta.gal/dog/Publicados/2000/20000303/Anuncio5F1E_gl.html'
---
<p>Por Decreto da Alcaldía do 12 de xaneiro de 1995 resolveuse nomear como presidente da Xunta Arbitral Municipal de Consumo de Vigo o funcionario municipal José de la Fuente Rodríguez e, como secretario a Luciano Lago Giráldez, ámbolos dous adscritos ó departamento da OMIC deste concello.</p>
<p>O concelleiro delegado de persoal por Decreto do 9 de agosto de 1999, resolveu adscribi-lo funcionario municipal, técnico de Administración xeral, Miguel Hinrichs Vázquez de Parga á Unidade nº 302-OMIC, para presta-los servicios, entre outros, o de presidi-la Xunta Arbitral Municipal de Consumo; por isto, no uso das facultades que me confire a vixente lexislación de réxime local,</p>
<p>RESOLVO:</p>
<p>Primeiro.-Cesar como presidente da Xunta Arbitral Municipal de Consumo de Vigo a José de la Fuente Rodríguez.</p>
<p>Segundo.-Nomear como presidente da Xunta Arbitral Municipal de Consumo de Vigo a Miguel Hinrichs Vázquez de Parga e, como suplente, a José de la Fuente Rodríguez, ámbolos dous funcionarios municipais.</p>
<p>Terceiro.-Nomear como secretario da Xunta Arbitral Municipal de Consumo de Vigo a Luciano Lago Giráldez e, como suplente, a Manuel Álvarez Alonso, ámbolos dous funcionarios municipais.</p>
<p>Esta resolución deberá publicarse no Diario Oficial de Galicia, a teor do establecido no artigo 3 do Real decreto 636/1993, do 3 de maio, polo que se regula o sistema arbitral de consumo.</p>
<p>Vigo, 10 de decembro de 1999.</p>
<p>Lois Pérez Castrillo</p>
<p>Alcalde</p>
<p>Marcial Garcinuño Sáez</p>
<p>Secretario general</p>

