---
date: '2000-03-03'
id: 5E7E
page: 2
number: 44
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 29 de febreiro de 2000, da Secretaría Xeral e do Patrimonio da
  Consellería de Economía e Facenda, pola que se anuncia concurso público
  aberto, por tramitación de urxencia, para a contratación dunha asistencia
  técnica para a prestación do servicio de información e orientación técnica
  para a realización da declaración sobre a renda das persoas físicas, mediante
  o programa Padre, en centros localizados na Xunta de Galicia.
range: Resolución
url: 'https://www.xunta.gal/dog/Publicados/2000/20000303/Anuncio5E7E_gl.html'
---
<p>1. Entidade adxudicadora.</p>
<p>a) Organismo: Consellería de Economía e Facenda.</p>
<p>b) Dependencia que tramita o expediente: Secretaría Xeral e do Patrimonio.</p>
<p>c) Número de expediente: 7/2000.</p>
<p>2. Obxecto do contrato.</p>
<p>a) Descrición do obxecto: contratación dunha asistencia técnica que permita ofrecerlles ós contribuíntes, a través de cita previa, un servicio completo de información e orientación técnica tributaria para a realización da declaración sobre a renda das persoas físicas, correspondente ó exercicio 1999, mediante o programa Padre.</p>
<p>b) Lugar de execución: realizarase segundo a distribución territorial que se indica no prego de prescricións técnicas.</p>
<p>c) Prazo de execución: o servicio de información tributaria sobre a renda e o patrimonio entrará en funcionamento o 2 de maio de 2000 e prolongarase ata o 30 de xuño de 2000, ámbolos inclusive, se ben durante o mes de abril levarase a cabo un período de formación específico de 50 horas de duración dirixido a 33 das persoas seleccionadas pola empresa. O dito período de formación considérase para tódolos efectos incluído no período de execución deste contrato.</p>
<p>3. Tramitación, procedemento e forma de adxudicación.</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento base de licitación.</p>
<p>Importe total: catorce millóns trescentas corenta e oito mil corenta pesetas (14.348.040), 86.233,46 euros.</p>
<p>5. Garantías.</p>
<p>Provisional: 286.961 pesetas, 1.724,67 euros.</p>
<p>Definitiva: 573.922 pesetas, 3.449,34 euros.</p>
<p>6. Obtención de documentación e información.</p>
<p>a) Entidade: Secretaría Xeral e do Patrimonio, Servicio de Xestión Económica e Control Presupostario (Habilitación de pagamentos).</p>
<p>b) Domicilio: rúa San Caetano, s/n.</p>
<p>c) Localidade e código postal: Santiago de Compostela, 15771.</p>
<p>d) Teléfono: 981 54 41 47.</p>
<p>e) Telefax: 981 54 41 25.</p>
<p>f) Data límite de obtención de documentos e información: será a mesma que para a presentación de proposicións.</p>
<p>7. Requisitos específicos do contratista.</p>
<p>Clasificación: non se esixe.</p>
<p>Outros requisitos: solvencia económica: artigo 16 a), b), c) da Lei 13/1995, do 18 de maio. Solvencia técnica: artigo 19 a) b) da Lei 13/1995, do 18 de maio.</p>
<p>8. Presentación de ofertas.</p>
<p>a) Data límite de presentación: 13 días naturais que se contarán a partir do seguinte ó da publicación desta resolución no DOG.</p>
<p>b) Documentación que hai que presentar: a indicada na cláusula do PCA.</p>
<p>c) Lugar de presentación: no rexistro xeral da Consellería de Economía e Facenda, ou por correo, na forma establecida no artigo 100 do Regulamento xeral de contratación do Estado, rúa San Caetano, s/n, 15771 Santiago de Compostela.</p>
<p>9. Apertura das ofertas.</p>
<p>a) Entidade: Consellería de Economía e Facenda, rúa San Caetano, s/n, Santiago de Compostela.</p>
<p>b) Data e hora: ás 13 horas do terceiro día natural, que non coincida en sábado ou día inhábil, seguinte ó de finalización do prazo de presentación das proposicións.</p>
<p>c) Admisión de variantes: non se admitirá a presentación de variantes.</p>
<p>10. Gastos de anuncios: por conta do adxudicatario.</p>
<p>Santiago de Compostela, 29 de febreiro de 2000.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>

