---
date: '2000-02-24'
id: 4B12
page: 2
number: 38
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 7 de xaneiro de 2000, da Delegación Provincial da Coruña, sobre
  aprobación definitiva do proxecto de expropiación forzosa, polo procedemento
  de taxación conxunta, dos bens e dereitos afectados polo plan especial para o
  desenvolvemento do sistema xeral de equipamentos no monte de San Pedro no
  concello da Coruña.
range: Resolución
url: 'https://www.xunta.gal/dog/Publicados/2000/20000224/Anuncio4B12_gl.html'
---
<p>Antecedentes</p>
<p>-O Concello da Coruña remitiu á Delegación Provincial da Consellería de Política Territorial, Obras Públicas e Vivenda na Coruña expediente de expropiación forzosa polo procedemento de taxación conxunta dos bens e dereitos afectados polo plan especial para o desenvolvemento do sistema xeral de equipamentos no monte de San Pedro, de conformidade co artigo 145 da Lei 1/1997, do 24 de marzo, do solo de Galicia (LSG).</p>
<p>Fundamentos xurídicos</p>
<p>Primeiro.-O proxecto de expropiación forzosa tramitouse polo procedemento de taxación conxunta de conformidade co disposto no artigo 145 da LSG.</p>
<p>Segundo.-O proxecto de expropiación forzosa aprobouse inicialmente o 28 de abril de 1999 pola concellería de Urbanismo en virtude das competencias delegadas por providencia da alcaldía do 20 de xuño de 1995 e foi sometido a información pública polo prazo dun mes anunciándose no DOG nº 84, do 4 de maio de 1999, no BOP nº 100, do 5 de maio de 1999, e nos xornais La Voz de Galicia e Ideal Gallego, do 3 de maio de 1999.</p>
<p>Terceiro.-As taxacións foron notificadas individualmente ós que aparecían como titulares de bens e dereitos no expediente, mediante traslado literal da correspondente folla de aprecio e da proposta de fixación dos criterios de valoración, para que formularan alegacións no prazo dun mes, contado a partir da data de notificación, tal e como sinala o artigo 145.4º da LSG.</p>
<p>Cuarto.-Por acordo da Comisión de Goberno, do 29 de novembro de 1999 acordouse aproba-lo informe relativo ás alegacións feitas polos interesados e remiti-lo proxecto de expropiación á Delegación Provincial da Consellería de Política Territorial, Obras Públicas e Vivenda na Coruña para a súa aprobación definitiva tal como sinala o artigo 145.6º da LSG.</p>
<p>Quinto.-No Concello da Coruña está vixente o Plan Xeral de Ordenación Municipal aprobado o 19 de outubro de 1998 (PXOM).</p>
<p>Os terreos que se pretenden expropiar están clasificados segundo o planeamento vixente como sistema xeral de equipamentos incluídos no ámbito do solo urbanizable. O pleno municipal do Concello da Coruña, con data 18 de outubro de 1999, aprobou definitivamente o plan especial de adecuación dos terreos da antiga batería de costa do monte de San Pedro publicándose no BOP nº 264, do 17 de novembro de 1999. Segundo o artigo 2.1º «o desenvolvemento dos obxectivos urbanísticos establecidos no presente plan especial require a obtención previa dos solos de titularidade privada para o uso e dominio público. Como modo de obtención, establécese o sistema de expropiación».</p>
<p>En consecuencia, de acordo cos artigos 54, 119.5º e 153 da LSG en relación co artigo 33 da Lei 6/1998, do 13 de abril, sobre réxime do solo e valoracións (LRSV) resulta acreditada a declaración de utilidade pública e a necesidade de ocupación dos bens afectados.</p>
<p>Sexto.-Os criterios de valoración fixados no proxecto de expropiación axústanse ó contido do artigo 16.2º, 26 e 27 da Lei 6/1998, do 13 de abril, da LRSV.</p>
<p>Sétimo.-O artigo 1.3º da Orde do 19 de agosto de 1997 (DOG nº 166, do 29 de agosto), delega nos delegados provinciais a competencia para a aprobación dos expedientes de expropiación forzosa nos supostos de procedemento de taxación conxunta.</p>
<p>Á vista de canto antecede</p>
<p>RESOLVO:</p>
<p>Primeiro.-Aprobar definitivamente o proxecto de expropiación forzosa polo procedemento de taxación conxunta dos bens e dereitos afectados polo plan especial para o desenvolvemento do sistema xeral de equipamentos no monte de San Pedro no Concello da Coruña, facendo constar que a aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación de conformidade co establecido no artigo 146 punto 1º da LSG.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6º, 7º e 8º do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación de prezo xusto (artigo 146 punto 2º da LSG).</p>
<p>Segundo.-Notifica-la resolución aprobatoria do expediente a tódolos interesados titulares dos bens e dereitos que figuran nel, conferíndolles un termo de vinte días durante o cal poderán manifestar por escrito ante esta delegación provincial a súa desconformidade coa valoración establecida no expe</p>
<p>diente aprobado, conforme dispón o artigo 145 punto 7º da LSG, advertíndolles que, transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145 punto 8º da LSG).</p>
<p>Terceiro.-Publica-la presente resolución así como a relación dos seguintes bens e dereitos afectados polo proxecto de expropiación, no Diario Oficial de Galicia e no taboleiro de edictos do concello:</p>
<table><tbody><tr><td></td></tr>
<tr><td></td></tr>
<tr><td>Parcela</td><td>Propietarios</td><td>Superficie
m</td><td>Valoración
ptas.</td></tr>
<tr><td></td></tr>
</tbody></table>
<table><tbody><tr><td>3</td><td>Comunidade de bens integrada por:
Ángela Parga Suárez, Jorge Parga Núñez, Emilio Parga Núñez, José Luis Parga Núñez, Josefa Núñez Moreno, Elena Parga Suárez</td><td>4.747</td><td>3.304.624</td></tr>
<tr><td></td></tr>
<tr><td>188</td><td>Comunidade de bens integrada por:
Gonzalo Pardo Souto, Dolores Pardo Souto, Laura Pardo Cedeira, Camila Pardo Cedeira, Manuel Barbeito Pardo, Secundino Pardo Maceiras, Julia Pardo Iglesias, César Herrero Pardo, Dolores Pardo Maceiras, Pilar Doldán Sotelo, Luis Enrique Doldán Docampo, Manuel Doldán Docampo, Marcelino Patiño Pardo, Dolores Patiño Pardo, Carlos Luis Iglesias Patiño, Concepción Rodríguez Pardo, Josefa Rodríguez Pardo, Rufino Manzano Rodríguez, Mercedes Manzano Rodríguez</td><td>13.511</td><td>9.405.683</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, a aqueles dos que se ignore o lugar de notificación, ou ben cando, tramitada a notificación, non se puidese realizar. Todo isto de acordo co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro).</p>
<p>Contra esta resolución, que pon fin á vía administrativa, poderase interpoñer recurso potestativo de reposición ante o conselleiro de Política Territorial, Obras Públicas e Vivenda, no prazo dun mes contado a partir do día seguinte ó da notificación desta resolución (artigos 116, 117 e 48 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro) ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da notificación (artigo 46.1º da Lei 29/1998, do 13 de xullo, da xurisdicción contencioso-administrativa).</p>
<p>Para o caso de que se interpoña o recurso potestativo de reposición, ata que sexa resolto expresamente ou se producira a desestimación presunta, non se poderá interpoñe-lo recurso contencioso-administrativo (artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro).</p>
<p>A Coruña, 7 de xaneiro de 2000.</p>
<p>Jesús Almuiña Loeda</p>
<p>Delegado provincial da Coruña</p>

