---
date: '2000-02-24'
id: 4B02
page: 2
number: 38
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 16 de febreiro de 2000 pola que se procede ó nomeamento como
  funcionarios do corpo de xestión de Administración xeral da Xunta de Galicia
  dos aspirantes que superaron o proceso selectivo convocado pola Orde do 30 de
  decembro de 1997.
range: Orde
url: 'https://www.xunta.gal/dog/Publicados/2000/20000224/Anuncio4B02_gl.html'
---
<p>Rematado o proceso selectivo convocado pola Orde do 30 de decembro de 1997 (DOG nº 11, do 19 de xaneiro de 1998) para o acceso ó corpo de xestión de Administración xeral da Xunta de Galicia, mediante a Orde do 21 de decembro de 1999 (DOG nº 7, do 12 de xaneiro de 2000) pola que se eleva a definitiva a proposta de aspirantes que superaron este. Verificada a concorrencia dos requisitos esixidos nas bases das convocatorias e realizado o acto previsto na Orde do 1 de febreiro de 2000.</p>
<p>Esta consellería, de conformidade co disposto na Lei 4/1988, do 26 de maio, da función pública de Galicia, no Decreto 95/1991, polo que se aproba o Regulamento de selección de persoal da Administración da Xunta de Galicia, e demais normas concordantes nas bases da convocatoria do proceso selectivo,</p>
<p>DISPÓN:</p>
<p>Primeiro.-Nomear funcionarios do corpo de xestión da Administración xeral da Xunta de Galicia ós aspi</p>
<p>rantes aprobados que se relacionan no anexo desta orde, ordenados, nos correspondentes sistemas de acceso, de acordo coa puntuación final obtida, e adxudicándolles, como destinos provisionais, os que figuran no anexo.</p>
<p>Segundo.-Para adquiri-la condición de funcionarios, as persoas a que se refire o anexo desta orde deberán cumpri-los requisitos esixidos no artigo 45 da Lei 4/1988, do 26 de maio, da función pública de Galicia e tomar posesión do correspondente posto de traballo no prazo legalmente previsto.</p>
<p>Terceiro.-O prazo de toma de posesión comezará a computarse a partir do día seguinte da publicación desta orde no Diario Oficial de Galicia.</p>
<p>Contra esta orde, que pon fin á vía administrativa, poderase interpoñer recurso potestativo de reposición ante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde a mesma data, segundo o artigo 8.2º en conexión co artigo 10.1º da Lei 29/1998, do 13 de xullo.</p>
<p>Santiago de Compostela, 16 de febreiro de 2000.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>
<p>ANEXO</p>
<p>Corpo de xestión de Administración da Xunta de Galicia</p>
<p>(Grupo B)</p>
<table><tbody><tr><td></td></tr>
<tr><td></td></tr>
<tr><td>Apelidos e nome</td><td>DNI</td><td>Código do posto</td><td>Denominación</td><td>Concello/provincia</td><td>Carácter</td></tr>
<tr><td></td></tr>
</tbody></table>
<table><tbody><tr><td>Promoción interna</td></tr>
<tr><td>Constenla Patiño, Antonio Javier</td><td>36.055.476</td><td>SAC991000036560270</td><td>Posto base grupo B</td><td>Vigo (Pontevedra)</td><td>Provisorio</td></tr>
<tr><td></td></tr>
<tr><td>Acceso libre</td></tr>
<tr><td>Cortiñas Fernández, Silvia</td><td>33.291.122</td><td>FAC030000015770008</td><td>Posto base grupo B</td><td>Santiago de Compostela (A Coruña)</td><td>Provisorio</td></tr>
<tr><td>Vázquez Lago, Cristina</td><td>32.815.136</td><td>SAC991000015001275</td><td>Posto base grupo B</td><td>A Coruña</td><td>Provisorio</td></tr>
<tr><td></td></tr></tbody></table>

