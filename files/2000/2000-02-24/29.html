---
date: '2000-02-24'
id: 4B66
page: 2
number: 38
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 13 de xaneiro de 2000, da Delegación Provincial da Coruña, de
  notificación da resolución do expediente sancionador C-2/1999 en materia de
  espectáculos taurinos.
range: Resolución
url: 'https://www.xunta.gal/dog/Publicados/2000/20000224/Anuncio4B66_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona a resolución recaída no expediente sancionador por infracción da Lei 10/1991,</p>
<p>do 4 de abril, sobre potestades administrativas en materia de espectáculos taurinos, por non ser posible a súa notificación.</p>
<p>O importe da sanción farase efectivo en calquera entidade bancaria, na conta restrinxida de recadación de multas e sancións de espectáculos públicos desta delegación provincial nº 2091/0707/01/3110000025 de Caixa Galicia, urbana nº 40 da Coruña, no prazo de quince días hábiles contados a partir do día seguinte a aquel no que esta resolución sexa executiva.</p>
<p>Para efectualo deberá emprega-los impresos normalizados que lle serán facilitados nesta Delegación Provincial, sita en Fernando Macías 18-1º, A Coruña.</p>
<p>Transcorrido o citado prazo cobrarase pola vía administrativa de constrinximento.</p>
<p>Non obstante o anterior, e de conformidade co disposto no artigo 114 e concordantes da Lei 30/1992, do 26 de novembro, contra esta resolución, que non esgota a vía administrativa, cabe formular recurso de alzada perante o conselleiro de Xustiza, Interior e Relacións Laborais, no prazo dun mes contado a partir do día seguinte ó da publicación desta notificación.</p>
<p>Transcorrido o prazo de interposición do recurso sen que este se presente, esta resolución será firme para tódolos efectos regulamentarios.</p>
<p>A Coruña, 13 de xaneiro de 2000.</p>
<p>Reyes Carabel Pedreira</p>
<p>Delegada provincial da Coruña</p>
<p>ANEXO</p>
<p>Nº expediente: E. taurinos C-2/1999.</p>
<p>Denunciado: Francisco Barranco Martos.</p>
<p>DNI: 26.121.075.</p>
<p>Enderezo: Palma, nº 7-3º I, Madrid.</p>
<p>Infracción: revenda non autorizada de localidades da feira taurina da Coruña os días 5 e 6 de agosto de 1999.</p>
<p>Precepto infrinxido: 15 n) da Lei 10/1991.</p>
<p>Precepto sancionador: 18.1º a) da Lei 10/1991.</p>
<p>Multa: 55.000 ptas.</p>

