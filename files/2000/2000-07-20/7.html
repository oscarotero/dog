---
date: '2000-07-20'
id: F142
page: 11
number: 141
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 14 de xuño de 2000, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, do convenio colectivo da empresa Butavigo, S.A.
range: Resolución
url: 'https://www.xunta.gal/dog/Publicados/2000/20000720/AnuncioF142_gl.html'
---
<p>Visto o expediente do convenio colectivo para a empresa Butavigo, S.A., con nº de código 3601472,</p>
<p>que tivo entrada nesta delegación provincial o día 12-6-2000, subscrito en representación da parte económica pola representación da empresa, e da parte social, polo delegado de presoal, en data 1-4-2000. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 14 de xuño de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo ano 1999. Butavigo, S.A.</p>
<p>Artigo 1º</p>
<p>O presente convenio afecta á empresa Butavigo, S.A. dedicada á distribución e venda de gas butano e propano envasado. A dita empresa está rexida pola ordenanza laboral para as axencias distribuidoras de gas butano, aprobada pola orde ministerial do 29 de xullo de 1974.</p>
<p>Artigo 2º</p>
<p>As normas establecidas no presente convenio inclúen a totalidade do persoal ocupado pola empresa afectada, así como o persoal de novo ingreso durante a súa vixencia. O persoal que finalice o contrato antes da sinatura da nova táboa salarial terá dereito a percibi-los atrasos dos meses traballados.</p>
<p>Artigo 3º</p>
<p>O presente convenio, que terá unha duración de dous anos, entra en vigor o 31 de agosto de 1999, finalizando os seus efectos o 31 de agosto de 2001. A táboa salarial adxunta ten efecto desde o 1 de xaneiro de 1999 ó 31 de decembro de 1999. A táboa salarial de 2000 negociarase de xaneiro a agosto de 2000 e terá efectos retroactivos desde o 1 de marzo de 2000.</p>
<p>Artigo 4º</p>
<p>A denuncia do convenio levarase a cabo por escrito, de acordo coa lexislación vixente, cunha ante</p>
<p>lación dun mes á terminación dos seus efectos. De non ser denunciado na forma establecida no convenio, entenderase prorrogable por anualidades.</p>
<p>Artigo 5º</p>
<p>As condicións pactadas forman un todo orgánico e indivisible. Para efectos da súa aplicación consideraranse globalmente.</p>
<p>Artigo 6º</p>
<p>As retribucións que se aplicarán durante a vixencia do presente convenio, son as mesmas que aparecen na táboa salarial anexa.</p>
<p>Artigo 7º.-Condicións máis beneficiosas.</p>
<p>Respectaranse na súa totalidade estrictamente ad personam aquelas condicións máis beneficiosas que teñan os traballadores concedidas pola empresa por pacto ou costume.</p>
<p>Artigo 8º.-Compensacións e absorcións.</p>
<p>As condicións económicas establecidas no convenio consideradas en conxunto, poderán compensarse nas xa existentes no momento da súa entrada en vigor, calquera que sexa a orixe delas; así mesmo, poderán absorberse outras concesións fixadas por disposición legal.</p>
<p>Artigo 9º.-Antigüidade.</p>
<p>Cada traballador percibirá un 3% do salario por cada tres anos de servicios prestados á empresa. O período de aprendizaxe computarase para efectos dos aumentos económicos por antigüidade.</p>
<p>Artigo 10º.-Gratificacións extraordinarias.</p>
<p>Tódolos traballadores afectados polo presente convenio percibirán unha gratificación extra de Nadal e outra de xullo cada ano, sendo cada unha delas equivalentes ó salario base establecido por cada categoría, máis antigüidade que corresponda, máis complemento de transporte.</p>
<p>Artigo 11º.-Participación en beneficios.</p>
<p>A tódolos traballadores concederáselles unha paga anual de beneficios por unha cantidade equivalente ó salario base, máis antigüidade, máis complemento de transporte.</p>
<p>Artigo 12º.-Complemento de transporte.</p>
<p>Tódolos traballadores terán dereito a percibir un complemento en concepto de transporte de 438 ptas. por cada día efectivamente traballado.</p>
<p>Artigo 13º</p>
<p>A empresa comprométese a facer unha póliza por accidentes laborais, que chegará en caso de morte a tres millóns de ptas. e no caso de grande invalidez, ata catro millóns de ptas. O prazo para contratar esta póliza será de trinta días.</p>
<p>Artigo 14º.-Vacacións.</p>
<p>Os traballadores afectados polo presente convenio desfrutarán cada un de trinta días naturais de vacacións rotativas e consecutivas entre os meses de maio</p>
<p>a outubro. Os días de Noiteboa, Fin de Ano, e véspera de Reis a xornada será de 7 a 15 horas.</p>
<p>Artigo 15º.-Licencias retribuídas.</p>
<p>O traballador logo de aviso e xustificación, poderá ausentarse do traballo con dereito a remuneración por algún dos motivos seguintes:</p>
<p>-15 días en caso de matrimonio.</p>
<p>-2 días nos casos de nacemento de fillos, enfermidade grave o falecemento de parentes ata segundo grao de consanguinidade ou afinidade. Cando por tal motivo o traballador necesite un desprazamento, o prazo será de 4 días.</p>
<p>-1 día por traslado de domicilio actual.</p>
<p>-Polo tempo necesario por incumprimento dun deber inescusable de carácter público ou persoal.</p>
<p>-Para realizar funcións sindicais ou de representación de persoal nos termos establecidos no Estatuto dos traballadores.</p>
<p>Artigo 16º</p>
<p>Establécese unha xornada de 1.800 horas equivalente ó cómputo semanal de 40 horas. A dita xornada distribuiranse de luns a venres. A xornada continuada establécese desde o 1 de xuño ó 30 de setembro, ambos inclusive. A dita xornada será de 7 a 15 horas.</p>
<p>Artigo 17º</p>
<p>No caso de baixa producida por incapacidade laboral transitoria, a empresa aboará o importe íntegro da retribución, incluída antigüidade e complemento de transporte, a partir dos 15 días da baixa, e desde o primeiro día se houbese internamento.</p>
<p>Artigo 18º</p>
<p>As horas extraordinarias serán reflectidas na folla salarial como horas extraordinarias, sendo do 150% en días laborables, e do 300% se houbese que traballar sábados, domingos e festivos.</p>
<p>Artigo 19º</p>
<p>No caso de ter que desprazarse en coche propio por encargo da empresa, aboarase a 24 ptas., por km.</p>
<p>Artigo 20º</p>
<p>Tódolos traballadores terán dereito a roupa e calzado necesario durante todo o ano, segundo traballo.</p>
<p>Artigo 21º</p>
<p>A empresa fará unha revisión médica cada ano a tódolos traballadores.</p>
<p>Artigo 22º</p>
<p>No caso de desprazamento fóra da cidade, aboarase axuda de custo, segundo factura.</p>
<p>Artigo 23º</p>
<p>Auga corrente potable, que se instalará coa maior brevidade posible.</p>
<p>Artigo 24º</p>
<p>Aqueles traballadores, maiores de 64 anos, con antigüidade na empresa superior a 10 anos que cau</p>
<p>sen baixa voluntaria nela, terán dereito a desfrutar un mes de vacacións retribuídas.</p>
<p>O desfrute destas vacacións retribuídas farase/realizará coa correspondente antelación ó seu cesamento efectivo, debendo comunicarlle o traballador á empresa de forma evidente, a súa decisión de cesar voluntariamente.</p>
<p>Artigo 25º.-Comisión paritaria.</p>
<p>De acordo co establecido no artigo 85 do Estatuto do traballador, créase unha comisión paritaria do convenio que terá as funcións e fins regulados pola normativa vixente, a cal estará presidida polo presidente da comisión deliberadora e estará composta por igual número de vocais representativos dos traballadores por unha parte, e empresarios da outra, na que a designación recaerá sobre as mesmas persoas e en igual número de vocais titulares que foron nomeados para a negociación deste convenio.</p>
<p>Artigo 26º.-Partes asinantes.</p>
<p>Asinan o presente convenio, dunha parte José Ramón Pérez Nieto na súa calidade de representante da empresa e, da outra, os traballadores dela, xunto co delegado de persoal en Vigo.</p>
<p>ANEXO</p>
<p>Táboa salarial 1999</p>
<table><tbody><tr><td></td></tr>
<tr><td>Categoría</td><td>Táboa salarial
1998</td><td>Incremento
3%</td><td>Táboa salarial
1999</td></tr>
<tr><td></td></tr>
</tbody></table>
<table><tbody><tr><td>Xefe de administración</td><td>125.269</td><td>3.758</td><td>129.027</td></tr>
<tr><td>Oficial de primeira</td><td>101.140</td><td>3.034</td><td>104.174</td></tr>
<tr><td>Oficial de segunda</td><td>95.144</td><td>2.854</td><td>97.998</td></tr>
<tr><td>Almaceneiro</td><td>93.119</td><td>2.794</td><td>95.913</td></tr>
<tr><td>Aspirante</td><td>57.096</td><td>1.713</td><td>58.809</td></tr>
<tr><td>Telefonista</td><td>83.460</td><td>2.504</td><td>85.964</td></tr>
<tr><td>Auxiliar de oficina</td><td>86.488</td><td>2.595</td><td>89.083</td></tr>
<tr><td>Vixilante xuramentado</td><td>86.488</td><td>2.595</td><td>89.083</td></tr>
<tr><td>Garda</td><td>84.040</td><td>2.521</td><td>86.561</td></tr>
<tr><td>Conductor de camión</td><td>98.952</td><td>2.969</td><td>101.921</td></tr>
<tr><td>Conductor de reparto</td><td>95.698</td><td>2.871</td><td>98.569</td></tr>
<tr><td>Conductor de carreta</td><td>93.514</td><td>2.805</td><td>96.319</td></tr>
<tr><td>Mozo de almacén e reparto</td><td>87.573</td><td>2.627</td><td>90.200</td></tr>
<tr><td>Mecánico visitador-montador</td><td>104.244</td><td>3.127</td><td>107.371</td></tr>
<tr><td>Mecánico instalador</td><td>103.197</td><td>3.096</td><td>106.293</td></tr>
<tr><td>Limpadora por horas</td><td>365</td><td>11</td><td>376</td></tr></tbody></table>Nota: o incremento efectuarase sobre os conceptos de salario base, antigüidade e complemento de transporte.
<p>ANEXO</p>
<p>Táboa salarial 2000</p>
<table><tbody><tr><td></td></tr>
<tr><td>Categoría</td><td>Táboa salarial
1999</td><td>Incremento
3%</td><td>Táboa salarial
2000</td></tr>
<tr><td></td></tr>
</tbody></table>
<table><tbody><tr><td>Xefe de administración</td><td>129.027</td><td>3.871</td><td>132.898</td></tr>
<tr><td>Oficial de primeira</td><td>104.174</td><td>3.125</td><td>107.299</td></tr>
<tr><td>Oficial de segunda</td><td>97.998</td><td>2.940</td><td>100.938</td></tr>
<tr><td>Almaceneiro</td><td>95.913</td><td>2.877</td><td>98.790</td></tr>
<tr><td>Aspirante</td><td>58.809</td><td>1.764</td><td>60.573</td></tr>
<tr><td>Telefonista</td><td>85.964</td><td>2.579</td><td>88.543</td></tr>
<tr><td>Auxiliar de oficina</td><td>89.083</td><td>2.673</td><td>91.756</td></tr>
<tr><td>Vixilante xuramentado</td><td>89.083</td><td>2.673</td><td>91.756</td></tr>
<tr><td>Garda</td><td>86.561</td><td>2.597</td><td>89.158</td></tr>
<tr><td>Conductor de camión</td><td>101.921</td><td>3.058</td><td>104.979</td></tr>
<tr><td>Conductor de reparto</td><td>98.569</td><td>2.957</td><td>101.526</td></tr>
<tr><td>Conductor de carreta</td><td>96.319</td><td>2.890</td><td>99.209</td></tr>
<tr><td>Mozo de almacén e reparto</td><td>90.200</td><td>2.706</td><td>92.906</td></tr>
<tr><td>Mecánico visitador-montador</td><td>107.371</td><td>3.221</td><td>110.592</td></tr>
<tr><td>Mecánico instalador</td><td>106.293</td><td>3.189</td><td>109.482</td></tr>
<tr><td>Limpadora por horas</td><td>376</td><td>11</td><td>387</td></tr></tbody></table>Nota: o incremento efectuarase sobre os conceptos de salario base, antigüidade e complemento de transporte.

