---
date: '2000-08-29'
id: 108BE
page: 12
number: 167
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 17 de xullo de 2000 pola que se aproban os cambios de dominio das
  bateas Dorinda IV e Fina.
range: Orde
url: 'https://www.xunta.gal/dog/Publicados/2000/20000829/Anuncio108BE_gl.html'
---
<p>Visto os expedientes instruídos para os efectos de transmisión das bateas Dorinda IV e Fina, e das concesións administrativas que as amparan, resulta:</p>
<p>A) Antecendentes de feito.</p>
<p>Primeiro.-Mediante escrito con data do 10-2-2000, Alfonso Canosa Dacosta, en nome e representación de Alfonso Canosa Dacosta, solicitou autorización para a transmisión das concesións das bateas Dorinda IV e Fina.</p>
<p>Segundo.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente son favorables.</p>
<p>B) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión inter vivos a favor de Xestadelo, S.L. (DNI/NIF B-36.345.148), da concesión administrativa das bateas que se indican a continuación:</p>
<p>Identificación:</p>
<p>Tipo: batea.</p>
<p>Nome: Dorinda IV.</p>
<p>Localización: Cangas A 03.</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde outorgamento: 13-12-1967 (BOE/DOG nº 307 do 13 de decembro).</p>
<p>Remate vixencia: 25-12-2007.</p>
<p>Actual titular: Alfonso Canosa Dacosta (DNI/NIF 35.278.059-N).</p>
<p>Identificación:</p>
<p>Tipo: batea.</p>
<p>Nome: Fina.</p>
<p>Localización: Cangas B 22.</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde outorgamento: 16-12-1965 (BOE/DOG nº 311 do 16 de decembro).</p>
<p>Remate vixencia: 29-12-2005.</p>
<p>Actual titular: Alfonso Canosa Dacosta (DNI/NIF 35.278.059-N).</p>
<p>Baixo as seguintes condicións:</p>
<p>Primeira.-O actual titular deberá presentar, no prazo máximo dun mes, contado desde o día seguinte ó da publicación desta orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segundo.-Transcorrido o prazo indicado na condición primeira sen ter achegada a documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 17 de xullo de 2000.</p>
<p>P.D. (Orde 14-6-1999, DOG nº 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Vigo</p>

