---
date: '2000-05-18'
id: A322
page: 7836
number: 95
agency: FUNDACIÓN FERNÁNDEZ LATORRE
section: VI. ANUNCIOS
title: Convocatoria do XLII Premio Fernández Latorre.
range: Convocatoria
url: 'https://www.xunta.gal/dog/Publicados/2000/20000518/AnuncioA322_gl.html'
---
<p>La Voz de Galicia, a través da súa Fundación Fernández Latorre, anuncia a convocatoria do XLII Premio Fernández Latorre e invita a persoas e insti</p>
<p>tucións a participar en calquera das súas modalidades.</p>
<p>Este premio réxese polas seguintes bases:</p>
<p>1. Premios:</p>
<p>Concederase o Premio Fernández Latorre de prensa escrita, dotado este ano con 1.000.000 de pesetas, ó traballo xornalístico publicado en calquera medio de comunicación entre o 25 de xullo de 1999 e o 6 de maio de 2000.</p>
<p>Concederase o Premio Fernández Latorre de radio dotado con 1.000.000 de pesetas, ó traballo emitido por calquera emisora española ou portuguesa entre o 25 de xullo de 1999 e o 6 de maio de 2000.</p>
<p>Concederase o Premio Fernández Latorre de televisión e medios audiovisuais, dotado con 1.000.000 de pesetas, ó traballo emitido por calquera canle, entre o 25 de xullo de 1999 e o 6 de maio de 2000, ou ó mellor proxecto multimedia en soporte audiovisual editado entre ámbalas dúas datas.</p>
<p>2. Resolución e entrega:</p>
<p>A resolución farase publica en La Voz de Galicia o 25 de xullo, festividade do Apóstolo Santiago e Día de Galicia.</p>
<p>As decisións e a resolución do xurado son inapelables.</p>
<p>Os premios entregaranse no transcurso dun acto que terá lugar no derradeiro trimestre de 2000.</p>
<p>3. Xurado:</p>
<p>O xurado, que estará composto por membros de La Voz de Galicia e outras persoas representativas no campo da comunicación e a cultura, téra, ademais das facultades normais de emitir e discerni-lo premio, as de interpretar estas bases.</p>
<p>4. Presentación de traballos:</p>
<p>Os traballos deberán enviarse por triplicado á Fundación Fernández Latorre, Avda. de la Prensea, 84-85, polígono industrial de Sabón, 15142 Arteixo (A Coruña), ata o 30 de xuño de 2000, coa indicación «Premios Fernández Latorre». Os que se emitan por radio ou televisión deberán acreditarse cunha certificación do director da emisora ou centro de televisión e as tres cintas correspondentes.</p>
<p>Os traballos poderán ser presentados polo propio autor ou autores, polo xurado ou por calquera persoa ou entidade. Neste último caso, debe acreditarse o consentimento do candidato.</p>
<p>5. Condicións:</p>
<p>A presentación a estes premios supón a conformidade dos participantes coas bases e leva implícita a autorización á difusión dos traballos premiados, sen finalidade lucrativa e por un período de tempo non superior a seis meses.</p>
<p>Santiago Rey Fernández-Latorre</p>
<p>Presidente da Fundación Fernández-Latorre</p>

