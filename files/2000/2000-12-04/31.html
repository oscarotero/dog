---
date: '2000-12-04'
id: 14F0A
page: 16
number: 235
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 2 de novembro de 2000, da Delegación Provincial de Lugo, de
  notificación de incoación do expediente sancionador de incendios forestais IF
  175/2000, devolto polo servicio de correos.
range: Resolución
url: 'https://www.xunta.gal/dog/Publicados/2000/20001204/Anuncio14F0A_gl.html'
---
<p>De conformidade co disposto no artigo 59.4º da Lei 30/1992, do 26 de novembro de 1992 (BOE</p>
<p>do 27 de novembro), de réxime xurídico das administracións públicas e do procedemento administrativo común, notifícaselle á persoa que no anexo se menciona, que con esta data resolvín publica-lo acordo de iniciación do procedemento sancionador por infracción da Lei 81/1968, do 5 de decembro, sobre incendios forestais, e o seu Regulamento aprobado polo Decreto 3769/1972, do 23 de decembro (BOE do 13-2-1973), por non ser posible a notificación a través do Servicio de Correos.</p>
<p>Noméase instructor deste procedemento a Javier Ruiz de Almirón Schlung, funcionario desta delegación que poderá ser recusado en calquera momento do expediente de concorreren os supostos legais.</p>
<p>O interesado disporá dun prazo de quince días, contados a partir do seguinte ó da publicación desta notificación, para presentar, por escrito, cantas alegacións, documentos, informacións ou propostas de probas considere convenientes en defensa dos seus dereitos.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados na Delegación Provincial de Lugo, edificio administrativo da Xunta de Galicia-Ronda da Muralla, nº 70.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>ANEXO</p>
<p>Expediente NIF 175/2000.</p>
<p>DNI: 33.801.257.</p>
<p>Denunciado: Manuel Varela Veiga.</p>
<p>Ultimo enderezo coñecido: Ronda do Carme, 56-2º E-Lugo.</p>
<p>Feitos imputados: realizar unha queima de herba e restos de ramas, en época de máximo perigo de incendios forestais, estando prohibido prender lume ó aire libre en calquera clase de terreos forestais ou agrícolas.</p>
<p>Precepto sancionador: artigo 138.a) do Regulamento de incendios.</p>
<p>Cualificación: moi grave.</p>
<p>Sanción: 5.000 pesetas.</p>
<p>Lugo, 2 de novembro de 2000.</p>
<p>Luis González Vázquez</p>
<p>Delegado provincial de Lugo</p>

