---
date: '2000-11-07'
id: '132E2'
page: 14
number: 215
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 6 de setembro de 2000 pola que se autorizan determinados centros
  docentes públicos de educación secundaria dependentes da Consellería de
  Educación e Ordenación Universitaria para imparti-las ensinanzas de
  bacharelato para persoas adultas conducentes á obtención do título de
  bacharelato.
range: Orde
url: 'https://www.xunta.gal/dog/Publicados/2000/20001107/Anuncio132E2_gl.html'
---
<p>Segundo a Lei orgánica 1/1981, do 6 de abril, pola que se aprobou o Estatuto de autonomía de Galicia, e o Real decreto 1763/1982, do 24 de xullo, sobre o traspaso de funcións e servicios da Administración do Estado á Comunidade Autónoma de Galicia en materia de educación, correspóndenlle á Consellería de Educación e Ordenación Universitaria as competencias en materia de planificación, regulación e administración do ensino regrado.</p>
<p>No marco destas competencias, a Lei orgánica 1/1990, do 3 de outubro, de ordenación xeral do sistema educativo, no seu artigo 53, prevé que as administracións educativas promovan medidas tendentes a lles ofertar a tódolos cidadáns a oportunidade de acceder ós niveis ou graos das ensinanzas non obrigatorias cursando ensinanzas de bacharelato nos centros ordinarios, dispoñendo dunha oferta e dunha organización adecuada ás súas características.</p>
<p>O Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos mínimos dos centros, establece no artigo 5 que a Consellería de Educación e Ordenación Universitaria poderá adapta-lo currículo do bacharelato adecuándoo ás características, condicións e necesidades da poboación adulta, de acordo coas esixen</p>
<p>cias de organización e metodoloxía da educación de persoas adultas.</p>
<p>Por outra parte, de acordo coa Orde do 14 de abril de 1999 (DOG do 29 de abril), pola que se ordenan e organizan as ensinanzas de bacharelato para adultos na Comunidade Autónoma de Galicia, e coa finalidade de facilita-la continuidade do proceso formativo daquelas persoas adultas que remataron as ensinanzas equivalentes á educación secundaria obrigatoria ou daqueloutras procedentes doutros itinerarios formativos que, reunindo os requisitos esixidos para continuar estudios de bacharelato, desexen cursalas, é necesario autoriza-los centros nos que se van impartir estas ensinanzas na Comunidade Autónoma de Galicia.</p>
<p>En consecuencia co anteriormente exposto, a Consellería de Educación e Ordenación Universitaria</p>
<p>DISPÓN:</p>
<p>Primeiro.-Son autorizados a imparti-las ensinanzas de bacharelato para persoas adultas, segundo o establecido na Orde do 14 de abril de 1999, os centros docentes públicos de educación secundaria que se relacionan no anexo.</p>
<p>Segundo.-A oferta de ensinanzas de bacharelato para persoas adultas coincidirá coa modalidade ou modalidades, se é o caso, que xa estean autorizadas en cada centro para a ensinanza ordinaria.</p>
<p>Disposicións derradeiras</p>
<p>Primeira.-Autorízase a Dirección Xeral de Ordenación Educativa e Formación Profesional a dictar cantas disposicións sexan necesarias para o desenvolvemento da presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Disposición derrogatoria</p>
<p>Única.-Quedan derrogadas todas aquelas ordes e disposicións que se opoñan ó cumprimento desta orde.</p>
<p>Santiago de Compostela, 6 de setembro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia da Coruña</p>
<table><tbody><tr><td></td></tr>
<tr><td>15022607</td><td>IES Ánxel Casal-Monte Alto. A Coruña.</td></tr>
<tr><td>15005211</td><td>IES Salvador de Madariaga. A Coruña.</td></tr>
<tr><td>15001148</td><td>IES As Mariñas. Betanzos.</td></tr>
<tr><td>15026376</td><td>IES de Cedeira. Cedeira.</td></tr>
<tr><td>15025268</td><td>IES As Telleiras. Narón.</td></tr>
<tr><td>15015743</td><td>IES Arecebispo Xelmírez I. Santiago de Compostela.</td></tr>
<tr><td>15023466</td><td>IES Lamas de Abade. Santiago de Compostela.</td></tr>
<tr><td>15015755</td><td>IES Rosalía de Castro. Santaigo de Compostela.</td></tr></tbody></table>
<p>ANEXO</p>
<p>Provincia de Pontevedra</p>
<table><tbody><tr><td></td></tr>
<tr><td>36019244</td><td>IES A Sangriña. A Guarda</td></tr>
<tr><td>36006729</td><td>IES Valle-Inclán. Pontevedra.</td></tr>
<tr><td>36011567</td><td>IES Castelao.Vigo</td></tr>
<tr><td>36011580</td><td>IES San Tomé de Freixeiro. Vigo</td></tr>
<tr><td>36011592</td><td>IES Santa Irene. Vigo</td></tr></tbody></table>

