---
date: '2000-08-30'
id: 109CE
page: 12
number: 168
agency: CONCELLO DA ESTRADA
section: VI. ANUNCIOS
title: >-
  Anuncio de contratación, polo procedemento aberto, forma de adxudicación
  concurso, e tramitación urxente, da obra incluída no proxecto de iluminación e
  pavimentación da rúa Prolongación Antón Losada Diéguez (PPC/2000).
range: Anuncio
url: 'https://www.xunta.gal/dog/Publicados/2000/20000830/Anuncio109CE_gl.html'
---
<p>Entidade adxudicadora: Concello da Estrada. Dependencia de tramitación: Secretaría Xeral. Obxecto do contrato: iluminación e pavimentación</p>
<p>rúa Prolongación Antón Losada Diéguez incluída no PPC/2000, segundo proxecto redactado polo arquitecto Carlos Rosón Gasalla, aprobado pola Comisión de Goberno, do 16-8-2000. Prazo de execución: 3 meses. Tramitación: urxente. Procedemento: aberto. Forma de adxudicación: concurso. Tipo de licitación: 15.000.000 de ptas. Garantía provisional: 2% do tipo de licitación. Garantía definitiva: 4%. Obtención de documentación e do prego, aprobado pola Comisión de Goberno do 21-8-2000: na Secretaría Xeral. Información: tlf: 986 57 01 65 ext. 15. Presentación de ofertas: nos trece días naturais seguintes á publicación deste anuncio no DOG, na oficina de plicas da Secretaría Xeral, de 9 a 13 horas. Documentación que hai que presentar: Sobre nº 1: 1. DNI ou fotocopia debidamente cotexada, se se trata de persoas físicas. 2. De tratarse de persoas xurídicas, xuntarase escritura de constitución inscrita no Rexistro Mercantil, e poder verificado na súa suficiencia polo secretario da Corporación. 3. </p>
<p>Declaración xurada de non estar incurso en ningún dos supostos de prohibición de contratar segundo artigo 20 do Real decreto lexislativo 2/2000. 4. Fianza provisional. Sobre nº 2: proposición económica adaptada ó modelo do prego. Sobre nº 3: 1. Melloras no proxecto. 2. Outras obras de natureza análoga. Nos dous casos estarán especificadas e valoradas; segundo o modelo contido no prego. Apertura: en acto público, ás 12 horas do día hábil seguinte ó remate do prazo sinalado para a presentación de plicas. Se fose sábado, traladaríase ó primeiro día hábil seguinte. Neste acto, a mesa comprobará a documentación presentada, outorgándolles ós contratistas, chegado o caso, un prazo de 3 días para emenda-los defectos que se consideren deste carácter. A valoración dos puntos para a selección, levarase a cabo a mesa con posterioridade ó acto de apertura de plicas, podendo solicitar asesoramento técnico se o considerase oportuno. Adxudicación definitiva: pola Comisión Municipal de Goberno. </p>
<p>Valoracións para resolve-lo concurso: a) Baixa no tipo de licitación 1 punto por cada 25.000 ptas., de baixa ou a cantidade que proporcionalmente corresponda. b) 1 punto por cada 15.000 ptas. de obra de mellora no proxecto ou outras obras de natureza análogas, ou a puntuación que proporcionalmente corresponda. Gastos de anuncios: por conta do adxudicatario. Información pública do prego e do proxecto: simultaneamente, nos oito días naturais seguintes ó da publicación do presente anuncio no DOG.</p>
<p>A Estrada, 21 de agosto de 2000.</p>
<p>O alcalde acctal.</p>
<p>Rubricado</p>

