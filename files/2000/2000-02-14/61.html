---
date: '2000-02-14'
id: 3EBA
page: 1
number: 30
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 20 de xaneiro de 2000, da Área Provincial da Coruña, pola que se
  notifica unha proposta de expediente administrativo de desafiuzamento por non
  ocupación, intentada a notificación á que se refire o artigo 59 da Lei
  30/1992, por resultar descoñecido o seu domicilio (expediente 41/1999).
  (Regularización).
range: Cédula
url: 'https://www.xunta.gal/dog/Publicados/2000/20000214/Anuncio3EBA_gl.html'
---
<p>Por medio desta cédula, e en cumprimento do disposto no artigo 142 do Regulamento de VPO aprobado polo Decreto 2114/1968, do 24 de xullo, notifícaselles ós interesados, cos datos e último domicilio coñecido sinalado no anexo, as propostas de resolución de desafiuzamento acordadas pola instructora dos expedientes do IGVS da Coruña por non destina-las vivendas a domiclio habitual e permanente dos beneficiarios ou arrendatarios, causa suficiente de desafiuzamento conforme o disposto no artigo 30.6º do Real decreto 2960/1976, do 12 de novembro, polo que se aproba o texto refundido da lexislación de VPO, e 138.6º do Regulamento de VPO, Decreto 2114/1968, do 24 de xullo.</p>
<p>Concédese un prazo de 15 días hábiles desde o seguinte ó da publicación desta cédula para a contestación perante este Servicio Provincial do IGVS da Coruña alegando por escrito canto consideren conveniente para a súa defensa. Transcorrido o dito prazo elevaranse as actuacións ó órgano competente para a súa resolución.</p>
<p>Para que conste e lles sirva de notificación ós interesados en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula na Coruña o 20 de xaneiro de 2000.</p>
<p>Mª Teresa Morán Calero</p>
<p>Xefa da Área Provincial da Coruña</p>
<p>ANEXO</p>
<p>Nº expediente de desafiuzamento: 41/1999 (non ocupación).</p>
<p>Adxudicatario: herdeiros de Luisa Asunción Gueto Lojo.</p>
<p>Último domicilio coñecido: Arcebispo Berenguel, Viv. 27, grupo S. Bartolomé (Noia).</p>
<p>(Expte. C-3118, conta 27).</p>

