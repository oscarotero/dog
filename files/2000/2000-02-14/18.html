---
date: '2000-02-14'
id: 3E0E
page: 1
number: 30
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 27 de xaneiro de 2000, da Xefatura Provincial de Estradas de
  Lugo, pola que se sinala a data para o levantamento das actas previas á
  ocupación e se somete a información pública a relación de propietarios
  afectados polas obras de acondicionamento da estrada LU-131, treito
  Lourenzá-Cruz da Cancela. (Clave N/LU/91.19).
range: Resolución
url: 'https://www.xunta.gal/dog/Publicados/2000/20000214/Anuncio3E0E_gl.html'
---
<p>Por resolución da Dirección Xeral de Obras Públicas da Xunta de Galicia do 19 de xaneiro de 1999 foi aprobado o proxecto das obras de acondicionamento da estrada LU-131, treito Lourenzá-Cruz da Cancela (clave N/LU/91.19).</p>
<p>En acordo adoptado polo Consello da Xunta de Galicia o día 11 de marzo de 1999 declárase urxente para efectos de aplicación do procedemento que regula o artigo 52 da vixente Lei de expropiación forzosa do 16 de decembro de 1954 a ocupación de bens e dereitos afectados polo referido proxecto.</p>
<p>Para tal efecto convócanse os propietarios e titulares de bens e dereitos afectados, que figuran na relación exposta no taboleiro de anuncios dos concellos de Lourenzá e Mondoñedo na Delegación Provincial de Lugo, para que comparezan no lugar, día e hora que se detalla a continuación, co fin de proceder ó levantamento de actas previas á ocupación destes, que recollerán os datos necesarios para a determinación dos dereitos afectados, os seus titulares e o valor daqueles, sen prexuízo de se trasladaren ó lugar dos predios se o considerase necesario.</p>
<p>Concello de Lourenzá.</p>
<p>Lugar: Casa do Concello en Vilanova de Lourenzá.</p>
<p>DataHoraNº predio</p>
<p>20 de marzo de 2000De 10 a 14 Do 001 ó 050</p>
<p>21 de marzo de 2000De 10 a 14Do 051 ó 101</p>
<p>22 de marzo de 2000De 10 a 14Do 102 ó 152</p>
<p>23 de marzo de 2000De 10 a 14Do 153 ó 203</p>
<p>24 de marzo de 2000De 10 a 14Do 204 ó 254</p>
<p>27 de marzo de 2000De 10 a 14Do 255 ó 305</p>
<p>28 de marzo de 2000De 10 a 14Do 306 ó final</p>
<p>Concello de Mondoñedo.</p>
<p>Lugar: Casa do Concello de Mondoñedo.</p>
<p>DataHoraNº predio</p>
<p>29 de marzo de 2000De 10 a 14Do 355 ó 390</p>
<p>30 de marzo de 2000De 10 a 14Do 391 ó 425</p>
<p>31 de marzo de 2000De 10 a 14Do 426 ó final</p>
<p>Ó devandito acto deberán acudi-los titulares afectados persoalmente ou ben representados por persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución, podendo acompañarse á súa custa, se o estimaren oportuno, dos seus peritos e un notario.</p>
<p>Tendo en conta estes antecedentes e en cumprimento do establecido no artigo 17, parágrafo 2º da Lei de expropiación forzosa, ábrese a información pública ata o momento do levantamento da acta previa á ocupación correspondente, co fin de que os interesados poidan formular por escrito ante esa Xefatura Provincial de Estradas da Xunta de Galicia, sita na Ronda da Muralla nº 70, 27071-Lugo, as alegacións que estimen pertinentes co obxecto de emendar posibles erros que se producisen ó relaciona-los propietarios afectados.</p>
<p>Lugo, 27 de xaneiro de 2000.</p>
<p>Carlos Escudero Vigil</p>
<p>Enxeñeiro xefe Provincial de Estradas</p>

