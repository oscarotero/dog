---
date: '2000-02-14'
id: 3EA2
page: 1
number: 30
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 5 de xuño de 1999, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte denominado Lameiro Vello, Telleira, A Brea-1, A Brea-2,
  a favor dos veciños da vila do Barón da parroquia de Seoane, no concello do
  Carballiño (Ourense).
range: Resolución
url: 'https://www.xunta.gal/dog/Publicados/2000/20000214/Anuncio3EA2_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o 2 de xuño de 1999, adopta-lo seguinte acordo.</p>
<p>Visto o expediente de clasificación do monte como veciñal en man común denominado Lameiro Vello, Telleira, A Brea-1, A Brea-2, por solicitude dos veciños da vila do Barón, parroquia de Seoane, do concello do Carballiño.</p>
<p>Resultando que con data do 30 de maio de 1996 tivo entrada no rexistro da Delegación Provincial da Consellería de Agricultura, Gandería e Montes en Ourense, escrito dirixido ó Xurado Provincial de Montes Veciñais en Man Común asinado polos veciños da vila do Barón da parroquia de Seoane, concello do Carballiño, solicitando que se declare o monte Lameiro Vello, Telleira, A Brea-1, A Brea-2 como veciñal en man común.</p>
<p>Resultando que o xurado provincial, en sesión que tivo lugar o en data 12 de xuño de 1996, acordou tomar en consideración o citado escrito e inicia-lo expediente de clasificación do monte designando instructores del a Miguel Ángel González Trigás e José Manuel Baltar Blanco, que aceptaron tal cargo, librándose mandamento para a anotación preventiva no Rexistro da Propiedade do Carballiño, e remi</p>
<p>tíndose comunicacións dirixidas ós veciños da vila do Barón da Parroquia de Seoane, ó presidente da Deputación provincial de Ourense, ó alcalde do Concello do Carballiño, á Consellería de Obras Públicas e Ordenación Territorial, e ó xefe do Servicio de Montes e Industrias Forestais, á Xerencia Territorial do Catastro, ó Servicio de Extensión Agraria, á Confederación Hidrográfica do Norte, ó Servicio de Estructuras e Desenvolvemento Rural, publicándose edictos no Diario Oficial de Galicia e no taboleiro de anuncios do Concello do Carballiño, durante o prazo dun mes segundo consta en dilixencia estendida ó dorso do edicto polo secretario do citado concello, para que durante o prazo sinalado en edictos os interesados puidesen comparecer ou intervir nel, en defensa dos seus dereitos, non constando presentada ningunha alegación.</p>
<p>Resultando que a anotación preventiva de iniciación do expediente se practicou no Rexistro da Propiedade do Carballiño, como segue:</p>
<p>Folios 205 ó 208, ámbolos dous.</p>
<p>Libro 122 do Carballiño.</p>
<p>Tomo 461.</p>
<p>Predios 17.417 ó 17.426, ámbolos dous inclusive, anotacións letra A.</p>
<p>Resultando que na reunión do xurado, do 30 de setembro de 1998, se adoptou o acordo de nomear instructora a Míriam López Areal en substitución de José Manuel Baltar Blanco nos expedientes de clasificación pendentes.</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes: 1) Que os condominios se unen por vínculos persoais de vecindade agrupados en parroquias, aldeas, lugares, casaríos ou barrios non constituídos formalmente en entidades municipais; 2) Que, polo tanto, o número de titulares é variable e indeterminado; 3) Que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano; 4) Que o patrimonio e a participación é inalienable, imprescritible e inembargable; e 5) Que a comunidade é indivisible, non podendo os comuneiros pedi-la «actio communi dividumdo».</p>
<p>Considerando que segundo informacións e testemuños resulta que os montes citados son aproveitados, posuídos en réxime de comunidade xermánica, polos veciños da vila do Barón da parroquia de Seoane, no concello do Carballiño.</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños da vila do Barón da parroquia de Seoane, están conformes coa clasificación do citado monte coma veciñal en man común.</p>
<p>Considerando que a teor do disposto na Lei de montes veciñais en man común, o expediente de clasificación iniciouse por acordo do xurado, por instancia dos veciños da vila do Barón da parroquia de Seoane, e para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu regulamento, o Decreto 260/1992, do 4 de setembro, así como o establecido na Lei de procedemento administrativo do 30 de setembro de 1992, modificada pola Lei 4/1999.</p>
<p>Visto o Decreto 482/1997, do 26 de decembro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais e Man Común, á vista dos antecedentes e fundamentos expostos e por unanimidade dos seus membros,</p>
<p>ACORDA:</p>
<p>Primeiro.-Clasifica-lo monte denominado Lameiro Vello, Telleira, A Brea-1, A Brea-2, de 19.140 m aproximadamente en conxunto de superficie, a favor dos veciños da vila do Barón da parroquia de Seoane, no concello do Carballiño (Ourense), como veciñal en man común, en réxime de comunidade xermánica, e cos datos que a seguir se relacionan:</p>
<p>Concello: O Carballiño.</p>
<p>Denominación do monte: Lameiro Vello, Telleira, A Brea-1, A Brea-2.</p>
<p>Comunidade propietaria: veciños da Vila do Barón, parroquia de Seoane.</p>
<p>Superficie: 19.140 m, aproximadamente en conxunto.</p>
<p>Monte Lameiro Vello dunha superficie aproximada de 8.400 m e as estremas seguintes:</p>
<p>Norte: Manuel Casero.</p>
<p>Sur: Manuel Decabo.</p>
<p>Leste: monte veciñal das Fontaíñas.</p>
<p>Oeste: Sofía Figueiredo e Manuel Decabo.</p>
<p>Monte A Telleira dunha superficie aproximada de 4.600 m, e as estremas seguintes:</p>
<p>Norte: herdeiros de Elier Ojea Álvarez, matadoiro municipal e Luis Rodríguez.</p>
<p>Sur: Manuel Decabo e Celsa Decabo.</p>
<p>Leste: camiño público e Celsa Decabo.</p>
<p>Oeste: camiño público e expropiación da estrada Partovía-Seoane.</p>
<p>Monte A Brea-1 dunha superficie aproximada de 1.640 m, e as estremas seguintes:</p>
<p>Norte: camiño público ó Barón de Seoane.</p>
<p>Sur: Josefa Corral, Manuel Decabo e Celsa Decabo.</p>
<p>Leste: terreo expropiado, estrada Ribadavia-Cea.</p>
<p>Oeste: Emilio González e Celsa Cutixa.</p>
<p>Monte A Brea-2 dunha superficie aproximada de 4.500 m, e as estremas seguintes:</p>
<p>Norte: Emilio González, camiño, Dolores Casero e camiño.</p>
<p>Sur: camiño.</p>
<p>Leste: Isaac Muleiro, Antonio Pérez, herdeiros de Manuel Casero e Juan Alonso.</p>
<p>Oeste: José Casero, camiño e Emilio González.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza.</p>
<p>Notifíquese esta resolución ó alcalde-presidente do Concello do Carballiño, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin á vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo de Ourense no prazo de dous meses, ámbolos dous prazos a partir do día seguinte ó da publicación no Diario Oficial de Galicia (artigos 109 e 116 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa).</p>
<p>O que por orde do presidente do Xurado Provincial de Clasificación de Montes Veciñais en Man Común se fai público no Diario Oficial de Galicia, para xeral coñecemento.</p>
<p>Ourense, 5 de xuño de 1999.</p>
<p>Miriam Areal López</p>
<p>Secretaria do Xurado Provincial de Clasificación de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación de Montes Veciñais en Man Común de Ourense</p>

