---
date: '2000-02-14'
id: 3DBE
page: 1
number: 30
agency: 'CONSELLERÍA DE CULTURA, COMUNICACIÓN SOCIAL E TURISMO'
section: II. AUTORIDADES E PERSOAL
title: >-
  Orde do 31 de xaneiro de 2000 pola que se nomea vocal por designación do
  Padroado do Centro Galego de Arte Contemporánea.
range: Orde
url: 'https://www.xunta.gal/dog/Publicados/2000/20000214/Anuncio3DBE_gl.html'
---
<p>No artigo 5 do Decreto 326/1996, do 26 de xullo, de regulamentación do Centro Galego de Arte Contemporánea, establécese que o Padroado do CGAC será o seu órgano rector colexiado, indicando a composición dos seus membros; e que lle corresponde ó conselleiro de Cultura, Comunicación Social e Turismo o nomeamento dos vocais por designación entre persoas de recoñecido prestixio ou competencia en asuntos relacionados coa cultura e as artes plásticas ou que se distinguiran polos servicios ou axudas ó Centro Galego de Arte Contemporánea.</p>
<p>É polo que, conforme as facultades conferidas na disposición derradeira primeira do citado decreto,</p>
<p>DISPOÑO:</p>
<p>Artigo único.-Nomear como vocal por designación do Padroado do Centro Galego de Arte Contemporánea a Domingo Aller Rodríguez.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, trinta e un de xaneiro de dous mil.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

