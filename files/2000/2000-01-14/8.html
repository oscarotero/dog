---
date: '2000-01-14'
id: 281E
page: 524
number: 9
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 348/1999, do 23 de decembro, polo que se declara a urxente ocupación,
  para efectos de expropiación forzosa, polo Concello de Santiago de Compostela,
  dos bens e dereitos necesarios para a realización das obras do proxecto de
  expropiación para a ordenación funcional da rúa San Lázaro (Camiño Francés),
  tramo: estrada N-547.
range: Decreto
url: 'https://www.xunta.gal/dog/Publicados/2000/20000114/Anuncio281E_gl.html'
---
<p>O Concello de Santiago de Compostela, en sesión que tivo lugar o día 22 de marzo de 1999, aprobou o proxecto de expropiación para a ordenación funcional da rúa San Lázaro (Camiño Francés), tramo: estrada N-547, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52</p>
<p>da Lei de expropiación forzosa. O concello remitiu a documentación complementaria para a correcta tramitación do expediente de data de entrada no rexistro xeral da Consellería de Xustiza, Interior e Relacións Laborais o día 9 de decembro de 1999.</p>
<p>Os bens nos que se concreta a declaración de urxente expropiación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data do 17 de novembro de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a estrada de Lugo (CN-547) ó seu paso por San Lázaro está a sufrir considerables cambios no que se refire á demanda de uso e funcionalidade por motivos tales como a creación de novas rúas de acceso a equipamentos tan importantes como o estadio de San Lázaro, Pazo de Congresos, entrada no polígono das Fontiñas.</p>
<p>Todos estes cambios supoñen a necesidade de ordena-la travesía do núcleo de San Lázaro para adaptala ás novas necesidades, tanto desde o punto de vista do tráfico rodado como do tránsito dos peóns.</p>
<p>A urxencia, pois, vén motivada pola necesidade de resolver axeitadamente o funcionamento da devandita estrada e dar resposta inmediata ó problema actual de tráfico e o que xerarán os referidos equipamentos.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo da deliberación do Consello da Xunta de Galicia na súa reunión do día vintetrés de decembro de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Santiago de Compostela para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de expropiación para a ordenación funcional da rúa San Lázaro (Camiño Francés), tramo: estrada N-547.</p>
<p>Santiago de Compostela, vintetrés de decembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

