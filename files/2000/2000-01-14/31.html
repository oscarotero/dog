---
date: '2000-01-14'
id: '2882'
page: 560
number: 9
agency: FUNDACIÓN PÚBLICA HOSPITAL VIRXE DA XUNQUEIRA
section: VI. ANUNCIOS
title: >-
  Acordo do 15 de decembro de 1999 polo que se anuncia a convocatoria de probas
  de selección de persoal facultativo especialista conforme a Lei 10/1996, do 5
  de novembro (Diario Oficial de Galicia número 227, do 20 de novembro).
range: Acordo
url: 'https://www.xunta.gal/dog/Publicados/2000/20000114/Anuncio2882_gl.html'
---
<p>Probas de selección de persoal facultativo especialista.</p>
<p>Na súa virtude, a dirección da fundación fai pública a convocatoria da selección dun posto de especialista en traumatoloxía e ortopedia (Ref. TRA), e dous postos de especialistas en xinecoloxía e obstetricia (Ref. XIN) de acordo coas seguientes bases:</p>
<p>Titulación: a que corresponda, vía MIR ou equivalente.</p>
<p>Tipo de contrato: a contratación do persoal que resulte seleccionado someterase ó disposto no Real decreto lei 8/1997, do 16 de maio, en materia de fomento da contratación indefinida e tamén ó dis</p>
<p>posto no artigo 15.1º do Estatuto dos traballadores. O contrato será a tempo completo.</p>
<p>Procedemento de selección: consistirá nunha proba que será eliminatoria, sobre a especialidade. Os candidatos que superen a proba someteranse, nunha segunda fase, á baremación do currículum vitae e á realización dunha entrevista a cada un dos aspirantes, cunha ponderación da valoración global do 45% e 55% respectivamente.</p>
<p>A selección efectuarase por unha comisión designada para o efecto.</p>
<p>Puntuación final e aspirantes seleccionados: coas puntuacións outorgadas, confeccionarase o listado final. Se se considera que os candidatos non reúnen os requisitos mínimos, declararase deserta a convocatoria.</p>
<p>Inicio das probas: as probas non se realizarán antes dun mes, desde que se publique esta convocatoria.</p>
<p>Solicitude de participación: deberase enviar un currículum vitae detallado (xustificando documentalmente os méritos alegados) ó seguinte enderezo: Recheo s/n, Paseo Marítimo 15270 Cee-A Coruña, no prazo improrrogable de 20 días naturais, contados desde a publicación deste anuncio no Diario Oficial de Galicia, indicando no sobre a referencia correspondente, unha vez aboada a cantidade de 2.000 ptas., do que se xuntará xustificante de pagamento, en concepto de dereitos de exame, que se aboarán na conta do BBV nº 0182-5947-11-001011112/4.</p>
<p>Teléfono de información: 981 70 61 99.</p>
<p>Incorporación: a formalización do contrato e a incorporación definitiva dos seleccionados producirase segundo as necesidades da posta en funcionamento do servicio do hospital.</p>
<p>Cee, 15 de decembro de 1999.</p>
<p>José Rey Aneiros</p>
<p>Director da Fundación Pública Hospital Virxe</p>
<p>da Xunqueira</p>

