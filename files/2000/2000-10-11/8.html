---
date: '2000-10-11'
id: 123B6
page: 13
number: 198
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 19 de setembro de 2000 pola que se convocan unhas xornadas sobre
  a seguridade da poboación diante de situacións de risco: as respostas desde a
  experiencia e a investigación.
range: Resolución
url: 'https://www.xunta.gal/dog/Publicados/2000/20001011/Anuncio123B6_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2000, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas sobre a seguridade da poboación</p>
<p>diante de situacións de risco: as respostas desde a experiencia e a investigación, que deberán desenvolverse conforme as seguintes bases:</p>
<p>Obxectivos.</p>
<p>As xornadas teñen por obxectivos afondar máis na análise daquelas situacións que entrañan máis risco e perigo para a seguridade colectiva da poboación, así como ter en conta as solucións e propostas que desde o campo da investigación científica, fundamentalmente desde as chamadas ciencias do perigo, e á vez desde a experiencia dos técnicos implicados nesta temática, se poden achegar para unha mellor garantía da seguridade.</p>
<p>Destinatarios.</p>
<p>As xornadas van dirixidas a persoal con responsabilidade en temas de protección civil, membros das forzas e corpos de Seguridade, bombeiros e colectivos interesados en xeral.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán será de 125.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 24 de outubro, ás 14 horas.</p>
<p>3. As instancias deberán enviarse á sede da Academia Galega de Seguridade: Avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Duración e datas.</p>
<p>As xornadas desenvolveranse durante os días 26 e 27 de outubro de 2000, en xornadas de mañá e tarde.</p>
<p>O horario será o seguinte:</p>
<p>Día 26: de 9.30 a 13.30 horas e de 16.15 a 20 horas.</p>
<p>Día 27: de 10 a 14 horas.</p>
<p>Relación de admitidos.</p>
<p>A relación de admitidos publicarase o día 25 de outubro no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>As xornadas celebraranse no salón de actos nº 2 da Consellería da Presidencia e Administración Pública, sito no edificio administrativo San Caetano en Santiago de Compostela.</p>
<p>Certificado de asistencia.</p>
<p>Ó remate das xornadas entregaráselle un certificado de asistencia a aquelas persoas que acrediten a súa participación continuada a elas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento normal das xornadas para adaptalas ás necesidades da Administración e ás continxencias que poidan xurdir.</p>
<p>A Estrada, 19 de setembro de 2000.</p>
<p>Juan José Fariñas-Ferro Rodríguez</p>
<p>Director xeral da Escola Galega de Seguridade</p>

