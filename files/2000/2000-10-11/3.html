---
date: '2000-10-11'
id: 123A2
page: 13
number: 198
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Decreto 236/2000, do 5 de outubro, polo que se modifican os prezos do Diario
  Oficial de Galicia.
range: Decreto
url: 'https://www.xunta.gal/dog/Publicados/2000/20001011/Anuncio123A2_gl.html'
---
<p>O Diario Oficial de Galicia, órgano oficial de difusión e expresión da actividade administrativa da Comunidade Autónoma de Galicia, vén publicándose ininterrompidamente desde 1982.</p>
<p>En 1999, por Decreto 273/1999, produciuse o último incremento nos prezos da subscrición e da inserción de anuncios, pero razóns tales como un mellor axuste nos seus custos, a necesidade de prestar un mellor servicio ós cidadáns proporcionándolles acceso gratuíto ós contidos do DOG por Internet durante quince días, así como o incremento de paxinación e do IPC fan aconsellable proceder a unha revisión dos prezos.</p>
<p>Na súa virtude, e de acordo co artigo 12 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, por proposta do conselleiro da Presidencia e Administración Pública tralo informe favorable da Consellería de Economía e Facenda e logo de deliberación do Consello da Xunta de Galicia na súa reunión do día cinco de outubro de dous mil,</p>
<p>DISPOÑO:</p>
<p>Artigo 1º</p>
<p>1. Establécense os seguintes prezos de subscrición anual para o Diario Oficial de Galicia:</p>
<p>-Subscrición en papel en galego ou castelán: 21.300 pesetas/ano. (128,02 euros).</p>
<p>-Subscrición por Internet en galego ou castelán: 23.760 pesetas/ano. (142,80 euros).</p>
<p>-Subscrición por Internet en galego ou castelán dos anos anteriores: 15.000 pesetas/ano. (90,15 euros).</p>
<p>2. Establécense igualmente os seguintes prezos para outros productos do Diario Oficial de Galicia:</p>
<p>-CD-Rom do ano 2001 para non subscritores: 15.000 pesetas/exemplar. (90,15 euros).</p>
<p>-CD-Rom dos anos anteriores: 15.000 ptas./exemplar (90,15 euros).</p>
<p>-Exemplar solto do DOG en papel: 130 ptas. (0,78 euros).</p>
<p>3. O aboamento do prezo anual da subscrición ó DOG en papel dá dereito á recepción do CD-Rom correspondente ó mesmo período, sempre que o subscritor así o solicite ó formaliza-la subscrición.</p>
<p>4. O aboamento do prezo anual da subscrición ó DOG por Internet dá igualmente dereito á recepción do CD-Rom correspondente ó mesmo período, sempre que o subscritor así o solicite ó formaliza-la subscrición. Rematado este período o subscritor continuará con dereito de acceso ós exemplares pagados sempre que permaneza como tal.</p>
<p>5. O prezo do acceso por Internet ós DOG correspondentes ó período comprendido entre o 1 de xullo de 1995 e o 31 de decembro de 2000 fíxase en 75.000 pesetas ou 450,76 euros. Este dereito de</p>
<p>acceso, que require a subscrición ó ano que corre, ten vixencia mentres o interesado continúe como subscritor. Se a subscrición se fai por menos anualidades o prezo será de 15.000 pesetas cada unha, pero requirirá igualmente a subscrición ó ano que corre.</p>
<p>Artigo 2º</p>
<p>1. O prezo dos anuncios no Diario Oficial de Galicia fíxase para cada liña en columna de 18 cíceros (54 espacios) en:</p>
<p>a) Procedemento ordinario: 765 pesetas (4,60 euros).</p>
<p>b) Procedemento urxente: 1.530 pesetas (9,20 euros).</p>
<p>Artigo 3º</p>
<p>Os prezos establecidos nos artigos anteriores entenderanse, se é o caso, co IVE incluído.</p>
<p>Disposicións derradeiras</p>
<p>Primeira.-Os prezos establecidos neste decreto entrarán en vigor o día 1 de xaneiro de 2001.</p>
<p>Segunda.-Facúltase o conselleiro da Presidencia e Administración Pública para dicta-las disposicións necesarias para o desenvolvemento e aplicación deste decreto.</p>
<p>Santiago de Compostela, cinco de outubro de dous mil.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

