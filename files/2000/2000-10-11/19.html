---
date: '2000-10-11'
id: '123E6'
page: 13
number: 198
agency: CONCELLO DE MOS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20001011/Anuncio123E6_gl.html'
---
<p>En sesión plenaria do 28-3-2000, aprobáronse provisionalmente as modificacións das normas subsidiarias municipais das parcelas 1 ata 16, ambas inclusives, da urbanización San Antoniño do Concello de Mos, segundo os parámetros do artigo 18 para zona Z3.</p>
<p>Tipo de ordenación: vivenda unifamiliar illada ou pegada de dúas en dúas.</p>
<p>Parcela mínima: 500 m.</p>
<p>Ocupación máxima: 25%.</p>
<p>Altura máxima edificable: 6 m, dúas plantas.</p>
<p>Coeficiente de edificabilidade: 0,8 m/m.</p>
<p>Recuamentos á fachada: 5 m.</p>
<p>Recuamentos a lindeiros: 3 m.</p>
<p>Cumprindo tódolos parámetros das zonas planteadas.</p>
<p>Na zona Z-3 baixa, a parcela mínima é de 500 m, co cal o número de vivendas unifamiliares se reduce, con respecto ó planteamento actual, producíndose unha menor densidade da poboación e volume edificatorio que na urbanización de orixe. Tipoloxía edificatoria.</p>
<p>A tipoloxía das vivendas do planeamento actual consiste en grupos de vivendas pegadas de 6, ata completar un total de 95 vivendas.</p>
<p>A topoloxía do proxecto será a seguinte:</p>
<p>Parte alta, correspondente á zonificación (Z2-A), vivendas unifamiliares pareadas, pegadas dúas a dúas.</p>
<p>Parte baixa, correspondente á zonificación de vivendas unifamiliares illadas.</p>
<p>Con total de 65 vivendas, reducindo o número destas con respecto ó planeamento actual.</p>
<p>Nova parcelación.</p>
<p>No planeamento actual consta de 16 parcelas, da 1 ata a 16, ambas incluídas.</p>
<p>En proxecto realizamos 65 parcelas, corenta na zona (Z2-A) e 25 na zona (Z3).</p>
<p>Apertura da nova vía.</p>
<p>Que divide fisicamente o terreo en dúas partes, o cal implica dúas zonificacións diferentes.</p>
<p>A vía proxectada terá 4,50 m de calzada e 1,80 m de beirarrúa por cada lado, para dar cumprimento o artigo 6 do anexo da Lei 8/1997. O sentido da circulación será único e indicado no plano da rede viaria.</p>
<p>O largo total será de 8,10 m, co cal o peche do predio estará a 4,05 m do eixe da vía, cumprindo co artigo 61 da Lei 1/1997, do solo de Galicia.</p>
<p>A nova vía soluciona o acceso á totalidade das parcelas, mellorando o do planeamento actual, por motivo das fortes pendentes que temos nas parcelas.</p>
<p>As obras de urbanización e apertura da vía, serán por conta da empresa promotora Rúas de Mos, S.L.</p>
<p>Mos, 28 de agosto de 2000.</p>
<p>Ramón Alonso Fernández</p>
<p>Alcalde</p>

