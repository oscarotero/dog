---
date: '2000-01-24'
id: 2CDA
page: 942
number: 15
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 12 de xaneiro de 2000 sobre o exercicio das competencias en materia de
  mediación de seguros.
range: Orde
url: 'https://www.xunta.gal/dog/Publicados/2000/20000124/Anuncio2CDA_gl.html'
---
<p>Mediante o Decreto 321/1999, do 16 de decembro, polo que se asumen funcións e servicios transferidos á Comunidade Autonóma mediante o Real decreto 1748/1995, o Consello da Xunta asignoulle á Consellería de Economía e Facenda o exercicio das competencias que en materia de mediación de seguros privados lle corresponden á Comunidade Autónoma de Galicia.</p>
<p>De conformidade co previsto no artigo 149.3º parágrafo final da Constitución española, prevese que as ditas competencias sexan exercidas, ata o momento en que se estableza un marco legal autonómico, con suxeición á Lei 9/1992, do 30 de abril, de mediación de seguros privados, e demais disposicións que a desenvolven.</p>
<p>Así mesmo, o exercicio destas novas competencias fai necesario desde o punto de vista organizativo, delimita-lo centro directivo concreto que, dentro da estructura da Consellería de Economía e Facenda exercerá as ditas competencias.</p>
<p>Por todo isto,</p>
<p>DISPOÑO:</p>
<p>Artigo 1º</p>
<p>A Dirección Xeral de Política Financeira e Tesouro exercerá as competencias que en materia de mediación de seguros privados lle foron asignadas á Consellería de Economía e Facenda, mediante o Decreto 321/1999, do 16 de decembro, polo que se asumen funcións e servicios transferidos á Comunidade Autónoma de Galicia mediante o Real decreto 1748/1999, do 19 de novembro.</p>
<p>Artigo 2º</p>
<p>O Rexistro Administrativo de Corredores de Seguros, de Sociedades de Corredoría de Seguros e dos seus Altos Cargos, a que se refire o artigo 15, parágrafo 4º, da Lei 9/1992, do 30 de abril, levarase na Dirección Xeral de Política Financeira e Tesouro da Consellería de Economía e Facenda.</p>
<p>Artigo 3º</p>
<p>No ámbito competencial da Xunta de Galicia tódalas referencias que a Lei 9/1992, do 30 de abril, fai á Dirección General de Seguros, entenderanse feitas á Dirección Xeral de Política Financeira e Tesouro.</p>
<p>Disposicións derradeiras</p>
<p>Primeira.-A mediación de seguros, nos aspectos non previstos pola normativa autonómica galega, rexerase supletoriamente pola Lei estatal 9/1992, do 30 de</p>
<p>abril, de mediación de seguros privados, e polas normas que a desenvolven.</p>
<p>Segunda.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 12 de xaneiro de 2000.</p>
<p>José Antonio Orza Fernández</p>
<p>Conselleiro de Economía e Facenda</p>

