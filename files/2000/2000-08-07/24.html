---
date: '2000-08-07'
id: FEFE
page: 11
number: 152
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 8 de xuño de 2000, da Delegación Provincial de Lugo, de
  notificación de incoación do expediente sancionador en materia de pesca
  fluvial P-79/2000, devolto polo servicio de correos.
range: Resolución
url: 'https://www.xunta.gal/dog/Publicados/2000/20000807/AnuncioFEFE_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27 de novembro), de réxime xurídico das administracións públicas e do procedemento administrativo común e no Decreto 482/1997, do 30 de decembro (DOG do 8-1-1998), polo que se establece a estructura orgánica da Consellería de Medio Ambiente, notifícaselle ás persoas que no anexo se mencionan, que con esta data resolvín publica-lo acordo de iniciación do procedemento sancionador por infracción da Lei 7/1992, do 24 de xullo, de pesca fluvial de Galicia (DOG nº 151, do 5 de agosto), por non ser posible a notificación a través do servicio de correos.</p>
<p>Noméase instructora deste procedemento a Paloma Quiroga López e secretario a José Antonio García Blanco, funcionarios desta delegación provincial, podendo ser recusados en calquera momento da tramitación do expediente de concorre-los supostos legais.</p>
<p>Os interesados disporán dun prazo de quince días (15), contados a partir do seguinte ó da publicación desta notificación, para achegar, por escrito, cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta Delegación Provincial de Lugo, sita na Ronda da Muralla, 70-1ª planta.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobada polo Real decreto 1398/1993, do 4 de agosto (BOE nº 189, do 9 de agosto).</p>
<p>Lugo, 2 de xuño de 2000.</p>
<p>Luis González Vázquez</p>
<p>Delegado provincial de Lugo</p>
<p>ANEXO</p>
<p>Expediente nº: P-79/2000.</p>
<p>Denunciado: Juan Bautista Novelle Novoa (DNI 34.122.011).</p>
<p>Ultimo enderezo coñecido: r/ Ponte da Virxe, nº 5, Monforte de Lemos (Lugo).</p>
<p>Feitos imputados: practica-lo deporte da pesca con cana en día inhábil (luns), sen estar en posesión da preceptiva licencia de pesca en vigor. Feitos constatados o día 17-4-2000, ás 16.20 h no río Sil, Nocedo. Quiroga. Lugo.</p>
<p>Precepto sancionador: 34.1º; 34.6º da Lei de pesca 7/1992.</p>
<p>Cualificación infracción: menos grave.</p>
<p>Sanción: 75.000 pesetas de multa.</p>
<p>Inhabilitación para obte-la licencia de pesca por un ano e seis meses.</p>

