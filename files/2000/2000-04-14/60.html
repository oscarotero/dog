---
date: '2000-04-14'
id: '81E6'
page: 6
number: 74
agency: CONCELLO DE SADA
section: VI. ANUNCIOS
title: Anuncio de aprobación definitiva.
range: Anuncio
url: 'https://www.xunta.gal/dog/Publicados/2000/20000414/Anuncio81E6_gl.html'
---
<p>Rematado o prazo de exposición ó público, logo do anuncio no Diario Oficial de Galicia da aprobación inicial da delimitación de unidade de execución sita en Mandín-Soñeiro, promovido por Promo Plutón, S.L., así como do proxecto de urbanización do proxecto de compensación, a Alcaldía-Presidencia do Concello de Sada, en virtude das facultades que lle confire o artigo 21.1º.j) da Lei 7/1985 do 2 de abril, resolve aprobar definitivamente os devanditos instrumentos urbanísticos.</p>
<p>Contra o acto de aprobación definitiva, que pon fin á vía administrativa, poderase interpoñer recurso potestativo de reposición perante a alcaldía do concello, no prazo dun mes contado desde o dia seguinte ó da súa publicación no DOG. Alternativamente, o acto de aprobación definitiva poderá impugnarse directamente en vía xurisdiccional mediante a interposición de recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no DOG.</p>
<p>No suposto de que se interpoña recurso de reposición, non poderá interpoñerse recurso contencioso-administrativo mentres non se resolva expresa ou presuntamente o recurso de reposición interposto. En tal caso, o prazo para interpoñe-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición ou no que este deba entenderse presuntamente desesti</p>
<p>mado. No suposto de desestimación presunta do recurso de reposición, o prazo para interpoñe-lo recurso contencioso-administrativo é de seis meses.</p>
<p>Non obstante, poderase interpoñer calquera outro que se coide pertinente.</p>
<p>Sada, 17 de marzo de 2000.</p>
<p>O alcalde</p>
<p>Rubricado</p>

