---
date: '2000-07-11'
id: E8BA
page: 10
number: 134
agency: CONCELLO DE CANGAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000711/AnuncioE8BA_gl.html'
---
<p>En cumprimento do disposto no artigo 48 da Lei 1/1997, do 24 de marzo, do solo de Galicia e 134 do Reglamento de planeamento, procédese a publicación do seguinte acordo adoptado polo Concello Pleno en sesión do 31 de maio do 2000:</p>
<p>3º. Dictame da comisión informativa de Urbanismo e Medio Ambiente relativo á aprobación definitiva do Plan especial de protección e reforma interior da zona vella (PEPRI).</p>
<p>O Concello Pleno, de conformidade co dictame emitido e coa proposta formulada, acorda:</p>
<p>Primeiro.-Aprobar definitivamente o Plan especial denominado de protección e reforma interior da zona vella de Cangas, nos mesmos termos nos que foi remitido á Consellería de Política Territorial, Obras Públicas e Vivenda, para os efectos do informe previo á aprobación definitiva e incorporando ó expediente, en virtude das observacións indicadas en tal informe, a documentación que neste sentido presentou o equipo redactor así como o convenio urbanístico formalizado polo alcalde, polo que, se desenvolve urbanisticamente a parcela na que se sitúa o cine Calvar, previndo para a futura edificación que se levante sobre tal parcela un posible uso de servicios administrativos ademais do comercial e cultural xa previstos.</p>
<p>Segundo.-Publicar no Diario Oficial de Galicia e no BOP o presente acordo con indicación dos recursos procedentes contra este, debendo, así mesmo, publicarse integramente as ordenanzas do plan.</p>
<p>Terceiro.-Dar traslado á CPTOPV dunha copia autenticada do expediente administrativo completo e de dous exemplares do instrumento aprobado definitivamente con tódolos plans e documentos que integran o plan, nos que deberá constar dilixencia do secretario do concello, facendo consta-la aprobación recaída.</p>
<p>Recursos procedentes. Contra o presente acto que pon fin á vía administrativa, poderase interpoñer recurso potestativo de reposición, perante o mesmo órgano que o dicta, no prazo dun mes, contado a partir do día seguinte a esta notificación, ou recurso contencioso-administrativo perante a Sala do Contencioso-Administrativo do Tribunal Superior de Xusticia de Galicia, no prazo de dous meses, contados de maneira idéntica, se prexuízo de que os</p>
<p>interesados poidan exercer calquera outro recurso que estimen procedente.</p>
<p>O recurso contencioso-administrativo non se poderá interpoñer ata que sexa resolto expresamente ou se produza a desestimación presunta do recurso de reposición que, se é o caso, se interpuxera.</p>
<p>No suposto de interposición do recurso potestativo de reposición, este entenderase desestimado se no prazo dun mes, computado desde o día seguinte a tal interposición, o órgano competente para resolvelo non dictara e notificara resolución expresa.</p>
<p>Contra a desestimación presunta do recurso de reposición poderá interpoñerse recurso contencioso-administrativo perante o xulgado antes mencionado no prazo de seis meses, contados a partir do día seguinte a aquel en que, de conformidade co anterior, se produza o acto presunto.</p>
<p>Cangas, 7 de xuño de 2000.</p>
<p>José E. Sotelo Villar</p>
<p>Alcalde</p>

