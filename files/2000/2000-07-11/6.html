---
date: '2000-07-11'
id: E836
page: 10
number: 134
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 6 de xuño de 2000, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, do convenio colectivo da empresa Transportes La Unión, S.A.
range: Resolución
url: 'https://www.xunta.gal/dog/Publicados/2000/20000711/AnuncioE836_gl.html'
---
<p>Visto o texto do convenio colectivo para a empresa Transportes La Unión, S.A., con nº de código 3601322, que tivo entrada nesta delegación provincial o día 1-6-2000, subscrito en representación da parte económica pola representación da empresa, e da parte social, polo comité de empresa, con data 20-5-2000. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 6 de xuño de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa Transportes</p>
<p>La Unión, S.A. e os seus traballadores</p>
<p>Artigo 1º.-Ámbito de aplicación.</p>
<p>Este convenio afecta a todo o persoal pertencente actualmente ó cadro de persoal da empresa Transportes La Unión, S.A., así como aquel que ingrese durante a vixencia deste.</p>
<p>Artigo 2º.-Vixencia.</p>
<p>Este convenio entrará en vigor o 1-4-2000 ó 31-12-2002, e entenderase prorrogado de ano en ano agás denuncia de calquera das partes, con tres meses de antelación, como mínimo, á data do seu remate ou prórrogas.</p>
<p>A dita prórroga non terá efecto sobre a táboa salarial, que seguirá incrementándose tódolos anos, o 1 de xaneiro, sobre a parte proporcional que se acorde entre empresa e traballadores.</p>
<p>Artigo 3º.-Ámbito persoal.</p>
<p>Estas normas obrigan a totalidade do persoal ocupado pola empresa, tanto se realiza función técnica como manual.</p>
<p>Artigo 4º.-Compensacións.</p>
<p>As condicións pactadas son compensables na súa totalidade coas que viñeran rexendo, por mellora pactada ou voluntaria concedida pola empresa.</p>
<p>Artigo 5º.-Absorcións.</p>
<p>As melloras que por disposición legal ou regulamentaria poidan establecerse no futuro serán absorbibles polos aumentos acordados por este convenio, sempre e cando non superen os beneficios que se conceden no conxunto deste.</p>
<p>Artigo 6º.-Situacións persoais.</p>
<p>Respectaranse as situacións persoais que con carácter de cómputo anual excedan destas normas mencionadas estrictamente ad personam. Como as melloras económicas que se implantan en virtude deste convenio teñen o carácter de mínimas, consideradas no seu conxunto, subsistirán os pactos, cláusulas e situacións de feito, establecidas por costume xeral ou de lugar implantadas pola empresa, que significaran condicións máis beneficiosas para os traballadores.</p>
<p>Artigo 7º.-Soldos e salarios.</p>
<p>Os soldos e salarios que corresponden ó persoal afectado por este convenio e para o período do 1 de abril ata o 31 de decembro de 2000, son os que figuran na táboa salarial anexa, máis antigüidade cando corresponda.</p>
<p>Para o resto de vixilancia ou prórroga revisarase o 1 de xaneiro de cada ano no que acorden a empresa e traballadores.</p>
<p>Artigo 8º.-Gratificacións extraordinarias.</p>
<p>As gratificacións extraordinarias do ano aboaranse na contía de 30 días, segundo a táboa salarial, máis antigüidade se é o caso; denominaranse, 25 de xullo, Nadal e beneficios, e serán feitas efectivas antes do 22 de xullo, 20 de decembro e 15 de marzo.</p>
<p>Artigo 9º.-Vacacións.</p>
<p>Todo o persoal de servicio da empresa desfrutará un período anual de vacacións de 30 días naturais e como norma xeral nun ou dous períodos distintos, un dos cales será preferentemente en verán.</p>
<p>Artigo 10º.-Complementos nocturnos.</p>
<p>O persoal que traballe entre as 22 e as 6 horas percibirá un suplemento por traballo nocturno equivalente ó 25% do soldo ou salario base sinalado na súa categoría profesional na táboa de salarios deste convenio. Estas bonificacións percibiranas incluso aqueles que por razón da súa quenda de traballo efectúen a súa xornada dentro destes límites, pero para iso será preciso que polo menos traballen tres horas dentro do período considerado. Exclúese do cobramento do expresado suplemento ó persoal que realice a súa función durante a noite e que fora contratado para tal fin.</p>
<p>Artigo 11º.-Conductor-perceptor.</p>
<p>O conductor-perceptor percibirá, ademais da remuneración de conductor, un suplemento salarial</p>
<p>do 20% do seu salario base, por cada día de traballo no que realice ámbalas dúas funcións.</p>
<p>Artigo 12º.-Axudas de custo.</p>
<p>1. As axudas de custo durante a vixencia deste convenio serán para a comida 1.200 ptas. e a cea serán de 1.200 ptas., pasa-la noite será de 1.580 pesetas, en caso de servicio de liña regular de viaxeiros de Galicia.</p>
<p>2. No caso de servicio discrecional en España e Portugal, o importe da axuda de custo da comida será de 2.015 ptas. e de cea 2.015 pesetas e pasa-la noite será de 2.410 pesetas.</p>
<p>3. No resto dos países non mencionados nos puntos anteriores, o importe da axuda de custo será de 2.880 pesetas de comida, 2.880 pesetas de cea, de pasa-la noite será de 3.650 pesetas.</p>
<p>4. Aboarase o importe asignado para a axuda de custo do mediodía cando saia da súa residencia antes das 12.15 horas e volva despois as 14.30 horas e non teña polo menos hora e media para comer, cando estea na súa residencia.</p>
<p>Terá dereito á cea cando chegue á súa residencia despois das 23 horas.</p>
<p>5. A empresa terá a facultade do pagamento do aloxamento ou da comida do traballador en substitución da axuda de custos; as ditas axudas de custo serán revisadas coa táboa salarial.</p>
<p>Artigo 13º.-Xornada de traballo.</p>
<p>A xornada semanal de traballo será de 40 horas efectivas para todo o persoal, de acordo co Estatuto dos traballadores.</p>
<p>A xornada anual ordinaria será de 1.826 h e 27 minutos de traballo efectivo. Cando a súa distribución supoña a superación das 40 horas semanais, o control e cómputo da xornada verificarase bimensualmente, en termos de media. Cando por razóns obxectivas sexa necesario, as partes negociarán outros sistemas de cómputo e control, respectando en todo caso o tempo máximo de xornada ordinaria anual mencionada anteriormente.</p>
<p>Para efectos de xornada, será de aplicación o disposto no Real decreto 1561/1995, do 21 de setembro, e demais normas específicas para o sector de transportes.</p>
<p>En canto ás horas de presencia, haberá que aterse ó disposto no R.D. 1561/1995, de setembro.</p>
<p>Artigo 14º.-Descansos.</p>
<p>O descanso semanal e entre xornada estará de acordo coa lexislación vixente en cada momento e no Estatuto dos traballadores.</p>
<p>Artigo 15º.-Horas extraordinarias estructurais.</p>
<p>Para os efectos do previsto no Real decreto 92/1983 e a Orde do 1 de marzo de 1983, do Ministerio de Traballo e Seguridade Social, sobre cotización adicional de horas extraordinarias estructurais, consideraranse como tales as que se realicen</p>
<p>con ocasión de accidentes ou para solucionar necesidades urxentes que veñan esixidas de inmediato polo servicio, as que obedecen a períodos punta de producción, ausencias imprevistas, cambio de quenda ou outras circunstancias de carácter estructural derivadas da propia natureza da actividade de transportes. Terán o carácter de ordinarias ata 2 de toma e deixa por día de servicio.</p>
<p>Serán contabilizadas en cómputo mensual e aboadas sempre que superen as normais de traballo.</p>
<p>Artigo 16º.-Licencias e permisos.</p>
<p>En canto ós permisos e licencias, axustarase ó disposto no Estatuto dos traballadores e demais leis.</p>
<p>Artigo 17º.-Dimisión ou cesamento.</p>
<p>Todo empregado terá dereito a dimitir do seu cargo sen estar obrigado a alega-las causas da súa determinación.</p>
<p>Para iso, o persoal comunicaralle á dirección da empresa e por escrito a data na que deixará de presta-los seus servicios e cunha antelación mínima de 15 días.</p>
<p>O abandono do posto de traballo, sen que transcorrera o prazo sinalado, será penalizado cunha sanción económica equivalente ó salario que lle corresponda e polos días que falten desde o abandono do servicio ou traballo ata a data en que, cumprido o trámite de aviso previo, lle correspondera o cesamento.</p>
<p>Artigo 18º.-Excedencias.</p>
<p>Haberá que aterse ó establecido no Estatuto dos traballadores.</p>
<p>Artigo 19º.-Uniformes.</p>
<p>A empresa concederalle ó persoal de movemento dous uniformes: un de inverno e outro de verán, de común acordo coa empresa e os traballadores.</p>
<p>Ó persoal de talleres: dúas fundas ó ano e botas de seguridade.</p>
<p>Artigo 20º.-Enfermidade e accidentes.</p>
<p>Durante as situacións de incapacidade laboral transitoria derivadas de accidente de traballo ou enfermidade común que necesite intervención cirúrxica, a empresa completará ata o importe íntegro do salario do convenio e por un máximo de 6 meses contados desde a data de baixa, a prestación económica aboada pola Seguridade Social.</p>
<p>Tamén se aplicará o disposto no punto anterior no caso de baixa por enfermidade común que necesite hospitalización, sempre que esta sexa superior a 6 días.</p>
<p>Artigo 21º.-Retirada do permiso de conducir.</p>
<p>No caso de que a un conductor lle fora retirado o permiso de conducir por algunha causa no servicio da empresa e conducindo un vehículo desta, a empresa terá a obriga de colocalo noutro posto de traballo o máis parecido ó seu, como máximo dúas veces</p>
<p>ó ano e as dúas veces non sumarán máis de seis meses tamén ó ano.</p>
<p>O acordado neste artigo non será de aplicación cando as causas proveñan por supera-lo límite permitido de taxa alcohólica comprobado pola autoridade competente.</p>
<p>Artigo 22º.-Dereitos sindicais.</p>
<p>Haberá que aterse ó que determine o Estatuto dos traballadores.</p>
<p>Artigo 23º.-Seguro de accidente laboral.</p>
<p>A empresa contratará totalmente ó seu cargo un seguro colectivo a favor dos seus traballadores de 3.000.000 de pesetas por cada un, de forma que en caso de falecemento por accidente laboral ó servicio da empresa a citada cantidade será cobrada polos seus herdeiros legais.</p>
<p>Este seguro non constitúe unha substitución das obrigas da empresa en materia de Seguridade Social, senón un complemento desta.</p>
<p>Artigo 24º.-Antigüidade.</p>
<p>Consistirá nas seguintes porcentaxes de aumento, a partir do mes seguinte ó cumprimento de antigüidade na empresa para os traballadores fixos no cadro de persoal á sinatura deste convenio, de 2 anos, o 5%; 5 anos, o 10%; 9 anos, o 20%; ós 15 anos, o 30%; ós 19 anos, o 40%; ós 24 anos, o 50%; e como último aumento ós 29 anos, o 60%.</p>
<p>Artigo 25º.-Quebranto de moeda.</p>
<p>En concepto de quebranto de moeda, os conductores-perceptores percibirán a cantidade de 130 pesetas por cada día en que leven a cabo os ditos labores.</p>
<p>Artigo 26º.-Sancións.</p>
<p>A empresa responsabilizarase do aboamento das sancións impostas ós conductores cando sexan debidas a causas alleas á súa vontade, na conducción autorizada de vehículos da empresa.</p>
<p>Artigo 27º.-Lexislación subsidiaria.</p>
<p>En todo o non expresamente previsto neste convenio haberá que aterse ó disposto no Estatuto dos traballadores e demais disposicións vixentes en cada momento.</p>
<p>Artigo 28º.-Comisión paritaria.</p>
<p>Para a interpretación das cláusulas deste convenio, a comisión paritaria estará formada por dous representantes da empresa e dous membros do comité desta de entre os que tomaron parte na comisión negociadora e nomeados polo dito comité.</p>
<p>Artigo 29º.-Partes asinantes do convenio.</p>
<p>Asinan este convenio colectivo, pola representación económica da dirección de Transportes La Unión S.A., Raúl José López López e José Manuel Álvarez García, e pola representación da parte social, os membros do comité que figuran na acta.</p>
<p>Táboa de salarios</p>
<p>Desde o 1-4-2000 ó 31-12-2000</p>
<p>Ptas./mesPtas./h/ext.</p>
<p>Persoal administrativo</p>
<p>Xefe de servicio156.4691.798</p>
<p>Enxeñeiros e licenciados136.3681.568</p>
<p>Xefe de negociado108.7101.249</p>
<p>Oficial de primeira 98.3191.131</p>
<p>Oficial de segunda 91.9171.057</p>
<p>Auxiliar administrativo 83.146  956</p>
<p>Persoal de movemento</p>
<p>Xefe de tráfico de primeira118.0541.358</p>
<p>Xefe de tráfico de segunda113.8551.309</p>
<p>Xefe de tráfico de terceira107.0071.231</p>
<p>Ptas./díaPtas./h/ext.</p>
<p>Inspector3.388889</p>
<p>Conductor-perceptor3.316870</p>
<p>Conductor3.257856</p>
<p>Cobrador2.842748</p>
<p>Mozo de administración2.710712</p>
<p>Ptas./mesPtas./h/ext.</p>
<p>Vendedores/as de billetes 91.1991.036</p>
<p>Ptas./mesPtas./h/ext.</p>
<p>Persoal de talleres</p>
<p>Xefe de taller135.3021.555</p>
<p>Encargado de taller105.7051.215</p>
<p>Ptas./díaPtas./h/ext.</p>
<p>Xefe de equipo3.541930</p>
<p>Oficial de primeira3.410895</p>
<p>Oficial de segunda3.251854</p>
<p>Oficial de terceira3.110817</p>
<p>Aprendices (salario mínimo segundo idade en cada caso).</p>

