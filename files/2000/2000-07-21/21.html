---
date: '2000-07-21'
id: F546
page: 11
number: 142
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 30 de xuño de 2000, da Delegación Provincial de Pontevedra, pola
  que se dispón a publicación do acordo de apertura e prego de cargos formulada
  no expediente sancionador P-27/2000, incoado ó abeiro da Lei 14/1985.
range: Resolución
url: 'https://www.xunta.gal/dog/Publicados/2000/20000721/AnuncioF546_gl.html'
---
<p>Nesta delegación provincial séguese expediente sancionador número P-27/2000, contra José Manuel e Juan Carlos Pazos Barros (Don Juan, S.C.), e a empresa operadora Salón Casablanca, S.L. por presunta infracción da Lei 14/1985, do 23 de outubro, no que se resolveu, de conformidade co disposto no artigo 59.4º da Lei 30/1992, do 26 de decembro, de réxime xurídico das administracións públicas e do procedemento administrativo común, publica-lo acordo de apertura e prego de cargos por resultar descoñecido o domicilio de José Manuel e Juan Carlos Pazos Barros (Don Juan, S.C.).</p>
<p>Acordo de apertura.</p>
<p>O director xeral de Interior, por delegación do conselleiro de Xustiza, Interior e Relacións Laborais, con data do 29 de maio de 2000, adoptou o seguinte acordo:</p>
<p>Vista a acta número 02/100989, de data do 10 de agosto de 1998, levantada pola Inspección de Xogo no establecemento público denominado Restaurante Don Juan sito en r/ Blanco Porto, número 4 do concello de Pontevedra, remitida con proposta</p>
<p>de apertura de expediente sancionador pola delegación provincial desta consellería de Pontevedra (escrito de data 12-11-1998).</p>
<p>Considerando que os feitos denunciados poideran ser constitutivos dalgunha das infraccións tipificadas nos artigos 28 e seguintes da Lei 14/1985, do 23 de outubro (reguladora dos xogos e apostas en Galicia), modificada pola Lei 7/1991, do 19 de xuño (de tributación sobre o xogo, disposición adicional terceira).</p>
<p>ACORDA:</p>
<p>1º Incoar expediente sancionador, de acordo co establecido na Lei 34/1987, do 26 de decembro, de potestade sancionadora da Administración pública en materia de xogos de sorte, envite ou azar, contra:</p>
<p>-A empresa operadora Salón Casablanca, S.L. CIF: 27028331.</p>
<p>-O titular ou responsable do establecemento José Manuel e Juan Carlos Pazos Barros, Don Juan, S.C., CIF: G-36315117.</p>
<p>2º Nomear instructor e secretaria del respectivamente a: Juan Girón Astray e Clara Eugenia García Bermúdez.</p>
<p>Prego de cargos.</p>
<p>Primeiro.-Te-la empresa operadora Salón Casablanca, S.L. instaladas o día 10 de agosto de 1998 no establecemento público denominado Restaurante Don Juan, sito na rúa Blanco Porto, número 4 do concello de Pontevedra, da titularidade de José Manuel e Juan Carlos Pazos Barros, Don Juan, S.C., CIF: G-36315117, unha máquina recreativa tipo A, modelo A-1927, serie 1-566, guía de circulación número 5024115 e autorización de explotación GA-P-31402, carecendo de boletín de instalación, e outra máquina tipo B modelo 8057, serie 98-562, guía de circulación número 1393984 carecendo da autorización de explotación e do boletín de instalación.</p>
<p>Segundo.-Tales feitos poden ser constitutivos de infracción moi grave ou grave tipificada no artigo 28 e seguintes da Lei 14/1985, do 23 de outubro (reguladora dos xogos e apostas en Galicia), modificada pola Lei 7/1991, do 19 de xuño (de tributación sobre o xogo, disposición adicional terceira).</p>
<p>O que se notifica de acordo co disposto no artigo 7 da Lei 34/1987, do 26 de decembro, de potestade sancionadora da Administración pública en materia de xogos de sorte, envite ou azar, dispoñendo o interesado dun prazo de oito días para presentar prego de descargos, no que poderá solicita-lo recibimento a proba do expediente na forma previda no número 2 b) do citado precepto legal.</p>
<p>Pontevedra, 30 de xuño de 2000.</p>
<p>P.A.</p>
<p>Juan Girón Astray</p>
<p>Instructor</p>

