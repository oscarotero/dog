---
date: '2000-07-21'
id: F582
page: 11
number: 142
agency: CONCELLO DE VIGO
section: VI. ANUNCIOS
title: >-
  Anuncio de aprobación definitiva do estudio de detalle da U.A. 4 Samil.
  (Expediente 4035/411).
range: Anuncio
url: 'https://www.xunta.gal/dog/Publicados/2000/20000721/AnuncioF582_gl.html'
---
<p>O Pleno do Concello de Vigo, en sesión ordinaria do 29 de maio de 2000, adoptou o seguinte acordo:</p>
<p>Primeiro.-Desestima-las alegacións formuladas ó presente expediente de aprobación de estudio de detalle para U.A. 4 Samil, excepción feita da presentada por Agustín Arca Fernández en representación de Unión de Vigueses Independientes, que se estima parcialmente no sentido de rectifica-lo erro</p>
<p>material de transcrición sobre medidas do viario (14 metros da rúa A, cando debe dicir 12 e 12 metros da rúa C cando debe dicir 10) e sen prexuízo de que se practiquen, tamén á vista das alegacións formuladas, as correccións sobre titularidades de parcelas que procedan.</p>
<p>Segundo.-Aprobar definitivamente o estudio de detalle da U.A. 4 Samil, na parroquia de Navia (exp. 4035/411), presentado por Américo Alonso Alonso e Benigno Pérez González, redactado polo arquitecto José Enrique López Santander, con visado do COAG de data 1 de setembro de 1997.</p>
<p>Terceiro.-Proceder á publicación desta aprobación definitiva no DOG e no BOP, segundo artigo 48 da Lei 1/1997, do 24 de marzo, do solo de Galicia, con notificación persoal ós propietarios afectados, así como as comunicacións e traslados previstos no punto 3º do devandito artigo.</p>
<p>Contra o devandito acordo, que pon fin á vía administrativa, poderá interpoñerse recurso contencioso-administrativo no prazo de dous meses contados desde o día seguinte ó da publicación deste anuncio.</p>
<p>Así mesmo, o presente anuncio servirá de notificación nos termos previstos no artigo 59 da Lei de réxime xurídico das administracións públicas e do procedemento administrativo común para todos aqueles propietarios que sexan descoñecidos, se ignore o lugar de notificación ou, intentada esta, non se puidese practicar.</p>
<p>Vigo, 4 de xullo de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

