---
date: '2000-09-13'
id: 1123A
page: 12
number: 178
agency: CONCELLO DE ORTIGUEIRA
section: VI. ANUNCIOS
title: >-
  Anuncio de aprobación definitiva das modificacións puntuais números 4 e 5 das
  normas subsidiarias de planeamento municipal.
range: Anuncio
url: 'https://www.xunta.gal/dog/Publicados/2000/20000913/Anuncio1123A_gl.html'
---
<p>O Concello Pleno, en sesión extraordinaria celebrada o día 20 de xullo de 2000, acordou aprobar definitivamente, por maioría absoluta do número legal de membros da corporación, as seguintes modificacións puntuais das normas subsidiarias de planeamento municipal:</p>
<p>Número 4. Recualificación de soar municipal para equipamento na avenida Xeneral Franco.</p>
<p>Número 5. Reclasificación de parcela en Serantes-Santo Adrán para equipamento público.</p>
<p>O que se fai público para a súa executividade, cumprindo así co disposto no artigo 48.2º da Lei 1/1997, do 24 de marzo, do solo de Galicia, sinalando que contra o presente acordo, que é definitivo en vía administrativa, de conformidade co disposto no artigo 6 da Lei 7/1995, do 29 de xuño, de delegación e distribución de competencias en materia de urbanismo, poderá interpoñerse potestativamente recurso de reposición perante o mesmo órgano que o dictou, no prazo dun mes, contado desde o día seguinte ó da publicación do presente acordo, de conformidade co disposto no artigo 116.1º da Lei 30/1992, do 26 de novembro, de réxime xurídico das administracións públicas e do procedemento administrativo común; ou ben, impugnalo directamente ante a orde xurisdiccional contencioso-administrativa.</p>
<p>Se se opta pola interposición do recurso potestativo de reposición deberá ser resolto e notificalo polo concello no prazo dun mes, segundo establece o artigo 117.2º da Lei 30/1992, do 26 de novembro. Transcorrido un mes desde a interposición do recurso de reposición sen que recaese resolución en prazo, entenderase desestimado, e poderase interpoñer recurso contencioso-administrativo.</p>
<p>Contra a resolución expresa do recurso de reposición ou ben directamente contra o presente acordo, poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, de conformidade co disposto nos artigos 10.1º a) e 46.1º da Lei 29/1998, do 13 de xullo, no prazo de dous meses contados desde o día seguinte ó da notificación da devandita resolución ou, ó da publicación do presente acordo; se a resolución non fose expresa, o prazo de interposición do recurso contencioso-administrativo será de seis meses, e contarase a partir do día seguinte a aquel en que deba entenderse presuntamente desestimado o recurso potestativo de reposición interposto, segundo establecen os artigos 46.1º e 4 da Lei 29/1998, do 13 de xullo.</p>
<p>Advírtese que tamén poderá interpoñerse calquera outro recurso que os interesados estimen pertinente en defensa dos seus intereses.</p>
<p>Ortigueira, 29 de agosto de 2000.</p>
<p>Ana Belén Franco Martínez</p>
<p>Alcaldesa accidental</p>

