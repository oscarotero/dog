---
date: '2000-08-10'
id: 100C2
page: 11
number: 155
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: I. DISPOSICIÓNS XERAIS
title: >-
  Orde do 28 de xullo de 2000 pola que se determinan os horarios de apertura e
  peche de espectáculos e establecementos públicos na Comunidade Autónoma de
  Galicia.
range: Orde
url: 'https://www.xunta.gal/dog/Publicados/2000/20000810/Anuncio100C2_gl.html'
---
<p>A Lei orgánica 16/1995, do 27 de decembro, ampliou as competencias da Comunidade Autónoma de Galicia, transferíndolle con carácter exclusivo a relativa a espectáculos públicos. Polo Real decreto 1640/1996, do 5 de xullo, prodúcese o traspaso de funcións e servicios da Administración do Estado á Comunidade Autónoma de Galicia na dita materia.</p>
<p>A Comunidade Autónoma de Galicia mediante o Decreto 336/1996, do 13 de setembro, asumiu as competencias na citada materia, asignándollas á Consellería de Xustiza, Interior e Relacións Laborais. Neste decreto facúltase o conselleiro de Xustiza, Interior e Relacións Laborais para dictar cantas disposicións sexan necesarias para o seu desenvolvemento e adopta-las medidas precisas para a plena efectividade e executividade das funcións traspasadas.</p>
<p>Na súa virtude, véñense regulando, mediante as correspondentes ordes, os horarios de peche de espectáculos e establecementos públicos na Comunidade Autónoma de Galicia.</p>
<p>Así mesmo, o Decreto 106/1998, do 12 de febreiro, polo que se aproba o Regulamento de máquinas recreativas e de azar, establece a previsión de que o horario de apertura e peche de salóns recreativos e de xogo será fixado por orde da Consellería de Xustiza, Interior e Relacións Laborais.</p>
<p>Tendo en conta a experiencia maioritariamente positiva e pacífica no cumprimento daqueles, e a conveniencia de compatibiliza-los intereses sociais e económicos dos sectores afectados co interese público xeral, procede fixa-los horarios que rexerán a apertura e peche de espectáculos e establecementos públicos na Comunidade Autónoma, que comprenden dous períodos, un de inverno e outro de verán, coas datas correspondentes a ámbolos dous. Por todo o anterior,</p>
<p>DISPOÑO:</p>
<p>Artigo 1º.-Fixación de horarios.</p>
<p>Os espectáculos e festas rematarán e os establecementos públicos poderán exerce-la súa actividade, como máximo, ás horas sinaladas a seguir:</p>
<p>Horario de verán (desde o 1 de xuño ó 30 de setembro).</p>
<p>Cinematógrafos: 2 h.</p>
<p>Teatros: 2 h.</p>
<p>Circos: 1 h.</p>
<p>Salas de birlos: 1 h.</p>
<p>Espectáculos ó aire libre: 2 h.</p>
<p>Verbenas e festas populares: 3.30 h.</p>
<p>Restaurantes: 2.30 h.</p>
<p>Cafés e bares: 2.30 h.</p>
<p>Cafeterías e hamburgueserías: 3 h.</p>
<p>Tabernas: 1.30 h.</p>
<p>Salas de festas e discotecas de xuventude: 23 h.</p>
<p>Bares especiais e pubs: 4 h.</p>
<p>Discotecas, salas de festas e salóns de baile: 5.30 h.</p>
<p>Cafés teatro, cafés concerto e cafés cantante: 5 h.</p>
<p>Tablaos flamencos: 5.30 h.</p>
<p>Salóns recreativos (máquinas A): 0 h.</p>
<p>Salóns de xogo (máquinas B): 2 h.</p>
<p>Casinos: 4 h.</p>
<p>Salas de Internet: 2 h.</p>
<p>Salas de bingo: 4 h.</p>
<p>Horario de inverno (desde o 1 de outubro ó 31 de maio).</p>
<p>Cinematógrafos: 1 h.</p>
<p>Teatros: 1 h.</p>
<p>Circos: 0 h.</p>
<p>Salas de birlos: 0 h.</p>
<p>Espectáculos ó aire libre: 1 h.</p>
<p>Verbenas e festas populares: 2.30 h.</p>
<p>Restaurantes: 1.30 h.</p>
<p>Cafés e bares: 1.30 h.</p>
<p>Cafeterías e hamburgueserías: 2 h.</p>
<p>Tabernas: 0.30 h.</p>
<p>Salas de festas e discotecas de xuventude: 22 h.</p>
<p>Bares especiais e pubs: 3 h.</p>
<p>Discotecas, salas de festas e salóns de baile: 4.30 h.</p>
<p>Cafés teatro, cafés concerto e cafés cantante: 4 h.</p>
<p>Tablaos flamencos: 4.30 h.</p>
<p>Salóns recreativos (máquinas A): 0 h.</p>
<p>Salóns de xogo (máquinas B): 1 h.</p>
<p>Casinos: 4 h.</p>
<p>Salas de Internet: 1 h.</p>
<p>Salas de bingo: 4 h.</p>
<p>Artigo 2º.-Ampliación do horario máximo.</p>
<p>As noites que van de xoves a venres, de venres a sábado e de sábado a domingo así como as noites anteriores ós festivos, estes horarios ampliaranse media hora. (Para salóns recreativos e de xogo esta ampliación será dunha hora).</p>
<p>Artigo 3º.-Horario de apertura.</p>
<p>Os bares especiais, pubs, discotecas, salas de festas, salóns de baile, cafés teatro, cafés cantante, cafés concerto e tablaos flamencos non poderán ser abertos antes das 10 horas da mañá.</p>
<p>Os demais espectáculos, festas e establecementos públicos non poderán comeza-las súas actividades antes das 6 horas da mañá, e entre o peche e a apertura, debe transcorrer como mínimo un período de 2 horas.</p>
<p>Os bares interiores dos hoteis poden atrasa-la súa hora de peche ata unha hora máis para atender exclusivamente os clientes hospedados.</p>
<p>Artigo 4º.-Tempo de desaloxo.</p>
<p>A partir da hora límite de peche establecida nos artigos 1 e 2 non se permitirá o acceso ós establecementos a ningún cliente, non se servirá ningunha consumición e deixará de funciona-la música ambiental, é dicir, finalizarán tódalas actividades</p>
<p>que se están desenvolvendo e acenderanse tódalas luces para facilita-lo desaloxo dos establecementos ou recintos, que deberán quedar baleiros de público no prazo máximo de trinta minutos.</p>
<p>Artigo 5º.-Competencia dos delegados para horarios especiais.</p>
<p>1. Os delegados provinciais poderán conceder ampliacións dunha hora sobre os horarios límite de peche establecidos nos artigos 1º e 2º, nos seguintes supostos:</p>
<p>a) Festas locais, patronais, do nadal e verbenas populares.</p>
<p>b) Nas localidades turísticas, durante o período da maior afluencia, sempre e cando non se altere a normal convivencia da poboación.</p>
<p>c) Cando o requira a duración do espectáculo.</p>
<p>d) Cando se trata de locais destinados ó servicio de viaxeiros.</p>
<p>5.2. As modificacións de horarios concedidas polos delegados provinciais requirirán o informe previo do concello onde se encontre o local afectado, ou lugar onde se celebre a festa ou verbena, que se deberá emitir nun prazo máximo de 15 días. No caso de non emitirse o informe requirido, o delegado provincial decidirá tendo en conta as circunstancias concorrentes.</p>
<p>5.3. Estas modificacións deberán facerse mediante resolución motivada.</p>
<p>5.4. Revogación da autorización. O mal uso da autorización concedida, o cambio de circunstancias, as molestias debidamente comprobadas ós veciños ou a producción de desordes no contorno poderán motiva-la revogación da autorización, logo de audiencia do interesado.</p>
<p>Artigo 6º.-Infraccións e sancións.</p>
<p>Para as infraccións do disposto na presente orde, serán de aplicación as sancións previstas na Lei orgánica 1/1992, do 21 de febreiro, sobre protección da seguridade cidadá.</p>
<p>Disposición transitoria</p>
<p>As infraccións cometidas con anterioridade á entrada en vigor desta orde rexeranse pola normativa vixente no momento da súa comisión.</p>
<p>Disposición derrogatoria</p>
<p>Queda derrogada a orde desta consellería, do 10 de xullo de 1998, pola que se determinaron os horarios de peche de espectáculos e establecementos públicos na Comunidade Autónoma de Galicia.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de xullo de 2000.</p>
<p>Antonio Pillado Montero</p>
<p>Conselleiro de Xustiza, Interior</p>
<p>e Relacións Laborais</p>

