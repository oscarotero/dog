---
date: '2000-10-17'
id: 125A6
page: 14
number: 201
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de setembro de 2000 pola que se aproban determinados proxectos
  editoriais para a educación infantil e se autoriza o uso de libros de texto e
  dos correspondentes materiais curriculares en centros docentes públicos e
  privados da Comunidade Autónoma.
range: Orde
url: 'https://www.xunta.gal/dog/Publicados/2000/20001017/Anuncio125A6_gl.html'
---
<p>O Decreto 89/1993, do 19 de abril, regula a autorización de libros de texto e doutros materiais curriculares para as ensinanzas de réxime xeral, así como o seu uso nos centros docentes.</p>
<p>O devandito decreto establece como elemento fundamental do proceso de autorización a presentación do proxecto editorial e define as condicións que este ten de reunir para a súa aprobación.</p>
<p>A Orde do 15 de novembro de 1994 desenvolve o devandito decreto, concretando a documentación que debe acompaña-la solicitude de autorización e precisando os termos nos que os libros de texto e os materiais curriculares, sempre que se axusten</p>
<p>ó proxecto editorial aprobado, farán consta-la autorización.</p>
<p>En virtude das mencionadas normas,</p>
<p>DISPOÑO:</p>
<p>Artigo 1º</p>
<p>Quedan autorizados os proxectos editoriais supervisados que se mencionan no anexo da presente orde, así como o uso nos centros docentes públicos e privados da Comunidade Autónoma dos libros de texto e dos correspondentes materiais curriculares nos que se concretan os devanditos proxectos.</p>
<p>Artigo 2º</p>
<p>Os libros de texto e materiais curriculares resultantes do proxecto editorial mencionado farán consta-la autorización nos termos establecidos na citada Orde do 15 de novembro de 1994.</p>
<p>A presente orde entrará en vigor a partir do día seguinte ó da súa publicación no Diario Oficial de Galicia.</p>
<p>Santiago de Compostela, 26 de setembro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Relación dos proxectos editoriais supervisados</p>
<table><tbody><tr><td></td></tr>
<tr><td>Editorial</td><td>Proxecto</td></tr>
<tr><td></td></tr>
</tbody></table>
<table><tbody><tr><td>Grupo Anaya, S.A.:</td><td>-Proxecto editorial «Sete Cores» para o 2º ciclo de educación infantil.</td></tr>
<tr><td>Editorial Luis Vives:</td><td>-Proxecto editorial «Infantil Tambre» para o 2º ciclo de educación infantil.</td></tr>
<tr><td>SM:</td><td>-Proxecto editorial «Piruetas-Viravoltas» para o 2º ciclo de educacióon infantil.
Proxecto editorial «Tris-Tras» para o 2º ciclo de educación infantil.</td></tr>
</tbody></table>

