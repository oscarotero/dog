---
date: '2000-10-17'
id: '12616'
page: 14
number: 201
agency: 'SOCIEDADE DE IMAXE E PROMOCIÓN TURÍSTICA DE GALICIA, S.A.'
section: VI. ANUNCIOS
title: >-
  Anuncio do 15 de setembro de 2000 para a convocatoria de dúas prazas de
  persoal laboral fixo para a Sociedade de Imaxe e Promoción Turística de
  Galicia, S.A.
range: Anuncio
url: 'https://www.xunta.gal/dog/Publicados/2000/20001017/Anuncio12616_gl.html'
---
<p>A Sociedade de Imaxe e Promoción Turística de Galicia, S.A., anuncia a convocatoria para a contratación laboral fixa das seguintes prazas:</p>
<p>A) Posto: profesor de prácticas de cociña (Ref. COC-0100).</p>
<p>1. Funcións principais: sempre baixo a supervisión do responsable do departamento, colaborar no deseño das materias relacionadas coa formación en cociña (incluíndo elaboración do material, impartición de clases e avaliación de alumnos), así como coordina-la formación coa xestión dos puntos de venda do CSHG.</p>
<p>2. Prazas: 1 (xornada completa).</p>
<p>3. Requisitos:</p>
<p>-Titulación oficial ou específica na área.</p>
<p>-Experiencia docente.</p>
<p>-Experiencia profesional na área de 18 meses, dos que un mínimo de 6 serán como 2º de cociña (ou posto superior).</p>
<p>4. Valorarase:</p>
<p>-Currículo.</p>
<p>-Coñecementos da área.</p>
<p>-Coñecementos de inglés e/ou francés.</p>
<p>-Aptitude docente.</p>
<p>-Ofimática.</p>
<p>-Capacidade de integración en grupos de traballo.</p>
<p>5. Probas que hai que realizar:</p>
<p>-Exame eliminatorio de coñecementos da área (ver temario anexo).</p>
<p>-Impartición de clase.</p>
<p>-Planificación docente.</p>
<p>-Proba práctica de Microsoft Word 2000.</p>
<p>-Proba escrita e oral de inglés e/ou francés.</p>
<p>-Entrevista persoal.</p>
<p>-Cuestionario de personalidade.</p>
<p>B) Posto: profesor adxunto a marketing (Ref. MK-0200).</p>
<p>1. Funcións principais: sempre baixo a supervisión do responsable do departamento, colaborar no deseño das materias relacionadas ca área (incluíndo elaboración do material, impartición de clases e avaliación de alumnos), así como asumir responsabilidades no marketing do CSHG.</p>
<p>2. Prazas: 1 (xornada completa).</p>
<p>3. Requisitos:</p>
<p>-Titulación universitaria e formación específica en marketing.</p>
<p>-Experiencia profesional na área de 12 meses (non se inclúe experiencia docente).</p>
<p>4. Valorarase:</p>
<p>-Currículo.</p>
<p>-Coñecementos da área.</p>
<p>-Coñecementos de inglés e/ou francés.</p>
<p>-Aptitude docente.</p>
<p>-Ofimática.</p>
<p>-Capacidade de integración en grupos de traballo.</p>
<p>5. Probas que hai que realizar:</p>
<p>-Exame eliminatorio de coñecementos da área (ver temario anexo).</p>
<p>-Impartición de clase.</p>
<p>-Planificación docente.</p>
<p>-Proba práctica de Microsoft Word 2000, Excel 2000 e Access 2000.</p>
<p>-Proba escrita e oral de inglés e/ou francés.</p>
<p>-Entrevista persoal.</p>
<p>-Cuestionario de personalidade.</p>
<p>C) Documentación que hai que presentar:</p>
<p>-Solicitude indicando a referencia do posto ó que se opta, dirixida ó director do CSGH (A Barcia.</p>
<p>Estrada Santiago de Compostela-Noia, km. 3. Apartado 578. 15896 Santiago de Compostela).</p>
<p>-Currículo.</p>
<p>-Acreditación orixinal dos méritos reflectidos no C.V. Os títulos oficiais obtidos no estranxeiro deberán estar validados en España.</p>
<p>-Certificación académica que indique as cualificacións obtidas na titulación requirida e o número de convocatorias por materia.</p>
<p>D) Prazo de presentación de solicitudes:</p>
<p>-O prazo de presentación de solicitudes será de 10 días hábiles contados a partir do seguinte ó da publicación deste anuncio no Diario Oficial de Galicia.</p>
<p>E) Selección:</p>
<p>-Expirado o prazo de presentación de solicitudes, o comité de selección designado publicará as listas previas de admitidos e excluídos.</p>
<p>Santiago de Compostela, 15 de setembro de 2000.</p>
<p>Heriberto Verdes Vilaseca</p>
<p>Director-xerente de Turgalicia, S.A.</p>
<p>ANEXO I</p>
<p>Profesor de prácticas de cociña</p>
<p>Proba de coñecementos.</p>
<p>1. Equipamento e maquinaria en cociña.</p>
<p>2. Tratamento dos alimentos.</p>
<p>3. Fondos e salsas.</p>
<p>4. Métodos de cocción.</p>
<p>5. Hixiene na cociña.</p>
<p>6. Organización do traballo e a brigada de cociña.</p>
<p>7. Elaboración e planificación de menús e cartas.</p>
<p>8. Recepción de mercadorías e almacenado.</p>
<p>9. Xestión de stocks.</p>
<p>10. Control de custos en cociña e fixación de prezo de venda.</p>
<p>Adxunto a marketing</p>
<p>Proba de coñecementos.</p>
<p>O contido da proba de coñecementos versará sobre os seguintes puntos, con especial orientación ós sectores de hostalería e educación.</p>
<p>1. Definición de marketing. Problemática do marketing de servicios.</p>
<p>2. Análise da situación: o mercado, a competencia, o consumidor. Investigación comercial.</p>
<p>3. Producto: análise de gama e ciclo de vida.</p>
<p>4. Prezo: factores determinantes, estratexia xeral de prezos, secuencia de fixación.</p>
<p>5. Distribución: sistemas de distribución, canles propias do sector hostaleiro, a franquía.</p>
<p>6. Comunicación: venda persoal, promoción, publicidade, marketing directo e relacións públicas.</p>
<p>7. Marketing e planificación estratéxica: estratexias de diferenciación e posicionamento, estratexias competitivas e implementación de estratexias.</p>
<p>8. Lanzamento de novos productos.</p>

