---
date: '2000-03-10'
id: 63A6
page: 3
number: 49
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 28 de febreiro de 2000 pola que se exclúe do Catálogo de Montes de
  Utilidade Pública da provincia de Lugo o monte Roza dos Cabreiros ou dos
  Cambeiros, pertencente ó lugar de Bergazo da parroquia do Corgo, do concello
  do Corgo (Lugo).
range: Orde
url: 'https://www.xunta.gal/dog/Publicados/2000/20000310/Anuncio63A6_gl.html'
---
<p>De conformidade co establecido no artigo 43 do Regulamento de montes, do 22 de febreiro de 1962, e o Real decreto 1535/1984, do 20 de xuño, polo que se transfiren á Comunidade Autónoma de Galicia competencias en materia de conservación da natureza, esta consellería, logo da proposta da Dirección Xeral de Montes e Medio Ambiente Natural,</p>
<p>DISPÓN:</p>
<p>Artigo único.-Dar de baixa do Catálogo de Montes de Utilidade Pública da provincia de Lugo, por non reunir xa as condicións que foron determinantes para a súa inclusión, por petición do Concello do Corgo, o monte Roza dos Cabreiros ou dos Cambeiros, pertencente ó lugar de Bergazo da parroquia do Corgo, que figura co número 36-A nel.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia, e contra ela poderase interpoñer recurso de reposición con carácter potestativo perante o conselleiro de Medio Ambiente no prazo dun mes, ou ben interpoñer directamente o recurso contencioso-administrativo perante o Tribunal Superior de Xustiza de Galicia no prazo de dous meses, de acordo co disposto nos artigos 109 e 116 da Lei 30/1992, do 26 de novembro, de réxime xurídico das administracións públicas e do procedemento administrativo común, e nos artigos 10 e 46 da Lei 29/1998, do 13 de xullo, da xurisdicción contencioso-administrativa, ou exercer calquera outro que considere pertinente.</p>
<p>Santiago de Compostela, 28 de febreiro de 2000.</p>
<p>José Carlos del Álamo Jiménez</p>
<p>Conselleiro de Medio Ambiente</p>

