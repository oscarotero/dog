---
date: '2000-02-08'
id: 389A
page: 1625
number: 26
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de decembro de 1999, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do calendario laboral para o ano 2000 do convenio colectivo do sector
  de rematantes e serradoiros de madeira da provincia da Coruña, asinado pola
  comisión paritaria do convenio colectivo.
range: Resolución
url: 'https://www.xunta.gal/dog/Publicados/2000/20000208/Anuncio389A_gl.html'
---
<p>Visto o texto da acta asinada o día 3 de decembro de 1999 pola comisión paritaria do convenio colectivo do sector de rematantes e serradoiros de madeira</p>
<p>da provincia da Coruña (código 1501235), integrada pola representación da Asociación Provincial de Empresarios de Rematantes e Serradoiros de Madeira da Coruña e das centrais sindicais UGT, CC.OO. e CIG, mediante o que se fixa o calendario laboral para o ano 2000, no ámbito do referido convenio, e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 20 de decembro de 1999.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Acta.</p>
<p>Asistentes:</p>
<p>Parte empresarial:</p>
<p>Ramón Romero Quintáns.</p>
<p>Benito García Sánchez.</p>
<p>Manuel Piñeiro Esperante.</p>
<p>Parte sindical:</p>
<p>UGT: Jesús Mari Calvo Romero.</p>
<p>CC.OO.: Santiago Huertas Pozurama.</p>
<p>CIG: Victorino Ares Prado.</p>
<p>Na cidade da Coruña, ás dezasete horas do día tres de decembro de mil novecentos noventa e nove, reúnese a comisión paritaria do convenio colectivo provincial de rematantes e serradoiros de madeira para, dando cumprimento ó pactado no artigo 18 do devandito convenio, confeciona-lo calendario laboral que rexerá desde o 1 de xaneiro do ano 2000 ata o 31 de decembro do mesmo ano.</p>
<p>Ámbalas partes proceden á confección do citado calendario, o texto do cal figura anexo á presente acta.</p>
<p>E sen máis asuntos dos que tratar levántase a sesión, sendo as dezaoito horas da data enriba sinalada, asinando a conformidade a totalidade dos asistentes.</p>

