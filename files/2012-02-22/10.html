---
date: '2012-02-22'
id: G2169-071211-9524
page: 6553
number: 37
agency: Xulgado de Primeira Instancia número 2 de Santiago de Compostela
section: V. Administración de xustiza.
title: EDICTO (1062/2010).
range: Edicto
url: >-
  https://www.xunta.gal/dog/Publicados/2012/20120222/AnuncioG2169-071211-9524_gl.html
---
<p>María Luisa Rodríguez Delgado, secretaria xudicial do Xulgado de Primeira Instancia número 2 de Santiago de Compostela, mediante este anuncio:</p>
    <p>Neste procedemento ordinario 1062/10 seguido por instancia de Santander Consumer, EFC, S.A., contra Luis Eduardo Sánchez Cerda e Laura Fernández González, ditouse sentenza cuxo teor literal é o seguinte:</p>
    <p>«Sentenza 113/2011.</p>
    <p>En Santiago de Compostela o 28 de xuño de 2011.</p>
    <p>Vistos por Jesús Gómez Sánchez, maxistrado xuíz do Xulgado de Primeira Instancia número 2 de Santiago de Compostela estes autos de xuízo ordinario 1062/10 sobre reclamación de cantidade, seguidos ante este xulgado por instancia de Santander Consumer, EFC, S.A., representada polo procurador José Paz Montero e baixo a dirección letrada de Gonzalo Durán Rodríguez-Hervada, contra Luis Eduardo Sánchez Cerda e Laura Fernández González, en situación de rebeldía procesual, dítase esta sentenza en virtude dos seguintes:</p>
    <p>Resolución estímase integramente a demanda interposta por Santander Consumer, EFC, S.A., representada polo procurador José Paz Montero contra Luis Eduardo Sánchez Cerda e Laura Fernández González, en situación de rebeldía procesual, e condénanse os demandados a que aboen á demandante a cantidade de quince mil cento cincuenta e tres euros con cincuenta céntimos (15.153,50 euros), máis os xuros de demora pactados ao dous por cento mensual ata o completo pagamento. Condénase nas custas do xuízo a parte demandada.</p>
    <p>Notifíqueselles esta sentenza ás partes, facéndolles saber que contra ela pode interpoñerse recurso de apelación ante a Audiencia Provincial, neste mesmo xulgado, nun prazo de cinco días contados desde a notificación desta, advertíndolles da necesidade de constitución de depósito na conta de depósitos e consignacións do xulgado, nos termos indicados na disposición adicional décimo quinta da Lei orgánica do poder xudicial.</p>
    <p>Así, por esta sentenza, pronúncioo, mándoo e asínoo».</p>
    <p>A anterior sentenza foi publicada polo maxistrado xuíz que a subscribe, celebrando audiencia pública no día da súa data, ante min a secretaria xudicial, do que dou fe. </p>

