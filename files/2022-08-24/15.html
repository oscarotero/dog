---
date: '2022-08-24'
id: V0654-050822-0001
page: 45672
number: 160
agency: 'Vicepresidencia Segunda e Consellería de Presidencia, Xustiza e Deportes'
section: VI. Anuncios. a) Administración autonómica.
title: >-
  ANUNCIO do 28 de xullo de 2022 polo que se notifican os acordos de incoación
  de expedientes sancionadores por incumprimento das medidas de prevención e
  contención en materia sanitaria do Concello de Cabanas (expediente
  SCOVID/CABANAS/0028 e dous máis).
range: Anuncio
url: >-
  https://www.xunta.gal/dog/Publicados/2022/20220824/AnuncioV0654-050822-0001_gl.html
---
<p>O Concello de Cabanas acordou a incoación do expediente sancionador SCOVID/CABANAS/0028 e dous máis por vulneración da normativa sanitaria.</p>
    <p>Intentada a notificación dos acordos de incoación por correo certificado con xustificante de recepción no domicilio que consta nos correspondentes expedientes sancionadores, estas foron devoltas polo servizo de Correos. Por este motivo, e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, a notificación das resolucións ditadas nos procedementos sancionadores en materia sanitaria ás persoas interesadas que figuran no anexo efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>.</p>
    <p>Dado que neste acto non se publican na súa integridade as notificacións referidas, de conformidade co artigo 46 da Lei 39/2015, do 1 de outubro, do procedemento administrativo común das administracións públicas, o texto íntegro dos actos que se notifican está á disposición das persoas interesadas, xunto co resto do expediente, no prazo máximo de dez (10) días hábiles, contados desde o día seguinte ao desta publicación no <em>Boletín Oficial del Estado</em>, nas oficinas municipais do Concello de Cabanas, situadas na rúa do Concello, 22, Cabanas (A Coruña), das 9.00 ás 14.00 horas, de luns a venres. Advírteselles ás persoas interesadas que, de non compareceren no referido prazo, a notificación se entenderá producida, para todos os efectos, o día seguinte ao do vencemento do prazo.</p>
    <p>As persoas interesadas dispoñen do prazo indicado no parágrafo anterior para achegaren, ante a persoa instrutora do expediente, cantas alegacións, documentos ou informacións consideren convenientes e, de ser o caso, propoñeren proba concretando os medios dos cales pretendan valerse, de conformidade co artigo 64.2.f) da Lei 39/2015, do 1 de outubro, do procedemento administrativo común das administracións públicas. De non efectuaren alegacións no referido prazo, o acordo de inicio poderá ser considerado proposta de resolución.</p>
    <p>De conformidade co disposto nos artigos 85 da Lei 39/2015, do 1 de outubro, do procedemento administrativo común das administracións públicas e 44.bis.5 da Lei 8/2008, do 10 de xullo, de saúde de Galicia, as persoas interesadas son informadas de que a sanción que se indica no acordo de incoación poderá estar suxeita ás seguintes reducións: o 25 % no caso do recoñecemento da súa responsabilidade ou do pagamento voluntario da sanción antes da resolución do procedemento, ou o 50 % no caso de recoñecemento da súa responsabilidade e do pagamento voluntario da sanción antes da resolución do procedemento. A efectividade de calquera destas reducións estará condicionada á desistencia ou renuncia de calquera acción ou recurso na vía administrativa contra a sanción.</p>
    <p>Este anuncio realízase ao abeiro do establecido no Convenio asinado o 27 de novembro de 2020 entre a Vicepresidencia Primeira e Consellería de Presidencia, Xustiza e Turismo e a Federación Galega de Municipios e Provincias (Fegamp) para articular a encomenda de xestión á Xunta de Galicia para a realización de actuacións auxiliares e de colaboración material na tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19.</p>
    <p>Santiago de Compostela, 28 de xullo de 2022 </p>
    <footer><p>María Jesús Tejada López<br>Funcionaria da unidade tramitadora</p></footer>
    <h2>ANEXO</h2>
    <table>
     <tbody>
      <tr>
       <td>Número de expediente</td>
       <td>DNI/CIF da persoa interesada</td>
       <td>Infracción imputada</td>
       <td>Precepto cualificador</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>SCOVID/CABANAS/0028</td>
       <td>32710458L</td>
       <td>Incumprimento das normas emitidas polas autoridades sanitarias da Comunidade Autónoma de Galicia polas que se establece a obriga de cumprir a medida de mantemento da distancia de seguridade interpersoal</td>
       <td>Artigo 41.g) da Lei 8/2008, do 10 de xullo, de saúde de Galicia</td>
       <td>Artigo 44.1 e 44.2 da Lei 8/2008, do 10 de xullo, de saúde de Galicia</td>
       <td>100 euros</td>
      </tr>
      <tr>
       <td>SCOVID/CABANAS/0033</td>
       <td>02739657N</td>
       <td>Incumprimento da limitación de permanencia de grupos de persoas non conviventes en espazos de uso público ou privado</td>
       <td>Artigo 41.g) da Lei 8/2008, do 10 de xullo, de saúde de Galicia</td>
       <td>Artigo 44.1 e 44.2 da Lei 8/2008, do 10 de xullo, de saúde de Galicia</td>
       <td>100 euros</td>
      </tr>
      <tr>
       <td>SCOVID/CABANAS/0036</td>
       <td>05463502J</td>
       <td>Incumprimento da limitación de permanencia de grupos de persoas non conviventes en espazos de uso público ou privado</td>
       <td>Artigo 41.g) da Lei 8/2008, do 10 de xullo, de saúde de Galicia</td>
       <td>Artigo 44.1 e 44.2 da Lei 8/2008, do 10 de xullo, de saúde de Galicia</td>
       <td>100 euros</td>
      </tr>
     </tbody>
    </table>

