---
date: '2001-02-07'
id: 291E
page: 1
number: 27
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 12 de xaneiro de 2001 pola que se convocan 11 cursos de segundo
  nivel sobre accidentes na estrada.
range: Resolución
url: 'https://www.xunta.gal/dog/Publicados/2001/20010207/Anuncio291E_gl.html'
---
<p>Dentro do programa de actividades que a Academia Galega de Seguridade ten previsto realizar no ano 2001, e conforme as funcións que ten encomendadas pola Lei 4/1992, do 9 de abril, de creación da Academia Galega de Seguridade, anúnciase a realización de 11 cursos de 2º nivel sobre accidentes na estrada, que se desenvolverán conforme as seguintes bases:</p>
<p>Obxectivos.</p>
<p>Dota-lo persoal voluntario de protección civil que asiste ós cursos dunha formación teórico-práctica que lle faciliten a realización das tarefas que teña encomendadas.</p>
<p>Destinatarios.</p>
<p>Os cursos van dirixidos ós membros das agrupacións de voluntarios de protección civil da Comunidade Autónoma de Galicia que previamente superasen o curso básico.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. As persoas que desexen participar nestes cursos presentarán, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 9 de marzo de 2001, ás 14 horas.</p>
<p>3. As instancias serán enviadas polo presidente da agrupación correspondente á sede da Academia Galega</p>
<p>de Seguridade: avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido.</p>
<p>O contido dos cursos de 2º nivel sobre accidentes na estrada divídese en tres partes:</p>
<p>a) Introducción. Conceptos xerais.</p>
<p>b) Accidentes en vehículos pesados. Mercadorías perigosas. Excarceración.</p>
<p>c) Primeiros auxilios.</p>
<p>Duración e datas.</p>
<p>Os cursos realizaranse durante o ano 2001, e terán unha duración de 30 horas lectivas.</p>
<p>As datas de realización quedan por determinar en función do número e localización de solicitudes.</p>
<p>Relación de admitidos.</p>
<p>A relación de admitidos publicarase o día 23 de marzo de 2001 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono: 986 59 00 21.</p>
<p>Lugar.</p>
<p>Determinarase en función das solicitudes recibidas.</p>
<p>Asistencia.</p>
<p>É obrigatoria a asistencia e puntualidade en tódalas actividades do curso. A falta de asistencia, aínda cando</p>
<p>sexa xustificada, a máis dun 10% das horas lectivas programadas, determinará a cualificación de non apto no curso.</p>
<p>Certificado de aproveitamento.</p>
<p>Ó remate do curso entregaráselles un certificado de asistencia e aproveitamento a aquelas persoas que acrediten a súa asistencia continuada, e que superen as correspodentes probas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>A Estrada, 12 de xaneiro de 2001.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

