---
date: '2022-02-02'
id: L151-120122-0001
page: 7079
number: 22
agency: Concello de Mugardos
section: VI. Anuncios. b) Administración local.
title: >-
  ANUNCIO de información pública da aprobación da proposta elaborada pola
  Comisión de Heráldica da Xunta de Galicia para a adopción do escudo heráldico
  e da bandeira.
range: Anuncio
url: >-
  https://www.xunta.gal/dog/Publicados/2022/20220202/AnuncioL151-120122-0001_gl.html
---
<p>O Pleno do Concello, na sesión ordinaria do día vinte e nove de decembro de dous mil vinte e un, aprobou, polo quórum de maioría absoluta do número legal de membros da corporación, a seguinte proposta elaborada pola Comisión de Heráldica da Xunta de Galicia para a adopción do escudo heráldico e bandeira do Concello de Mugardos:</p>
    <p>Escudo heráldico:</p>
    <p>De azur (azul), unha estrela de ouro (amarelo) acompañada de dúas coroas abertas da mesma cor, dispostas unha en xefe e outra na punta. Ao timbre, coroa real pechada.</p>
    <p>Bandeira municipal:</p>
    <p>O pano de azul e, ao centro, a estrela de amarelo acompañada no alto e baixo de dúas coroas abertas, tamén de amarelo.</p>
    <p>En cumprimento do disposto no artigo 16.a), número 3, do Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, o referido acordo sométese á información pública, mediante anuncios publicados no <em>Diario Oficial de Galicia </em>(DOG), no taboleiro de edictos e na sede electrónica municipal, polo prazo dun mes, contado desde o día seguinte ao da publicación no DOG, para que os interesados poidan efectuar as alegacións que consideren oportunas.</p>
    <p>Mugardos, 10 de xaneiro de 2022</p>
    <footer><p>Juan Domingo de Deus Fonticoba<br>Alcalde</p></footer>

