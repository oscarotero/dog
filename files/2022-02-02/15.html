---
date: '2022-02-02'
id: O10-210122-0001
page: 7007
number: 22
agency: Consello de Contas de Galicia
section: IV. Oposicións e concursos.
title: >-
  RESOLUCIÓN do 19 de xaneiro de 2022, do tribunal designado para cualificar o
  proceso selectivo de consolidación de emprego temporal para o acceso a postos
  de auxiliar administrativo (subgrupo C2), convocado polo Acordo da Comisión de
  Goberno do 13 de xullo de 2020 (Diario Oficial de Galicia número 148, do 24 de
  xullo).
range: Resolución
url: >-
  https://www.xunta.gal/dog/Publicados/2022/20220202/AnuncioO10-210122-0001_gl.html
---
<p>Na sesión que tivo lugar o 19 de xaneiro de 2022, o tribunal nomeado polo Acordo da Comisión de Goberno do Consello de Contas de Galicia do 20 de xullo de 2021 (DOG núm. 142, do 27 de xullo) para cualificar o proceso selectivo de consolidación de emprego temporal para o acceso a postos de auxiliar administrativo (subgrupo C2), convocado polo Acordo da Comisión de Goberno do Consello de Contas do 13 de xullo de 2020 (DOG núm. 148, do 24 de xullo),</p>
    <h2>ACORDOU:</h2>
    <p>Primeiro</p>
    <p>Desestimar a única reclamación presentada contra a puntuación do segundo exercicio, publicada mediante o Acordo deste tribunal do 22 de novembro de 2021 (DOG núm. 232, do 2 de decembro), e notificar a desestimación de xeito individualizado á persoa que presentou a reclamación.</p>
    <p>Segundo</p>
    <p>Declarar exentas de realizar o terceiro exercicio da fase de oposición do proceso selectivo a todas as persoas aspirantes que superaron o segundo exercicio, por teren acreditado o nivel de coñecemento da lingua galega requirido neste proceso selectivo ante o Consello de Contas de Galicia, ao abeiro do previsto na base II.1.1.3 da orde de convocatoria.</p>
    <p>Terceiro</p>
    <p>Declarar rematada a fase de oposición do proceso selectivo.</p>
    <p>De acordo co disposto na base III.15 da convocatoria, contra este acordo poderase interpoñer recurso de alzada ante a Comisión de Goberno do Consello de Contas, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 19 de xaneiro de 2022</p>
    <footer><p>Manuel J. Santana Suárez<br>Presidente do tribunal</p></footer>

