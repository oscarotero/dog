---
date: '2022-02-02'
id: O92-210122-0002
page: 6993
number: 22
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 21 de xaneiro de 2022 pola que se dá publicidade da resolución
  de concesión das axudas á dixitalización Industria 4.0, financiadas no marco
  do eixe REACT-UE do programa operativo Feder Galicia 2014-2020, como parte da
  resposta da UE á pandemia da COVID-19 (código de procedemento IG300C).
range: Resolución
url: >-
  https://www.xunta.gal/dog/Publicados/2022/20220202/AnuncioO92-210122-0002_gl.html
---
<p>Mediante a Resolución do 18 de maio de 2021 (DOG nº 101, do 1 de xuño), publicáronse as bases reguladoras das axudas á dixitalización Industria 4.0 para o ano 2021, financiadas no marco do eixe REACT-UE do programa operativo Feder Galicia 2014-2020, como parte da resposta da UE á pandemia da COVID-19, e procedeuse á súa convocatoria en réxime de concorrencia competitiva.</p>
    <p>As ditas bases establecen no seu artigo 16.5 que a resolución será obxecto de publicación no <em>Diario Oficial de Galicia</em> e na páxina web do Igape no enderezo www.tramita.igape.es, ao cal se remitirá desde o texto publicado no DOG. </p>
    <p>Na súa virtude e de conformidade coas facultades que teño conferidas,</p>
    <h2>RESOLVO:</h2>
    <p>Primeiro. Anunciar a publicación do texto completo da resolución definitiva, do 29.12.2021, de concesión das axudas á dixitalización Industria 4.0, financiadas no marco do eixe REACT-UE do programa operativo Feder Galicia 2014-2020, como parte da resposta da UE á pandemia da COVID-19, no enderezo www.tramita.igape.es (epígrafe «Consulta de resolucións definitivas» http://www.igape.es/gl/oficina-virtual/resolucions-definitivas). O texto completo da resolución non se publica no DOG na súa integridade en virtude da cautela prevista no artigo 46 da Lei 39/2015, do 1 de outubro, do procedemento administrativo común das administracións públicas.</p>
    <p>Habilítase un prazo de 10 días naturais para que os interesados accedan á Oficina virtual do Igape, no enderezo www.tramita.igape.es (epígrafe «Consulta de resolucións definitivas» http://www.igape.es/gl/oficina-virtual/resolucions-definitivas), utilizando o seu NIF e o código IDE do expediente, para descargar a súa resolución individual. Transcorrido o devandito prazo desde a posta á disposición da resolución individual sen que se acceda ao seu contido, entenderase rexeitada.</p>
    <p>Estas axudas fináncianse no marco do eixe REACT-UE do programa operativo Feder Galicia 1420, que ten unha taxa de cofinanciamento Feder do 100 %. En particular:</p>
    <p>Eixe prioritario 03: 20. Favorecer a reparación da crise no contexto da pandemia da COVID-19 e as súas consecuencias sociais e preparar unha recuperación verde, dixital e resiliente da economía.</p>
    <p>Prioridade de investimento 13i. Favorecer a reparación da crise no contexto da pandemia da COVID-19 e as súas consecuencias sociais e preparar unha recuperación verde, dixital e resiliente da economía.</p>
    <p>Obxectivo específico 20.1.2 - OE REACT-UE 2. Apoio aos investimentos que contribúan á transición cara a unha economía dixital. </p>
    <p>Actuación 20.1.2.9-Axudas á dixitalización Industria 4.0.</p>
    <p>Liña de actuación 75-Apoio á dixitalización de pequenas e medianas empresas e incentivos para o fomento da internacionalización dixital.</p>
    <p>Campo de intervención CE082. Servizos e aplicacións das TIC para as pemes (incluídos os negocios e o comercio electrónicos e os procesos empresariais en rede), laboratorios viventes, ciberemprendedores e empresas emerxentes baseadas en TIC). </p>
    <p>O que exixe o cumprimento da normativa aplicable a este fondo, en particular, o Regulamento (UE) nº 1303/2013 do Parlamento Europeo e do Consello, do 17 de decembro de 2013, e o Regulamento (UE) nº 1301/2013 do Parlamento Europeo e do Consello, do 17 de decembro de 2013, sobre o Fondo Europeo de Desenvolvemento Rexional, así como a súa normativa comunitaria, estatal e autonómica de desenvolvemento.</p>
    <p>A concesión desta axuda supón a aceptación do beneficiario a ser incluído na lista pública de operacións prevista no artigo 115.2 do Regulamento (UE) nº 1303/2013. Así mesmo, o beneficiario deberá cumprir os requisitos de publicación e comunicación en relación coa publicidade do financiamento, de conformidade co previsto no anexo XII, punto 2.2, do devandito Regulamento (UE) nº 1303/2013. </p>
    <p>Segundo. As resolucións individuais, segundo o establecido no punto primeiro, esgotan a vía administrativa e contra elas poderá interpoñerse recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao de acceso á resolución individual, ou desde que se entenda rexeitada polo transcurso 10 días naturais desde a súa posta á disposición sen que se accedese ao seu contido. Non obstante, previamente poderá interpoñerse recurso de reposición ante a persoa titular da Dirección Xeral do Igape, dentro do prazo dun mes contado a partir do día seguinte ao de acceso á resolución individual, ou desde que se entenda rexeitada polo transcurso 10 días naturais desde a súa posta a disposición sen que se accedese ao seu contido.</p>
    <p>Santiago de Compostela, 21 de xaneiro de 2022</p>
    <footer><p>Fernando Guldrís Iglesias<br>Director xeral do Instituto Galego de Promoción Económica</p></footer>

