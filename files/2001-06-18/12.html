---
date: '2001-06-18'
id: 9C7E
page: 8
number: 117
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 6 de xuño de 2001, da Dirección Xeral da Función Pública, pola
  que se fan públicas as listas para a cobertura con carácter temporal de postos
  de traballo reservados a persoal funcionario, reguladas no artigo 15 do
  Decreto 89/1997, do 10 de abril, correspondente ó corpo facultativo superior
  da Xunta de Galicia (grupo A), escala de veterinarios, de conformidade co
  establecido na Resolución do 5 de abril de 2001.
range: Resolución
url: 'https://www.xunta.gal/dog/Publicados/2001/20010618/Anuncio9C7E_gl.html'
---
<p>Rematado o prazo fixado pola resolución da Dirección Xeral da Función Pública, do 5 de abril de 2001 (DOG nº 75, do 18 de abril), de presentación de solicitudes para a elaboración das listas para a cobertura con carácter temporal de postos de traballo reservados a persoal funcionario nas relacións de postos de traballo, reguladas no artigo 15 do Decreto 89/1997, do 10 de abril, e á vista das solicitudes presentadas para ó corpo facultativo superior da Xunta de Galicia (grupo A), escala de veterinarios con destino en lonxas e matadoiros da Consellería de Sanidade e Servicios Sociais, e unha vez elaboradas pola Comisión Permanente de Selección as listas na súa sesión do día 5 de xuño de 2001, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas para a cobertura, con carácter temporal, de postos de traballo reservados a persoal funcionario regulada no artigo 15 do Decreto 89/1997 correspondentes ó corpo facultativo superior da Xunta de Galicia (grupo A), escala de veterinarios con destino en lonxas e matadoiros da Consellería de Sanidade e Servicios Sociais. As ditas listas están expostas na forma que seguidamente se indica:</p>
<p>Anexo I: figuran os solicitantes admitidos na lista con indicación da puntuación.</p>
<p>Anexo II: figuran os solicitantes excluídos con expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Xunta de Galicia.</p>
<p>Terceiro.-Os interesados disporán dun prazo de 10 días hábiles contados a partir do seguinte ó da publicación desta resolución no Diario Oficial de Galicia para a emenda de erros e, se é o caso, formula-las oportunas alegacións, que irán dirixidas á correspondente Comisión Permanente de Selección de Persoal Funcionario (Dirección Xeral da Función</p>
<p>Pública, Consellería da Presidencia e Administración Pública; edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, se é o caso, levaranse a efecto as emendas procedentes; disto darase a oportuna publicidade.</p>
<p>Santiago de Compostela, 6 de xuño de 2001.</p>
<p>Joaquín López-Rúa Soler</p>
<p>Director xeral da Función Pública</p>

