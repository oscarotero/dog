---
date: '2001-06-18'
id: 9C8A
page: 8
number: 117
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: IV. OPOSICIÓNS E CONCURSOS
title: >-
  Orde do 5 de xuño de 2001 pola que se resolve a convocatoria pública para a
  provisión, polo sistema de libre designación, dun posto de traballo vacante no
  Instituto Lácteo e Gandeiro de Galicia (Ilgga).
range: Orde
url: 'https://www.xunta.gal/dog/Publicados/2001/20010618/Anuncio9C8A_gl.html'
---
<p>Convocada pola Orde do 29 de setembro de 2000 (DOG nº 209, do 27 de outubro) a provisión, polo sistema de libre designación, dun posto de traballo vacante no Instituto Lácteo e Gandeiro de Galicia, en uso das facultades e atribucións conferidas no artigo 15.4º da Lei 4/1988, do 26 de maio, da función pública de Galicia, modificada polas leis 4/1991, do 8 de marzo e 3/1995, do 10 de abril, de conformidade co disposto no artigo 27.2º da dita lei, no artigo 16 do Decreto 93/1991, do 20 de marzo, e no punto sexto da convocatoria, esta consellería dispón resolve-la dita convocatoria de acordo cos seguintes puntos:</p>
<p>Primeiro.-Adxudicarlle destino, no posto de traballo que se indica, ó funcionario que se relaciona no anexo da presente orde.</p>
<p>Segundo.-O cesamento no destino actual do funcionario que obtén praza producirase de conformidade co previsto na lexislación estatal, conforme o disposto no artigo 17.2º do Decreto 93/1991, do 20 de marzo.</p>
<p>Terceiro.-O prazo para a toma de posesión do novo destino será de tres días a partir do seguinte ó do cesamento de tratarse da mesma localidade onde actualmente o funcionario preste servicios, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e co disposto na base sétima da convocatoria.</p>
<p>Cuarto.-Contra esta orde, que esgota a vía administrativa, os interesados poderán interpoñer potestativamente recurso de reposición ante este mesmo órgano no prazo dun mes, contado a partir do día seguinte ó da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderán interpoñer recurso contencioso-administrativo ante o xulgado do contencioso-administrativo competente no prazo de dous meses contados a partir do día seguinte ó da súa publicación.</p>
<p>Santiago de Compostela, 5 de xuño de 2001.</p>
<p>Juan Miguel Diz Guedes</p>
<p>Conselleiro de Agricultura, Gandería</p>
<p>e Política Agroalimentaria</p>
<p>ANEXO</p>
<p>NRP: 33.851.078.24 A0102.</p>
<p>Grupo: A.</p>
<p>Apelidos e nome: Castro-Gil Amigo, Manuel.</p>
<p>Posto de traballo: xefe do Servicio de Auditoría Interna.</p>
<p>Código do posto: AG.A01.00.000.15770.031.</p>
<p>Centro directivo: Dirección do Ilgga.</p>
<p>Localidade: Santiago de Compostela.</p>

