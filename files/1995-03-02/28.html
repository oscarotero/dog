---
date: '1995-03-02'
id: B486
page: 1
number: 43
agency: CONCELLO DE BETANZOS
section: VI. ANUNCIOS
title: >-
  Anuncio das bases para prover en propiedade, mediante oposición libre, prazas
  de policías locais, incluídas na oferta de emprego público de 1995.
range: Anuncio
url: 'https://www.xunta.gal/dog/Publicados/1995/19950302/AnuncioB486_gl.html'
---
<p>Primeira.-Obxecto da convocatoria.-É obxecto da presente convocatoria a provisión en propiedade, mediante oposición libre, de dúas prazas de policías locais, con posible ampliación a unha praza máis de policía local, escala de administración especial, subescala de servicios especiais, clase de policía local, grupo D, segundo o establecido no artigo 25 da Lei 30/1984, do 2 de abril, e dotadas co soldo correspondente ó citado grupo D, nivel, trienios, pagas extraordinarias e retribucións complementarias, fixadas de acordo coa lexislación vixente.</p>
<p>A ampliación de convocatoria en unha praza máis de policía local -co cal se provería un total de tres prazas de policías locais-, queda estrictamente con</p>
<p>dicionada á existencia da correspondente vacante na data en que se celebre o primeiro exercicio dos que se compón esta oposición libre: a súa orixe vén determinada pola posible vacante que se producirá no cadro de persoal de funcionarios -policía localcomo consecuencia, do concurso de méritos por promoción interna para cubrir unha praza de cabo da policía local.</p>
<p>A convocatoria publicarase integramente no Boletín Oficial da provincia, Diario Oficial de Galicia e anunciarase un extracto del no Boletín Oficial del Estado. Os anuncios seguintes publicaranse unicamente no primeiro dos anteditos diarios.</p>
<p>Declárase expresamente que o tribunal que se designe para xulga-las probas selectivas non poderá aprobar nin declarar que as superaron un número de aspirantes superior ás prazas que figuran nas presentes bases.</p>
<p>De conformidade co establecido no artigo 23 da Lei 3/1992, do 23 de marzo, os opositores que superen as probas selectivas terán que facer e superar tamén un curso de formación teórico-práctico na Academia Galega de Seguridade.</p>
<p>Os aspirantes que sexan declarados aptos e acaden o correspondente nomeamento terán a obriga de presta-la súa xornada de traballo na medida e formas requiridas polo interese do servicio.</p>
<p>Segunda.-Condicións dos aspirantes.-Os aspirantes, para tomaren parte nas probas selectivas, terán que reuni-los seguintes requisitos, referidos todos e cada un deles á data en que remate a presentación das solicitudes:</p>
<p>a) Ser españois.</p>
<p>b) Ter cumpridos os 18 anos de idade e non exceder dos 30 anos.</p>
<p>c) Posuí-lo título de graduado escolar, formación profesional de primeiro grao ou equivalente.</p>
<p>d) Non padecer enfermidade nin defecto físico ou psíquico que lles impida o desempeño das funcións ou tarefas que correspondan á praza, ou fosen incompatibles con elas.</p>
<p>e) Non ter sido separados do servicio do Estado, ou das comunidades autónomas ou da Administración local, mediante expediente disciplinario, nin encontrarse inhabilitados para exercer funcións públicas.</p>
<p>f) Posuí-los permisos de conducción A2, B2 e C1.</p>
<p>g) Ter unha estatura mínima de 1,70 m, os aspirantes masculinos, e 1,65 as aspirantes femininas.</p>
<p>Terceira.-Presentación das instancias e admisión dos aspirantes.-As instancias de solicitude para tomar parte nas oposicións irán dirixidas ó alcalde e presentaranse no rexistro xeral do Concello durante o prazo de vinte días naturais contados a partir do seguinte a aquel en que apareza o anuncio da convocatoria no BOE.</p>
<p>Para seren admitidos e, se é o caso, tomar parte na práctica das probas correspondentes, será suficiente que os asinantes manifesten nas súas instancias que reúnen todas e cada unha das condicións</p>
<p>esixidas na convocatoria, referida sempre á data de remate do prazo para presentaren as instancias, e que se comprometen a presta-lo xuramento ou promesa de acordo co que determina o R.d. 707/1979, do 5 de abril, no caso de seren propostos para o nomeamento.</p>
<p>As instancias tamén se poderán presentar na forma determinada no artigo 38.4 da Lei de réxime xurídico das administracións públicas e do procedemento administrativo común. Os dereitos de exame fíxanse en 1.000 ptas., que terán que aboa-los participantes ó presentaren a súa instancia. A esta xuntaráselle inescusablemente:</p>
<p>a) Xustificante do ingreso do importe dos dereitos de exame.</p>
<p>b) Unha fotocopia do DNI.</p>
<p>c) Unha fotocopia do carné de conducir.</p>
<p>Se algunha das instancias tivese algún defecto, requiriríase o interesado para que, nun prazo de dez días emende a falta ou achegue os documentos preceptivos, con apercibimento de que se non o fai se arquivará a súa instancia sen máis trámite, e será excluído da lista de aspirantes.</p>
<p>Cuarta.-Admisión dos aspirantes.-Rematado o prazo de presentación de instancias, a presidencia da corporación dictará resolución, na que declarará aprobada a lista de asinantes admitidos e excluídos. Na devandita resolución, que se publicará no Boletín Oficial da provincia, indicarase, se é o caso, o prazo de emenda que, nos termos do artigo 71 da Lei de réxime xurídico das administracións públicas e do procedemento administrativo común, se lles conceda ós aspirantes excluídos, e determinarase a composición do tribunal, lugar e data da celebración dos exercicios.</p>
<p>Quinta.-Tribunal cualificador.-O tribunal cualificador estará constituído da seguinte forma:</p>
<p>-Presidente: o da corporación ou membro dela en que se delegue.</p>
<p>-Secretario: o da corporación ou funcionario en que se delegue.</p>
<p>-Vocais:</p>
<p>-Un representante da Administración autonómica.</p>
<p>-Un representante da Xefatura Provincial de Tráfico.</p>
<p>-Un funcionario de carreira designado pola alcaldía.</p>
<p>-Concelleiro delegado de Tráfico.</p>
<p>A designación nominal dos membros do tribunal incluirá os respectivos suplentes, e publicarase no BOP, así como no taboleiro de anuncios da Casa do Concello, un mes antes, cando menos, do comezo da realización das probas.</p>
<p>Os membros do tribunal deberán absterse de intervir, notificándolle á autoridade convocante cando concorra neles algunha das circunstancias previstas no artigo 20 da Lei 30/1992, de réxime xurídico das administracións públicas e do procedemento administrativo común, ou cando realizasen tarefas de preparación de aspirantes ás probas selectivas</p>
<p>nos cinco anos inmediatamente anteriores ó da publicación da correspondente convocatoria.</p>
<p>Os aspirantes poderán recusa-los membros do tribunal cando concorra calquera das circunstancias anteditas.</p>
<p>O tribunal non se poderá constituír nin actuar sen a asistencia de máis da metade dos seus membros, titulares ou suplentes, indistintamente.</p>
<p>O tribunal poderá dispoñe-la incorporación ós seus traballos de asesores especialistas para as probas correspondentes dos exercicios que xulgue pertinentes, limitándose os asesores a prestaren a colaboración nas súas especialidades técnicas.</p>
<p>O tribunal resolverá tódalas dúbidas que surxan na aplicación das presentes normas, así como nos casos non previstos por elas.</p>
<p>O tribunal poderá acorda-la lectura pública dos exercicios que se fagan por escrito se o considera oportuno e conversar cos aspirantes sobre o seu contido durante un tempo máximo de 15 minutos.</p>
<p>Indemnizacións por razón de asistencia dos membros do tribunal: regularanse segundo o R.d. 236/1988, do 4 de marzo, revisado polo acordo do Consello de Ministros do 12 de febreiro de 1993.</p>
<p>Sexta.-Comezo das probas e orde de actuación dos aspirantes.-As probas non poderán comezar ata que transcorran dous meses desde a data na que apareza publicado o anuncio da convocatoria no BOE. Quince días antes, como mínimo, do comezo dos exercicios, anunciarase no BOP o día, hora e lugar en que se realizarán. Os anuncios sucesivos publicaranse no taboleiro de edictos do concello e nos locais onde se celebraron as probas anteriores.</p>
<p>Os aspirantes serán convocados en chamamento único para cada exercicio, excluíndose da oposición os que non se presenten, agás nos casos xustificados e que así apreciase discrecionalmente o tribunal. Deberán acredita-la súa personalidade por medio do documento nacional de identidade.</p>
<p>Para establece-la orde en que deben de actua-los participantes naqueles exercicios que non se puidesen celebrar conxuntamente, considerarase aplicable o establecido na resolución da Secretaría de Estado para a Administración Pública, do 10 de febreiro de 1987 (BOE do día l), que establece que a orde de actuación dos aspirantes se iniciará alfabeticamente polo primeiro da letra D. De non existir aspirantes coa letra D no primeiro apelido, a orde de actuación virá sinalada polas letras inmediatamente seguintes, segundo corresponda.</p>
<p>Sétima.-Exercicios.-Forma de desenvolvemento e sistema. A oposición constará de catro exercicios, todos eles de carácter obrigatorio e eliminatorio. Será necesario superar cada un deles para pasar ó seguinte. Entre o comezo dun exercicio e o comezo do seguinte deberán transcorrer polo menos 48 horas.</p>
<p>Primeiro exercicio.-Consistirá en medi-los aspirantes, e unha vez comprobado que o opositor ten</p>
<p>a mínima esixida, na realización das seguintes probas físicas:</p>
<p>1) Percorre-la distancia de 100 m en quince segundos, os aspirantes masculinos, e dezaseis as aspirantes femininas.</p>
<p>2) Carreira de 500 metros, nun tempo máximo de un minuto, cincuenta segundos, os aspirantes masculinos, e dous minutos as aspirantes femininas.</p>
<p>3) Salto de altura, cun listón de 1,15 metros, os aspirantes masculinos, e 1,10 as aspirantes femininas.</p>
<p>4) Natación:</p>
<p>a) 100 metros estilo «braza», nun tempo de cinco minutos para aspirantes masculinos/femininos.</p>
<p>b) 200 metros estilo libre, nun tempo máximo de oito minutos para aspirantes masculinos/femininos.</p>
<p>Estas probas realizaranse de acordo coas seguintes normas:</p>
<p>Cada unha das probas será realizada sucesivamente pola totalidade dos aspirantes. Pasarán á realización da proba seguinte só aqueles aspirantes que conseguisen a marca mínima sinalada para cada proba, e quedarán eliminados os restantes.</p>
<p>Os aspirantes dispoñerán de dous intentos nas probas 2), 3), 4), 5); a proba 1) terá que ser superada no primeiro e único intento.</p>
<p>Segundo exercicio.-Proba de tipo práctico de regulación do tráfico.</p>
<p>Terceiro exercicio.-Consistirá na realización de dúas probas:</p>
<p>a) Por escrito, no tempo máximo de hora e media, un cuestionario relacionado coa toponimia, vías de comunicación, edificios públicos e datos de todo tipo do termo municipal de Betanzos.</p>
<p>b) Parte do servicio sobre un suposto que constitúa unha función específica da policía local.</p>
<p>Cuarto exercicio.-Consistirá no desenvolvemento por escrito, nun tempo máximo de dúas horas, dun cuestionario de cincuenta preguntas relacionadas co anexo desta convocatoria.</p>
<p>Os exercicios segundo, terceiro e cuarto cualificaranse de cero a dez puntos, e serán necesarios cinco puntos, cando menos, para aprobalos.</p>
<p>A orde de cualificación definitiva estará determinada pola suma das puntuacións obtidas no conxunto dos exercicios.</p>
<p>Betanzos, 9 de febreiro de 1995.</p>
<p>Manuel Lagares Pérez</p>
<p>Alcalde-presidente</p>
<p>ANEXO</p>
<p>PROGRAMA PARA O CUARTO EXERCICIO</p>
<p>Primeira parte</p>
<p>Tema 1.-A Constitución española de 1978. Valores que a inspiran. Principios xerais da nosa Constitución.</p>
<p>Tema 2.-Dereitos e deberes fundamentais dos españois. Garantía dos dereitos e suspensión deles.</p>
<p>Tema 3.-A coroa. O poder lexislativo. O Goberno e o poder do Estado. O poder xudicial. Relacións entre os distintos poderes.</p>
<p>Tema 4.-O Tribunal Constitucional. Organización e funcións. O Defensor do Pobo. A reforma da Constitución.</p>
<p>Tema 5.-A organización territorial do Estado. Os estatutos de autonomía. O seu significado. Referencia especial a Galicia.</p>
<p>Tema, 6.-Réxime local español. Os principios constitucionais e a súa regulación xurídica. O municipio. A organización municipal. Competencias.</p>
<p>Tema 7.-Estructura e organización do Concello.</p>
<p>Tema 8.-Ordenanzas e regulamentos municipais. Clases. Procedemento da súa elaboración e aprobación.</p>
<p>Tema 9.-Intervención administrativa na actividade privada. Os medios de exercela. Os servicios públicos municipais.</p>
<p>Tema 10.-Os funcionarios públicos. Concepto e clases. Os funcionarios civís do Estado na Lei 30/1984.</p>
<p>Incompatibilidades e réxime disciplinario.</p>
<p>Tema 11.-A función pública local. Características. Dereitos e deberes dos funcionarios públicos locais. A Seguridade Social dos funcionarios locais.</p>
<p>Segunda parte</p>
<p>Tema 1.-A organización e funcións das forzas e corpos de seguridade en España. Referencia especial ás policías locais.</p>
<p>Tema 2.-Competencias da policía municipal como policía xudicial, administrativa e de seguridade. Referencia á lexislación vixente (Constitución, Lei orgánica das forzas e corpos de seguridade, Lei orgánica do poder xudicial. Lei de axuizamento criminal, leis sobre o réxime local, código penal, etc.).</p>
<p>Tema 3.-O termo municipal de Betanzos. Límites con outros municipios. Centros, dependencias e edificios públicos.</p>
<p>Tema 4.-Organismos oficiais que interveñen en materia de circulación. A policía de circulación. Facultades dos alcaldes en materia de circulación.</p>
<p>Tema 5.-A lei de tráfico. Circulación de vehículos con motor e seguridade vial. Estructura e contido.</p>
<p>Tema 6.-Normas xerais de circulación: disposicións xerais. Sentido da circulación. Parada, posta en marcha e marcha atrás. Preferencia de paso.</p>
<p>Tema 7.-Circulación urbana. Normas xerais de circulación. Detención e estacionamento. Carga e descarga. Sinalización.</p>
<p>Tema 8.-Iluminación y sinalización ópticas dos vehículos: clasificación, descrición e utilización.</p>
<p>Tema 9.-Permisos de conducir. Concepto e clases. Facultades que confiren. Licencias de conducción.</p>
<p>Tema 10.-Denuncias por infraccións en materia de circulación: a infracción e as súas clases. Procedemento sancionador: iniciación, desenvolvemento e remate. Retirada de vehículos da vía pública. Retirada do permiso de conducir.</p>
<p>Tema 11.-Sinais de circulación. Concepto e características. Clases: verticais, horizontais e luminosos.</p>
<p>Tema 12.-Accidente de tráfico. Concepto e clases. Actuación inmediata e actividades administrativas.</p>
<p>Tema 13.-Tráfico e a policía local: organización e misións. Servicios que se van realizar: regulación do tráfico, denuncia das infraccións e investigación dos accidentes.</p>

