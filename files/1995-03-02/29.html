---
date: '1995-03-02'
id: B48A
page: 1
number: 43
agency: CONCELLO DE MUGARDOS
section: VI. ANUNCIOS
title: >-
  Aprobación inicial da revisión das normas subsidiarias de planeamento
  municipal.
range: Aprobación
url: 'https://www.xunta.gal/dog/Publicados/1995/19950302/AnuncioB48A_gl.html'
---
<p>Aprobada inicialmente polo Pleno da Corporación, en sesión extraordinaria celebrada o 17 de xaneiro de 1995, a revisión das normas subsidiarias de planeamento municipal, sométese a información pública por prazo de un mes, que se contará a partir do día seguinte ó de publicación última do presente anuncio no Diario Oficial de Galicia, Boletín Oficial da provincia ou diario La Voz de Galicia. Durante este tempo poderase examina-lo expediente por calquera que o desexe e formula-las alegacións, suxestións ou observacións que considere pertinentes.</p>
<p>Así mesmo, de acordo co estipulado no artigo 102 do texto refundido da Lei do solo, aprobado por Real decreto lexislativo 1/1992, do 26 de xuño, mantense a suspensión potestativa acordada polo Pleno desta Corporación de data 25 de marzo de 1994 (BOP núm. 82, do 13 de abril de 1994), ata transcorridos dous anos desde o devandito acordo de suspensión, para as seguintes áreas do termo municipal:</p>
<p>A.-Solo urbano: PERI, s.</p>
<p>B.-Solo apto para urbanizar: SAU, s.</p>
<p>C.-Solo non urbanizable: todos.</p>
<p>Respecto ás demais áreas do territorio municipal con novas determinacións que supoñan modificación do réxime urbanístico vixente (que son tódalas demais áreas do municipio non expresadas anteriormente) queda suspendido o outorgamento de licencias por prazo máximo de dous anos.</p>
<p>A suspensión afectará a tódalas licencias comprendidas nos artigos 242 do R.d.l 1/1992 e 1 do Regulamento de disciplina urbanística, agás as seguintes:</p>
<p>-Licencias de primeira ocupación.</p>
<p>-Licencias para sinxelas obras de reforma interior que non impliquen unha reedificación do inmoble nin supoñan aumento do volume edificado.</p>
<p>-As demolicións en caso de ruína inminente.</p>
<p>Non obstante, ó abeiro do artigo 120 do Regulamento de planeamento urbanístico poderanse con</p>
<p>ceder licencias baseadas no réxime vixente, sempre que se respecten as determinacións do novo planeamento.</p>
<p>En calquera caso, a suspensión extinguirase coa aprobación definitiva do planeamento.</p>
<p>Mugardos, 20 de febreiro de 1995.</p>
<p>Ramón Toimil Saavedra</p>
<p>Alcalde</p>

