---
date: '1995-03-02'
id: B472
page: 1
number: 43
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Edicto do 13 de febreiro de 1995, da Delegación Provincial de Ourense, polo
  que se anuncia a urxente ocupación de bens e dereitos afectados polo
  establecemento da instalación eléctrica que se cita. (Expediente 3.714 A.T.)
range: Edicto
url: 'https://www.xunta.gal/dog/Publicados/1995/19950302/AnuncioB472_gl.html'
---
<p>Por acordo do Consello de Ministros do 18-11-1994, publicado mediante resolución da Secretaría Xeral de Enerxía e Recursos Minerais (Ministerio de Industria e Enerxía) no BOE do 28 de xaneiro de 1995, concedéronselle a Red Eléctrica de España, S.A. os beneficios de expropiación forzosa e a declaración de urxente ocupación dos terreos afectados pola execución do proxecto que se cita máis adiante, impoñéndose a servidume de paso de enerxía eléctrica co alcance do artigo 4º da Lei 10/1966, do 18 de marzo.</p>
<p>Seguindo os trámites regulamentarios no art. 52 da Lei do 16 de decembro de 1954 sobre expropiación forzosa, faise saber que, transcorridos oito días desde a última das publicacións previdas na consecuencia 2ª do devandito texto legal, e nas datas e horas que constan nas notificacións que se practican a cada un dos interesados, procederase polo representante da Administración a levantar sobre o terreo as actas previas á ocupación, trámite ó que deberán asisti-los titulares de bens e dereitos afectados, persoalmente ou debidamente representados, podéndose facer acompañar, se así o consideran conveniente, e á súa custa, dos seus peritos e un notario.</p>
<p>A declaración concreta e individualizada dos interesados e dos seus bens afectados, na que tamén figuran as datas e horas nas que se levantará a acta previa de cada parcela, exponse nos taboleiros de edictos desta delegación provincial e dos respectivos concellos.</p>
<p>A instalación comprendida no expresado acordo do Consello de Ministros é a seguinte:</p>
<p>Expediente número 3.714 A.T.-Liña de transporte de enerxía eléctrica aérea a 400 kV, nomeada Cartelle-Trives, con orixe na subestación de Reigoso e final na subestación da Pobra de Trives; o trazado discorre polos concellos de Cartelle, A Merca, San Cibrao das Viñas, Taboadela, Allariz, Paderne, Maceda, Montederramo, Castro Caldelas, Río e A Pobra de Trives, na provincia de Ourense.</p>
<p>Ourense, 13 de febreiro de 1995.</p>
<p>Alfredo Cacharro Pardo</p>
<p>Delegado provincial de Ourense</p>

