---
date: '2000-10-06'
id: 1206E
page: 13
number: 195
agency: CONCELLO DE NIGRÁN
section: VI. ANUNCIOS
title: >-
  Anuncio da proposta de aprobación definitiva da modificación das normas
  subsidiarias: descatalogación das ruínas da Casa do Soto.
range: Anuncio
url: 'https://www.xunta.gal/dog/Publicados/2000/20001006/Anuncio1206E_gl.html'
---
<p>O Concello de Nigrán, por acordo plenario do 28 de xullo de 2000, aprobou definitivamente, en virtude da delegación prevista na lexislación aplicable,</p>
<p>a proposta de modificación singular das normas subsidiarias de planeamento do municipio de Nigrán e, en consecuencia, excluí-la denominada Casa de Soto, do catálogo do anexo II das normas subsidiarias de planeamento, no que figuraba co número 31.</p>
<p>Por aplicación do previsto no artigo 48 da Lei 1/1997, do solo de Galicia, a eficacia do referido acto de aprobación definitiva e a entrada en vigor da modificación aprobada quedan condicionadas á recepción do expediente pola consellería competente e á publicación da ordenanza segundo o establecido na lexislación do réxime local.</p>
<p>A citada resolución pon fin á vía administrativa polo que contra ela cabe interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a publicación deste anuncio. Todo isto sen prexuízo de que se poida exercer, de se-lo caso, calquera outro recurso que se considere procedente.</p>
<p>Nigrán, 5 de setembro de 2000.</p>
<p>José Manuel Rial Cadaval</p>
<p>Alcalde</p>

