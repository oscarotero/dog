---
date: '1996-03-29'
id: 4CDA
page: 2
number: 64
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 21 novembro de 1995 pola que se fai pública a caducidade da cetaria
  sita entre punta Sarridal e Castillo, lugar de Honreiras, Cedeira, distrito
  marítimo de Ortigueira (A Coruña).
range: Orde
url: 'https://www.xunta.gal/dog/Publicados/1996/19960329/Anuncio4CDA_gl.html'
---
<p>Visto o expediente de caducidade incoado a José Luis García Rodríguez, na súa condición de titular da concesión administrativa seguinte:</p>
<p>-Tipo de establecemento: cetaria.</p>
<p>-Especies: langosta.</p>
<p>-Situación: entre punta Sarridal e Castillo,lugar de Honreiras, Cedeira, distrito marítimo de Ortigueira (A Coruña).</p>
<p>-Superficie: 720 m.</p>
<p>-Orde de outorgamento: 1-6-1953 (BOE nº 171).</p>
<p>-Prazo de outorgamento: a perpetuidade.</p>
<p>Resultando que con data 14-7-1993 a Delegación Territorial da Coruña acordou a incoación do expediente de caducidade á citada concesión pola causa</p>
<p>recollida no artigo 72 a) da Lei 6/1993, do 11 de maio, de pesca de Galicia.</p>
<p>Resultando que o citado acordo de incoación de expediente de caducidade lle foi notificado ó titular da concesión en data 16-7-1993.</p>
<p>Resultando que en tempo e forma o titular non presentou escrito de alegacións.</p>
<p>Resultando que con data 19-9-1995 se dicta proposta de resolución por parte do instructor na que se propón a caducidade da concesión supracitada.</p>
<p>Resultando que o titular da concesión non presentou escrito de alegacións.</p>
<p>Considerando que o expediente se tramitou conforme a dereito, segundo informe emitido polo xefe do Servicio Técnico-Xurídico.</p>
<p>Considerando que en canto ó fondo do asunto, na acta de inspección realizada o 9-12-1992, recóllese que, segundo manifestación do concesionario, a cetaria levaba máis de dous anos de inactividade.</p>
<p>Vistas a Lei 6/1993, do 11 de maio, de pesca de Galicia, Lei 22/1988, do 29 de xullo, de costas, a Lei 30/1992, do 26 de novembro, de réxime xurídico das administracións públicas e do procedemento administrativo común, Real decreto 1471/1989, do 1 de decembro, polo que se aproba o Regulamento xeral para o desenvolvemento da Lei de costas, o Decreto 423/1993, do 17 de decembro, polo que se refunde a normativa vixente en materia de marisqueo, extracción de algas e cultivos mariños e demais disposicións aplicables ó caso.</p>
<p>Esta consellería acorda, en exercicio das súas atribucións e competencias, declarar caducada a citada concesión, ordenando a súa publicación no Diario Oficial de Galicia e notificación ó interesado.</p>
<p>Contra esta resolución, que esgota a vía administrativa, poderase interpoñer recurso contencioso-administrativo ante a Sala do Tribunal Superior de Xustiza de Galicia, no prazo de dous meses contados a partir da data de notificación desta resolución, de conformidade coa Lei do 27 de decembro de 1956, modificada pola Lei 10/1992, do 30 de abril de 1992.</p>
<p>Santiago de Compostela, 21 de novembro de 1996.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>96-1687</p>

