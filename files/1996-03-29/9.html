---
date: '1996-03-29'
id: 4CF2
page: 2
number: 64
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 13 de marzo de 1996, pola que se convocan 3 cursos sobre tráfico
  e seguridade vial dirixidos ós membros dos corpos das policías locais de
  Galicia.
range: Resolución
url: 'https://www.xunta.gal/dog/Publicados/1996/19960329/Anuncio4CF2_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de 3 cursos sobre tráfico e seguridade vial, que deberán desenvolverse conforme as seguintes bases:</p>
<p>Obxectivos.</p>
<p>Os cursos teñen por obxectivos:</p>
<p>a) Coñece-las normas fundamentais sobre seguridade vial.</p>
<p>b) Coñecer con exactitude as funcións da policía local en materia de seguridade vial.</p>
<p>c) Clarifica-la actuación da policía local neste tema.</p>
<p>Destinatarios.</p>
<p>Os cursos van dirixidos ós membros dos corpos das policías locais de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán para cada curso será de 40.</p>
<p>Solicitudes.</p>
<p>1. O persoal que desexe participar nestes cursos deberá presentar, cuberta á máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará ás 14 horas, nas seguintes datas:</p>
<p>-Lugo: 8 de abril.</p>
<p>-Ourense: 6 de maio.</p>
<p>-Pontevedra: 20 de maio.</p>
<p>3. As instancias deberán vir firmadas polo xefe do cadro de persoal e seladas, será esto requisito indispensable para ser admitido nos cursos; o incumprimento deste requisito levará consigo a non admisión no devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4 polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos celebraranse en sesións de tarde, de luns a venres, e neles trataranse, entre outros, os seguintes temas:</p>
<p>a) Ideas xerais sobre tráfico e seguridade vial.</p>
<p>b) A Lei 18/1989, do 25 de xullo, de bases sobre tráfico.</p>
<p>c) Real decreto lexislativo 339/1990, do 2 de marzo.</p>
<p>d) Regulamento xeral de circulación, Real decreto 13/1992, do 17 de xaneiro.</p>
<p>e) Normas de comportamento no tráfico.</p>
<p>Datas.</p>
<p>Os cursos celebraranse nas seguintes datas:</p>
<p>-Lugo: do 15 ó 19 de abril.</p>
<p>-Ourense: do 20 ó 24 de maio.</p>
<p>-Pontevedra: do 24 ó 28 de xuño.</p>
<p>O horario será de 16 a 20 horas do serán.</p>
<p>Relación de admitidos.</p>
<p>A relación de admitidos publicarase nas seguintes datas:</p>
<p>-Lugo: 10 de abril.</p>
<p>-Ourense: 13 de maio.</p>
<p>-Pontevedra: 10 de xuño.</p>
<p>Esta relación publicarase no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Os cursos desenvolveranse nas cidades de Lugo, Ourense e Pontevedra, quedando por concretar o seu lugar de celebración, que se comunicará previamente xunto coa lista de admitidos.</p>
<p>Certificado de asistencia.</p>
<p>Ó remate dos cursos entregaráselles un certificado de asistencia a aquelas persoas que acrediten a súa participación continuada a este, e non poderán supera-las faltas de asistencia un 15% do total da duración de horas lectivas do curso; unha non asistencia superior ó 15%, aínda que sexa xustificada, levará consigo a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 13 de marzo de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>2309</p>

