---
date: '2002-11-08'
id: 1660E
page: 15
number: 216
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 21 de outubro de 2002 pola que se declara de interese galego a
  Fundación para la Investigación, Desarrollo e Innovación del Complejo
  Hospitalario Universitario Xeral-Cíes de Vigo (Fichuvi) e se ordena a súa
  inscrición no Rexistro de Fundacións de Interese Galego.
range: Orde
url: 'https://www.xunta.gal/dog/Publicados/2002/20021108/Anuncio1660E_gl.html'
---
<p>Con data do 7 de outubro de 2002 foi publicada no Diario Oficial de Galicia a orde da Consellería da Presidencia e Administración Pública do 26 de setembro de 2002 pola que se clasifica de interese sanitario a Fundación para la Investigación, Desarrollo e Innovación del Complejo Hospitalario Universitario Xeral-Cíes de Vigo (Fichuvi), adscribíndoa á Consellería de Sanidade, que exercerá plenamente o protectorado sobre ela.</p>
<p>Esta fundación, de acordo co establecido no artigo 3 dos seus estatutos, ten como obxecto xestionar programas e proxectos de investigación científica relacionados coa medicina e ciencias afíns, así como promover, desenvolver e prestar servicios de docencia e formación en investigación para contribuír á promoción e protección da saúde da poboación e ó progreso e mellora do Sergas.</p>
<p>Por todo isto, en virtude das competencias que me confire o artigo 34 da Lei 1/1983, do 22 de febreiro, reguladora da Xunta de Galicia e do seu presidente, e segundo o establecido no artigo 8 da Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, e o artigo 32.3º a) do Decreto 248/1992, do 18 de xuño, polo que se aproba o Regulamento de organización e funcionamento das fundacións de interese galego,</p>
<p>DISPOÑO:</p>
<p>Primeiro.-Declarar de interese galego a Fundación para la Investigación, Desarrollo e Innovación del Complejo Hospitalario Universitario Xeral-Cíes de Vigo (Fichuvi), ó cumpriren os seus estatutos as pres</p>
<p>cricións que, para tal efecto, sinala a vixente lexislación en materia de fundacións de interese galego.</p>
<p>Segundo.-Ordena-la inscrición da Fundación para la Investigación, Desarrollo e Innovación del Complejo Hospitalario Universitario Xeral-Cíes de Vigo (Fichuvi), no Rexistro de Fundacións de Interese Galego, sección da Consellería de Sanidade, para os efectos constitutivos que sinala o artigo 8 da Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro.</p>
<p>Terceiro.-A dita fundación queda sometida ó disposto no resto da normativa de xeral aplicación, en especial, á obriga de darlle publicidade suficiente ás súas actividades e á ausencia de ánimo de lucro na prestación dos seus servicios, quedando obrigada a lle render contas anualmente ó protectorado e xustificar, a través dunha memoria anual, o cumprimento das cargas fundacionais, así como a presentarlle o proxecto de orzamento ó protectorado con anterioridade ó inicio do exercicio económico para o que se formula, e debendo solicita-las preceptivas autorizacións do protectorado cando sexan necesarias.</p>
<p>Santiago de Compostela, 21 de outubro de 2002.</p>
<p>José María Hernández Cochón</p>
<p>Conselleiro de Sanidade</p>

