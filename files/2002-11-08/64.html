---
date: '2002-11-08'
id: 16EEE
page: 15
number: 216
agency: CONCELLO DE OLEIROS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20021108/Anuncio16EEE_gl.html'
---
<p>Por decreto da Alcaldía nº 4639/2002, do 20 de setembro, aprobouse o expediente administrativo xunto co prego de cláusulas administrativas particulares para a contratación da xestión do servicio denominado concesión da xestión da escola infantil municipal das Galeras, en Bastiagueiro.</p>
<p>Publicouse o anuncio da licitación no DOG nº 197, do 11 de outubro de 2002.</p>
<p>A través do presente anuncio exponse ó público a modificación do prego de cláusulas administrativas particulares aprobada por decreto da Alcaldía nº 5163/2002, do 25 de outubro, no referente á cláusula XVII. Mesa de contratación, a cal queda redactada do seguinte xeito:</p>
<p>«XVII. Mesa de contratación.</p>
<p>A mesa de contratación estará constituída por: o presidente da corporación que actuará como presidente, tódolos concelleiros que integran a Comisión de Goberno, un concelleiro do Partido Popular, un concelleiro de PsdeG-PSOE, un concelleiro do BNG, o interventor do concello, a secretaria do concello e dous técnicos designados pola Alcaldía».</p>
<p>O que se publica para xeral coñecemento, en Oleiros o vinteoito de outubro de dous mil dous.</p>
<p>Esther Pita Pita</p>
<p>Alcaldesa</p>

