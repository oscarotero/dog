---
date: '2000-02-21'
id: 43CA
page: 2
number: 35
agency: CONCELLO DE CERCEDA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000221/Anuncio43CA_gl.html'
---
<p>O Pleno, en sesión celegrada o vintenove de decembro de mil novecentos noventa e nove adoptou, entre outros, o seguinte acordo do que se transcribe a parte dispositiva, para os efectos do disposto no artigo 48.2º da Lei 1/1997, do solo de Galicia:</p>
<p>3. Aprobación definitiva de modificación puntual das normas subsidiarias para construcción dun ramal ferroviario a instancia de Fenosa.</p>
<p>A Presidencia dá conta de que o Pleno deste Concello, en sesión de 29-7-1999, aprobou inicialmente a modificación puntual das normas subsidiarias, a instancia de Fenosa, para construcción dun ramal ferroviario, que foi informado favorablemente pola CPTOPV, 26-7-1999.</p>
<p>A modificación ten por obxecto a cualificación como sistema xeral ferroviario dunha franxa de terreo actualmente cualificado como solo non urbanizable normal, sistema xeral de infraestructuras (planta incineradora) e solo non urbanizable de predominación de masas forestais e outras áreas de interese de protección especial, pola que se pretende que discorra un ramal de ferrocarril desde a vía A Coruña-Santiago de Compostela á térmica de Meirama, co obxecto de permiti-lo abastecemento ferroviario directo de carbón desde o porto da Coruña.</p>
<p>Que o expediente foi sometido a información pública mediante anuncios publicados en El Correo Gallego do 7 de agosto e no DOG do 6 de agosto de 1999 sen que se formulase reclamación ningunha.</p>
<p>O conselleiro de CPTOPV, en Resolución do 13 do actual informa favorablemente o expediente con expresa condición de que, con anterioridade á súa aprobación definitiva se cumpran as seguintes observacións:</p>
<p>Primeira: con independencia da súa clasificación do seu sistema xeral cómpre mante-la clasificación actual dos terreos.</p>
<p>Segunda: cómpre incorporar ó expediente informe favorable da diputación provincial, en relación coa estrada Mesón do Vento a Cerceda.</p>
<p>Considerando que na planificación se mantén a clasificación actual dos terreos con independencia da clasificación como sistema xeral da franxa de terreo afectada, polo tanto, quedarán vixentes as determinacións establecidas nas actuais normas subsidiarias de planeamento referentes a: a) Clasificación e cualificación urbanística do solo; b) Estructura xeral e orgánica do territorio; c) Estudio do medio rural; d) Análise do modelo de asentamento poboacional; e) Carácter público ou privado das dotacións; f) Determinación dos prazos para a aprobación do planeamento de desenvolvemento; g) Sinalamento das circunstancias conforme as que sexa procedente, no seu momento, a revisión do planeamento. Ademais, tódalas determinacións establecidas pola Norma Subsidiaria de Planeamento do Municipio de Cerceda que non estean afectadas pola presente proposta de modificación, quedarán intactas e en plena vixencia, e que a deputación provincial con data do 25-11-1999, autoriza a modificación puntual das </p>
<p>normas sempre que se reflicta fielmente os ramais ferroviario nos planos do proxecto de modificación, pola alcaldía proponse, que no uso da competencia delegada pola disposición adicional cuarta da Lei 1/1997, do 24 de marzo, do solo de Galicia a aprobación definitiva do expediente.</p>
<p>Sometida a votación a proposta de modificación puntual das normas especificada, por unimidade acórdase a súa aprobación e que se siga o trámite do artigo 48 da Lei do solo de Galicia.</p>
<p>Cerceda, 24 de xaneiro de 2000.</p>
<p>José García Liñares</p>
<p>Alcalde</p>

