---
date: '2017-10-25'
id: G0423-101017-0001
page: 49680
number: 203
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  RESOLUCIÓN do 5 de outubro de 2017, da Secretaría Xeral Técnica da Consellería
  de Infraestruturas e Vivenda, pola que se emprazan os interesados no recurso
  contencioso-administrativo P.O. 4424/2017 contra a Resolución do 26 de maio de
  2017, pola que se dá publicidade ao Acordo do Consello da Xunta de Galicia do
  24 de maio de 2017, e contra a Resolución do 6 de xullo de 2017, pola que se
  dá publicidade ao Acordo do Consello da Xunta de Galicia do 6 de xullo de
  2017.
range: Resolución
url: >-
  https://www.xunta.gal/dog/Publicados/2017/20171025/AnuncioG0423-101017-0001_gl.html
---
<p>Nesta secretaría xeral recibiuse escrito do presidente da Sección Segunda da Sala do Contencioso-Administrativo do Tribunal Superior de Xustiza de Galicia, en relación co recurso contencioso-administrativo P.O. 4424/2017, interposto por Luber, S.L., contra a Resolución do 26 de maio de 2017, da Dirección Xeral de Mobilidade, pola que se dá publicidade ao Acordo do Consello da Xunta de Galicia do 24 de maio de 2017, polo que se autoriza a integración das distintas modalidades de transporte público de competencia da Xunta de Galicia que faciliten a optimización deste servizo público, no marco do procedemento para a implantación da primeira fase da planificación do transporte público de Galicia, e contra a Resolución do 6 de xullo de 2017, da Dirección Xeral de Mobilidade, pola que se dá publicidade ao Acordo do Consello da Xunta de Galicia do 6 de xullo de 2017, polo que se fixan criterios complementarios en relación co proceso de integración das distintas modalidades de transporte público de competencia da Xunta de Galicia que faciliten a optimización deste servizo público, no marco do procedemento para a implantación da primeira fase da planificación do transporte público de Galicia.</p>
    <p>Para os efectos de cumprir o solicitado no citado escrito, faise constar que o expediente xa foi remitido por esta secretaría á Sección Segunda do Tribunal Superior de Xustiza de Galicia nesta mesma data. </p>
    <p>O que se notifica para o xeral coñecemento de todas as persoas interesadas no procedemento, emprazándoas para que poidan comparecer como demandadas nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de outubro de 2017</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

