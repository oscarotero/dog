---
date: '2017-10-25'
id: G1440-191017-0001
page: 49827
number: 203
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación con procedemento aberto para a contratación, cun só
  criterio de adxudicación, da execución da obra número 105/16/2017, de
  reparación, mediante tratamento de pintura, de catro plantas de transferencia
  de residuos sólidos urbanos (Muíños, Verín, Viana do Bolo e Beade).
range: Anuncio
url: >-
  https://www.xunta.gal/dog/Publicados/2017/20171025/AnuncioG1440-191017-0001_gl.html
---
<p>No perfil do contratante publícanse íntegros o prego de condicións, o proxecto e a documentación complementaria para a contratación, mediante procedemento aberto, da execución da obra de reparación, mediante tratamento de pintura, de catro plantas de transferencia de residuos sólidos urbanos (Muíños, Verín, Viana do Bolo e Beade) da Deputación Provincial de Ourense (nº 105/16/2017), cun tipo de licitación de 79.888,53 € (IVE e demais tributos incluídos). As proposicións presentaranse ata as 14.00 horas do vixésimo sexto (26º) día natural contado desde o seguinte ao da publicación do anuncio de licitación no DOG, a través da plataforma www.leal.gal, única e exclusivamente. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións, no proxecto e na documentación complementaria, á cal se poderá acceder gratuitamente a través do perfil do contratante na web da Deputación www.depourense.es ou na plataforma www.leal.gal. As solicitudes de información poderanse formular telefonicamente ao Servizo de Contratación (988 31 75 48). </p>
    <p>Sen prexuízo de calquera outro recurso que se considere procedente, o prego de condicións, o proxecto técnico, os anuncios de licitación e os demais documentos contractuais que establezan as condicións que deban rexer a licitación serán susceptibles de recurso potestativo de reposición ante a Presidencia da Deputación no prazo dun mes e, alternativamente, de recurso contencioso-administrativo ante o Xulgado do Contencioso-Administrativo de Ourense, no prazo de dous meses, contados ambos os dous prazos desde o día seguinte ao da publicación dos anuncios de licitación ou, de ser o caso, da última publicación (se non fosen simultáneos).</p>
    <p>Ourense, 10 de outubro de 2017</p>
    <footer><p>José Manuel Baltar Blanco<br>Presidente da Deputación Provinical de Ourense</p></footer>

