---
date: '2003-06-26'
id: 14B2A
page: 8
number: 123
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 30 de abril de 2003 pola que se lle outorga a Hermanos Vidal
  Padín, S.L. permiso de actividade para a posta en funcionamento dun
  establecemento auxiliar de cultivos mariños en Vilaxoán-Vilagarcía de Arousa
  (Pontevedra).
range: Resolución
url: 'https://www.xunta.gal/dog/Publicados/2003/20030626/Anuncio14B2A_gl.html'
---
<p>Examinado o expediente instruído para efectos de outorgamento do permiso de actividade para a explotación dunha estación depuradora e centro de expedición, apreciáronse os seguintes</p>
<p>A) Feitos:</p>
<p>Primeiro.-Mediante escrito do 7 de novembro de 2000, Juan Manuel Vidal Padín, en representación de Hermanos Vidal Padín, S.L. (CIF: B36339372), solicitou permiso de actividade para a explotación dunha estación depuradora e un centro de expedición na r/ Víctor Pita, 33, Vilaxoán, Vilagarcía de Arousa (Pontevedra).</p>
<p>Segundo.-O interesado achegou a documentación requirida para a tramitación deste tipo de establecementos.</p>
<p>Terceiro.-No expediente consta a seguinte documentación, referida ó resultado da información pública e oficial:</p>
<p>-Anuncio de información pública, inserido no DOG.</p>
<p>-Informe técnico biolóxico da Delegación Comarcal de Vilagarcía de Arousa.</p>
<p>-Informe urbanístico do Concello de Vilagarcía de Arousa.</p>
<p>-Informe do ente público Portos de Galicia (Consellería de Política Territorial, Obras Públicas e Vivenda).</p>
<p>-Informe, en materia de defensa, da Comandancia Militar de Mariña de Vilagarcía de Arousa (Ministerio de Defensa).</p>
<p>-Informe, en materia de navegación, da Capitanía Marítima de Vilagarcía de Arousa (Ministerio de Fomento).</p>
<p>-Informe da Dirección Xeral de Turismo (Consellería de Cultura, Comunicación Social e Turismo).</p>
<p>-Cualificación ambiental e declaración de impacto ambiental da Dirección Xeral de Calidade e Avaliación Ambiental (Consellería de Medio Ambiente).</p>
<p>-Informe xurídico do Servicio Técnico-Xurídico.</p>
<p>B) Fundamentos de dereito:</p>
<p>Primeiro.-Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142, do 24 de xullo de 1997).</p>
<p>Segundo.-Orde do 17 de marzo de 2000, pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre (DOG nº 67, do 5 de abril de 2000).</p>
<p>Terceiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101, do 31 de maio).</p>
<p>Examinadas as disposicións citadas, a proposta de resolución da Dirección Xeral de Recursos Mariños, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Primeiro.-Outorgar a Hermanos Vidal Padín, S.L. (CIF: B36339372) permiso de actividade para a posta en funcionamento e explotación do establecemento auxiliar de cultivos mariños que a continuación se indica:</p>
<p>-Nome: Hermanos Vidal Padín, S.L.</p>
<p>-Tipo: estación depuradora e centro de expedición.</p>
<p>-Actividade: eliminación de xermes patóxenos, clasificación e envasado.</p>
<p>-Especies: moluscos.</p>
<p>-Situación: lugar: r/ Víctor Pita, 33, Vilaxoán. Concello: Vilagarcía de Arousa (Pontevedra).</p>
<p>-Superficies:</p>
<p>Dominio privado, superficie da parcela: 5.953,01 m.</p>
<p>Dominio público: por determinar, corresponde ó ente público Portos de Galicia.</p>
<p>-Características das instalacións:</p>
<p>Superficie construída: 3.513,43 m, distribuidos en:</p>
<p>1 nave de 387,93 m, con vestiarios, aseos e almacéns.</p>
<p>1 nave de 3.125,5 m, con zonas de depuración e expedición, almacén e caseta de bombas.</p>
<p>Zona de depuración:</p>
<p>Nº de piscinas: 9. Superficie total útil de depuración: 656,41 m.</p>
<p>Segundo.-Someter a autorización ás seguintes condicións:</p>
<p>Primeira.-Vixencia.</p>
<p>O permiso de actividade outórgase por un prazo de dez anos, que se contarán a partir do día seguinte ó da publicación da resolución no DOG.</p>
<p>Poderán prorrogarse por períodos máximos de outros dez, ata un máximo total de 30 anos, logo de petición do interesado presentada dentro dos 60 días anteriores ó vencemento da súa vixencia.</p>
<p>Segunda.-Ocupación do dominio público marítimo-terrestre.</p>
<p>A entrada en vigor desta resolución queda condicionada a que o titular do permiso de actividade obteña, do ente público Portos de Galicia, a concesión para ocupación do dominio público que corresponde, conforme o disposto na alínea b), do artigo 11 bis, da Lei 5/1994, do 29 de novembro, de creación do ente público Portos de Galicia.</p>
<p>O titular remitiralle á Dirección Xeral de Recursos Mariños copia compulsada da resolución de outorgamento da citada concesión de ocupación, no prazo máximo dun mes desde a notificación.</p>
<p>Terceira.-Obras e instalacións.</p>
<p>As obras e instalacións, que poderán dar comezo no momento no que o titular dispoña das autorizacións preceptivas dos distintos organismos competentes na materia, levaranse a cabo de acordo co proxecto básico de execución de reparación de danos, rehabilitación, acondicionamento e modernización de nave para centro depurador de moluscos e anexos subscrito en marzo de 2000 polo arquitecto Jesús María Diéguez Pazos, visado polo colexio profesional correspondente con data do 30 de marzo de 2000, e deberán quedar totalmente rematadas no prazo de tres anos, contados desde o día seguinte ó da publicación desta resolución.</p>
<p>A execución das obras e instalacións e o inicio da actividade realizaranse de acordo co disposto nos artigos 5 e 6 da Orde do 27 de marzo de 2000 citada.</p>
<p>Cuarta.-Declaración de impacto ambiental.</p>
<p>Coa finalidade de minimiza-las posibles afeccións ambientais negativas, deberanse de aplicar, xunto coas medidas que se propoñen no proxecto, as recollidas na declaración de impacto ambiental formulada pola Dirección Xeral de Calidade e Avalación Ambiental con data do 17 de outubro de 2002, notificadas ó promotor con data do 10 de xaneiro de 2003.</p>
<p>Quinta.-Modificacións.</p>
<p>Nin o establecemento, nin o dominio público ocupado, nin as obras nel executadas poderán destinarse a usos distintos dos autorizados. Baixo ningún concepto se poderán modifica-las instalacións sen permiso expreso desta consellería.</p>
<p>Sexta.-Extinción.</p>
<p>O permiso de actividade ó que se refire esta resolución extinguirase polo incumprimento dalgunha das condicións dela, polos casos previstos no artigo 72, da Lei 6/1993, de pesca de Galicia e no Decreto 193/1997, do 5 de xuño, así como polo incumprimento de calquera das prescricións sinaladas na concesión de ocupación do dominio público.</p>
<p>Sétima.-Licencias doutros organismos competentes na materia.</p>
<p>O outorgamento deste permiso de actividade non exime o seu titular da obtención das licencias, permisos e autorizacións legalmente procedentes.</p>
<p>Oitava.-Impostos.</p>
<p>O titular xustificará o pagamento á Facenda Pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito o acto ó dito imposto, feita pola Delegación de Facenda ou oficina liquidadora correspondente.</p>
<p>Novena.-Fianzas.</p>
<p>Previamente ó inicio das obras, o promotor deberá depositar, ante a Dirección Xeral de Recursos Mariños, un aval correspondente ó 4% do orzamento de execución por contrata para garanti-lo cumprimento das medidas protectoras e correctoras, así como para facer fronte ós posibles danos que se poidan causar ó medio, de acordo co disposto no Decreto 455/1996, do 7 de novembro, de fianzas en materia ambiental (DOG nº 32, do 17 de febreiro de 1997).</p>
<p>Contra esta resolución, que esgota a vía administrativa, poderase interpoñer recurso postestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo ante a xurisdicción contecioso-administrativa, que se interporá no prazo de dous meses, contados, en ámbolos dous casos, desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada por Lei 4/1999, e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 30 de abril de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

