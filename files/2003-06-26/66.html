---
date: '2003-06-26'
id: 14B9E
page: 8
number: 123
agency: CONCELLO DA TEIXEIRA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030626/Anuncio14B9E_gl.html'
---
<p>Dando cumprimento ó establecido no artigo 2 do Decreto 369/1998, do 10 de decembro, polo que se regula a composición e funcións da Comisión Heráldica da Xunta de Galicia, sométese a información pública o acordo adoptado polo Pleno da Corporación en sesión extraordinaria celebrada o doce de maio de dous mil tres, polo que se aproba a bandeira do concello sendo o seu deseño e descrición os que se recollen no presente anuncio. Os</p>
<p>interesados poderán presenta-las alegacións que consideren oportunas no prazo dun mes a contar desde o día seguinte ó da publicación do presente anuncio no Diario Oficial de Galicia. As alegacións serán resoltas polo Pleno e se non se presentase ningunha o devandito acordo quedará elevado a definitivo.</p>
<p>A Teixeira, 19 de maio de 2003.</p>
<p>Miguel A. Cid Álvarez</p>
<p>Alcalde</p>
<p>Descrición:</p>
<p>«Sobre o pano verde, as dúas espigas de amarelo, postas en aspas, acompañadas no alto dun acio de uvas do mesmo e, á hasta, terciado de amarelo».</p>
<p>Deseño:</p>

