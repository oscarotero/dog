---
date: '2003-06-26'
id: 14B26
page: 8
number: 123
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 14 de xaneiro de 2003 sobre autorización de apertura dun novo
  establecemento da axencia de viaxes Viajes Barceló, S.L. sita na rúa As Lagoas
  s/n, Marcosende, Cidade Universitaria, Vigo (Pontevedra).
range: Resolución
url: 'https://www.xunta.gal/dog/Publicados/2003/20030626/Anuncio14B26_gl.html'
---
<p>Examinado o expediente instruído por instancia de Simón Pedro Barceló Vadell, na súa calidade</p>
<p>de representante legal da entidade mercantil Viajes Barceló, S.L., titular da axencia de viaxes Viajes Barceló, S.L., do grupo maiorista-retallista, con código de identificación BAL-005-M/M e casa central na avda. Alexandre Rosselló, 34-B de Palma de Mallorca, en solicitude da autorización de apertura dun novo establecemento na rúa As Lagoas s/n, Marcosende, Cidade Universitaria, Vigo (Pontevedra).</p>
<p>Resultando que coa referida solicitude se achegou toda a documentación que se indica no Decreto 42/2001, do 1 de febreiro, de refundición en materia de axencias de viaxes, guías de turismo e turismo activo.</p>
<p>Considerando que na empresa solicitante e nos novos establecementos da axencia de viaxes concorren tódalas condicións esixidas polo mencionado decreto para a obtención da súa autorización.</p>
<p>Considerando que na tramitación do expediente se observaron tódolos requisitos e formalidades establecidos legal e regulamentariamente.</p>
<p>Vistos a Lei 9/1997, do 21 de agosto, de ordenación e promoción do turismo en Galicia, e o Decreto 42/2001, do 1 de febreiro, de refundición en materia de axencias de viaxes, guías de turismo e turismo activo, esta dirección xeral de turismo,</p>
<p>RESOLVE:</p>
<p>Autorizarlle á axencia de viaxes Viajes Barceló, S.L., do grupo maiorista-retallista, con código identificativo BAL-005-M/M, e casa central na avda. Alexandre Rosselló, 34 B de Palma de Mallorca, da que é titular Viajes Barceló, S.L., a apertura dun novo establecemento na rúa As Lagoas s/n, Marcosende, Cidade Universitaria, Vigo (Pontevedra), que poderá exerce-la súa actividade mercantil a partir da data de publicación desta orde no DOG, con suxeición ó preceptuado no Decreto 42/2001, do 1 de febreiro de refundición en materia de axencias de viaxes, guías de turismo e turismo activo. A dita sucursal quedará inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente, poderá interpoñer recurso potestativo de reposición no prazo dun mes contado desde o día seguinte ó da publicación desta resolución no DOG.</p>
<p>Todo iso sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das admi</p>
<p>nistracións públicas e do procedemento administrativo común.</p>
<p>Santiago de Compostela, 14 de xaneiro de 2003.</p>
<p>P.D. (Orde 12-1-1998)</p>
<p>María A. Antón Vilasánchez</p>
<p>Directora xeral de Turismo</p>

