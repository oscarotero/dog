---
date: '2003-06-26'
id: 14B5E
page: 8
number: 123
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 3 de xuño de 2003 polo que se lle concede a acreditación de
  laboratorio de ensaios para o control de calidade da construcción ó
  laboratorio Agbar Certificación, S.L. con domicilio no Polígono Industrial de
  San Cibrao das Viñas, rúa 4, parcela 21, 32901 San Cibrao das Viñas (Ourense).
range: Resolución
url: 'https://www.xunta.gal/dog/Publicados/2003/20030626/Anuncio14B5E_gl.html'
---
<p>De acordo co establecido no Decreto 441/1990, do 6 de setembro (DOG do 24 de setembro) polo que se aproba o sistema para a acreditación de laboratorios de ensaio para o control de calidade da construcción, a Orde FOM 2060/2002, do 2 de agosto (BOE do 13 de agosto) pola que se aproban as disposicións reguladoras das áreas de acreditación e a proposta da Dirección Técnica de Construccións e con informe favorable do Servicio de Calidade na Edificación, conforme establecen os artigos 12.h e 18.3.1 do Decreto 70/1997, do 14 de marzo (DOG do 10 de abril), a Dirección Xeral do Instituto Galego da Vivenda e Solo</p>
<p>RESOLVE:</p>
<p>Primeiro.-Concederlle a acreditación e inscribir no Rexistro de Laboratorio de Ensaios para o Control de Calidade da Construcción a Agbar Certificación, S.L. con domicilio no Polígono Industrial de San Cibrao das Viñas, r/ 4, parcela-21, 32901 San Cibrao das Viñas (Ourense), polo prazo e condicións a que</p>
<p>se refire o artigo 4 do anexo do Decreto 441/1990, do 6 de setembro, na área de:</p>
<p>1.1. Área de control do formigón fresco. Ensaios básicos (EHF).</p>
<p>Número de rexistro 15 002 EHF 03 B.</p>
<p>Segundo.-Calquera variación nas condicións que serviron de base para a acreditación do laboratorio deberá ser comunicada a esta dirección xeral no momento que se produza.</p>
<p>Terceiro.-Este laboratorio e a súa acreditación considérase dependente do laboratorio Agbar Certificación, S.L. inscrito co número 15 001 EHA 03 B.</p>
<p>Contra esta resolución, que non pon fin á vía administrativa, pódese interpor recurso de alzada ante o conselleiro de Política Territorial, Obras Públicas e Vivenda, no prazo dun mes a partir do día seguinte ó da notificación desta resolución.</p>
<p>O que se fai público para xeral coñecemento.</p>
<p>Santiago de Compostela, 3 de xuño de 2003.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>

