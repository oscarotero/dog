---
date: '2021-02-01'
id: G0177-190121-0001
page: 6451
number: 20
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 30 de decembro de 2020 pola que se dá publicidade á proposta de
  resolución definitiva de concesión das persoas beneficiarias das bolsas
  DigiTalent e das solicitudes denegadas.
range: Resolución
url: >-
  https://www.xunta.gal/dog/Publicados/2021/20210201/AnuncioG0177-190121-0001_gl.html
---
<p>Antecedentes:</p>
    <p>Primeiro. O 5.3.2020 publicouse no DOG a Resolución do 24 de febreiro de 2020 pola que se establecen as bases reguladoras e se procede á convocatoria de bolsas para a realización de prácticas formativas en empresas do sector TIC (bolsas DigiTalent) dirixidas a estudantes do Sistema universitario de Galicia no curso 2019/20 no marco do Plan DigiTalent (código de procedemento PR607A).</p>
    <p>Segundo. As persoas interesadas tiñan de prazo ata o 6.4.2020 para presentaren as súas candidaturas na sede electrónica da Xunta de Galicia e rexistrarse tamén no portal das bolsas da Feuga. Por mor da COVID-19 o Goberno decreta o estado de alarma, que provoca a suspensión dos prazos administrativos ata o 1.6.2020, data en que se produce o levantamento da suspensión segundo o Real decreto 537/2020 (BOE núm. 145, do 23.5.2020). As persoas interesadas teñen un novo prazo para presentaren as súas solicitudes ata o 23.6.2020.</p>
    <p>Terceiro. Unha vez finalizado o prazo, consta a recepción de 50 solicitudes. O órgano instrutor revisounas e identificou 12 solicitudes que cumprían os requisitos, 9 solicitudes que non cumprían os requisitos e 29 solicitudes que precisaban requirimento de emenda da documentación. Conforme o artigo 9, número 1 da Resolución, o 17.8.2020 notificáronse os 29 requirimentos de emenda e outorgouse un prazo de dez días hábiles para atendelos.</p>
    <p>Cuarto. Despois de rematado o prazo para atender o requirimento de emenda, consta a recepción de 10 respostas e unha mellora na solicitude. Das 10 respostas, 2 non presentaron correctamente o que se lles requiría. Non atenderon o requirimento 19 das persoas interesadas. Por tanto, restan 20 solicitudes para seren avaliadas pola comisión.</p>
    <p>Quinto. Conforme o artigo 7 da Resolución, o 28.9.2020 celébrase mediante videoconferencia a segunda Comisión de Seguimento do Convenio de colaboración entre a Consellería de Educación, Universidade e Formación Profesional, a Axencia para a Modernización Tecnolóxica de Galicia, a Universidade de Santiago de Compostela, a Universidade da Coruña, a Universidade de Vigo e a Fundación Empresa-Universidad Gallega (Feuga) para a posta en marcha do programa de bolsas DigiTalent. Esta comisión exerce de Comisión Avaliadora das solicitudes que cumpren os requisitos, puntuando o expediente académico e valorando varios aspectos da memoria presentada. Durante a celebración detéctase que unha das persoas solicitantes non cumpre o criterio de ter máis do 75 % dos créditos aprobados e é excluída e restan, por tanto, 19 solicitudes para valorar.</p>
    <p>Sexto. Segundo o artigo 9, número 4 da Resolución, o 10.11.2020 publícase a resolución provisional das persoas beneficiarias das bolsas DigiTalent e das solicitudes denegadas nas páxinas web de DigiTalent (https://digitalent.xunta.gal/gl/iniciativa/bolsas-digitalent) e da Feuga (https://www.becasfeuga.es/) e outórganse 10 días hábiles para que as persoas interesadas poidan formular alegacións ás puntuacións obtidas. Recibíronse un total de 5 alegacións nas cales se manifesta:</p>
    <p>1. A persoa solicitante con número de expediente PR607A-2020-30 alega: «... no ano académico 2019/20 cursei os meus estudos oficiais na Universidade da Coruña».</p>
    <p>2. A persoa solicitante con número de expediente PR607A-2020-27 alega: «... teño o 75 % dos créditos superados (180 créditos)».</p>
    <p>3. A persoa solicitante con número de expediente PR607A-2020-35 alega: «... ofrecíanme realizar unhas prácticas ... en Pontevedra. Ao non poderme desprazar ata alí, informei de que renunciaba ás ditas prácticas».</p>
    <p>4. A persoa interesada do expediente PR607A-2020-20 alega que foi presentada a emenda ao requirimento polo portal da Feuga.</p>
    <p>5. A persoa solicitante do expediente PR607A-2020-24 alega: «Esta causa no é xustificada porque si contestei ao que me solicitaban...».</p>
    <p>Sétimo. O 15.11.2020 recibiuse a renuncia por parte do solicitante do expediente PR607A-2020-11 e o 16.11.2020 recibiuse a renuncia do solicitante do expediente PR607A-2020-45.</p>
    <p>Consideracións legais e técnicas:</p>
    <p>Primeiro. O órgano instrutor ten en conta a seguinte normativa legal:</p>
    <p>• Resolución do 24 de febreiro de 2020 pola que se establecen as bases reguladoras e se procede á convocatoria de bolsas para a realización de prácticas formativas en empresas do sector TIC (bolsas DigiTalent) dirixidas a estudantes do Sistema universitario de Galicia no curso 2019/20 no marco do Plan DigiTalent (código de procedemento PR607A) (DOG núm. 44, do 5.3.2020).</p>
    <p>• Lei 9/2007, do 13 de xuño, de subvencións de Galicia (DOG núm. 121, do 25.6.2007), e o Decreto 11/2009, do 8 de xaneiro, polo que se aproba o seu regulamento (DOG núm. 20, do 29.1.2009); en concreto, no relativo aos principios de obxectividade, concorrencia e publicidade na concesión de axudas e subvencións.</p>
    <p>• Disposicións aplicables da Lei 38/2003, do 17 de novembro, xeral de subvencións (BOE núm. 276, do 18.11.2003).</p>
    <p>• Lei 39/2015, do 1 de outubro, do procedemento administrativo común das administracións públicas (BOE núm. 236, do 2.10.2015).</p>
    <p>• Lei 1/2016, do 18 de xaneiro, de transparencia e bo goberno (DOG núm. 30, do 15.2.2016), nos seus artigos 4 e 17.</p>
    <p>• Así mesmo, atendida a natureza das prácticas formativas, están suxeitas ao disposto no Real decreto 1493/2011, do 24 de outubro, polo que se regulan os termos e as condicións de inclusión no réxime xeral da Seguridade Social das persoas que participen en programas de formación, en desenvolvemento do previsto na disposición adicional terceira da Lei 27/2011, do 1 de agosto, sobre actualización, adecuación e modernización do sistema da Seguridade Social (BOE núm. 259, do 27.10.2011).</p>
    <p>Segundo. Unha vez analizadas as alegacións recibidas, fanse as seguintes consideracións a cada unha delas:</p>
    <p>1. A persoa solicitante que sinala: «... no ano académico 2019/20 cursei os meus estudos oficiais na Universidade da Coruña». A persoa solicitante está a cursar un máster na Universidade da Coruña. Na Resolución do 24 de febreiro de 2020, no artigo 3 dise que: «Estar matriculado no curso 2019/20 nunha das tres universidades públicas da nosa comunidade autónoma, en estudos universitarios oficiais conducentes a unha titulación de grao.» e tamén exixe como requisito: «ter aprobados, na data en que finaliza o prazo de presentación de solicitudes, máis do 75 % e menos do 100 % dos créditos dalgunha titulación universitaria de grao nalgunha das universidades do Sistema universitario de Galicia (SUG)». Por unha banda non cumpre coa titulación exixida e, pola outra, non cumpre o requisito de ter menos do 100 % dos créditos aprobados. Polo que corresponde proceder á inadmisión por ter rematada a carreira.</p>
    <p>2. En relación coa alegación en que se indica: «... teño o 75 % dos créditos superados (180 créditos)» cómpre sinalar que ten exactamente o 75 % dos créditos aprobados e na dita Resolución do 24 de febreiro de 2020, no seu artigo 3, como un dos requisitos cítase que: «ter aprobados, na data en que finaliza o prazo de presentación de solicitudes, máis do 75 % e menos do 100 % dos créditos dalgunha titulación universitaria de grao nalgunha das universidades do Sistema universitario de Galicia (SUG)». Por tanto, non ten os créditos suficientes para cumprir cos requisitos fixados.</p>
    <p>3. En consideración á alegación en que se facía a seguinte declaración: «... ofrecíanme realizar unhas prácticas ... en Pontevedra. Ao non poderme desprazar ata alí, informei de que renunciaba ás ditas prácticas.» é preciso sinalar que as prazas en que tiña interese a persoa do expediente PR607A-2020-35 xa están seleccionadas por outros participantes, polo que se lle ofreceron outras prazas do programa de bolsas DigiTalent ás cales renuncia por mor da súa localización.</p>
    <p>4. No referente á alegación cuarta, que fai referencia a que foi presentada a emenda o requirimento polo portal da Feuga, cómpre indicar que se requiriu á persoa solicitante que realizase a solicitude na sede electrónica da Xunta de Galicia usando o formulario normalizado do procedemento como se indica no número 1 do artigo 4 da Resolución do 24 de febreiro de 2020: «As persoas interesadas presentarán obrigatoriamente por medios electrónicos ... a través do formulario normalizado dispoñible na sede electrónica da Xunta de Galicia» ademais doutros defectos detectados. O requirimento de emenda foi notificado a través da sede electrónica da Xunta de Galicia o día 17.8.2020. A persoa solicitante non atendeu o requirimento dentro dos 10 días hábiles desde a recepción da notificación, ocorrida o 20.8.2020, polo que se entende que desiste, segundo o artigo 4, número 3 da citada resolución, na cal se sinala que: «De conformidade co establecido no artigo 68 da Lei 39/2015, se a solicitude ou o formulario non reúne algún dos requisitos exixidos nestas bases reguladoras, requirirase o/a interesado/a para que, nun prazo de dez (10) días hábiles, emende a falta ou achegue os documentos preceptivos. Neste requirimento farase indicación expresa de que, se así non o fixer, se terá por desistido/a da súa petición, logo da correspondente resolución».</p>
    <p>5. No relativo á alegación en que se indica que: «Esta causa no é xustificada porque si contestei ao que me solicitaban...» presentada polo interesado do expediente PR607A-2020-24, cómpre sinalar que o día 17.8.2020 remitiuse a notificación do requirimento de emenda en que se lle requiriu o envío do expediente académico en que constase a nota media segundo o Real decreto 1125/2003. O mesmo día 17.8.2020 contestou ao requirimento pero non presentou o que se lle indicaba, xa que só enviou o resumo dos créditos e a nota media non acorde co Real decreto 1125/2003, do 5 de setembro, polo que se establece o sistema europeo de créditos e o sistema de cualificacións nas titulacións universitarias de carácter oficial e validez en todo o territorio nacional.</p>
    <p>Terceiro. Tendo en conta a proposta de resolución definitiva realizada polo órgano instrutor, a directora da Axencia para a Modernización Tecnolóxica de Galicia é competente para ditar a resolución de concesión, segundo o número 1 do artigo 10 da Resolución do 24 de febreiro de 2020 pola que se establecen as bases reguladoras e se procede á convocatoria de bolsas para a realización de prácticas formativas en empresas do sector TIC (bolsas DigiTalent) dirixidas a estudantes do Sistema universitario de Galicia no curso 2019/20 no marco do Plan DigiTalent (código de procedemento PR607A) que indica que: «Á vista da proposta realizada polo órgano instrutor, a directora da Axencia para a Modernización Tecnolóxica ditará resolución de concesión».</p>
    <p>De acordo co anterior,</p>
    <h2>PROPOÑO:</h2>
    <p>Primeiro. Publicar a listaxe das persoas beneficiarias das bolsas, ordenadas de maior a menor puntuación que figuran na seguinte táboa:</p>
    <table>
     <thead>
      <tr>
       <td>Núm.</td>
       <td>Expediente</td>
       <td>Nome e apelidos</td>
       <td>NIF</td>
       <td>Puntuación</td>
       <td>Empresa asignada</td>
      </tr>
     </thead>
     <tbody>
      <tr>
       <td>1</td>
       <td>PR607A-2020-21</td>
       <td>Nildes Abella Mantiñán</td>
       <td>***5008**</td>
       <td>9,9803</td>
       <td>Cinfo Contenidos Informativos 
        Personalizados, S.L.</td>
      </tr>
      <tr>
       <td>2</td>
       <td>PR607A-2020-44</td>
       <td>Javier Rodríguez Martín</td>
       <td>***2466**</td>
       <td>9,494233333</td>
       <td>Teimas Desenvolvemento, S.L.</td>
      </tr>
      <tr>
       <td>3</td>
       <td>PR607A-2020-33</td>
       <td>Sara Vispalia Moreno</td>
       <td>***7401**</td>
       <td>9,472466667</td>
       <td>Altia Consultores, S.A.</td>
      </tr>
      <tr>
       <td>4</td>
       <td>PR607A-2020-47</td>
       <td>Christian Villaverde da Cruz</td>
       <td>***0846**</td>
       <td>8,7658</td>
       <td>Cinfo Contenidos Informativos 
        Personalizados, S.L.</td>
      </tr>
      <tr>
       <td>5</td>
       <td>PR607A-2020-48</td>
       <td>Carla Rodríguez Vicente</td>
       <td>***9039**</td>
       <td>8,2526</td>
       <td>Everis Spain, S.L.U.</td>
      </tr>
      <tr>
       <td>6</td>
       <td>PR607A-2020-1</td>
       <td>Adrián Ordóñez García</td>
       <td>***0724**</td>
       <td>8,2113</td>
       <td>DXC Technology Servicios 
        España, S.L.U.</td>
      </tr>
      <tr>
       <td>7</td>
       <td>PR607A-2020-46</td>
       <td>Alicia Amadora Zas Vázquez</td>
       <td>***0408**</td>
       <td>7,590366667</td>
       <td>R Cable y Telecomunicaciones, S.A.U.</td>
      </tr>
      <tr>
       <td>8</td>
       <td>PR607A-2020-43</td>
       <td>Jairo Valea López</td>
       <td>***8060**</td>
       <td>7,5748</td>
       <td>Proyestegal, S.L.</td>
      </tr>
      <tr>
       <td>9</td>
       <td>PR607A-2020-40</td>
       <td>Issiris Katherine Ramírez Medina</td>
       <td>***7205**</td>
       <td>7,507533333</td>
       <td>Mestrelab Research, S.L.</td>
      </tr>
      <tr>
       <td>10</td>
       <td>PR607A-2020-6</td>
       <td>Andrés Felipe Arias Cárdenas</td>
       <td>***2724**</td>
       <td>7,5029</td>
       <td>Optare Solutions, S.L.</td>
      </tr>
      <tr>
       <td>11</td>
       <td>PR607A-2020-42</td>
       <td>Francisco San Miguel Castro</td>
       <td>***0252**</td>
       <td>7,471866667</td>
       <td>Altia Consultores, S.A.</td>
      </tr>
      <tr>
       <td>12</td>
       <td>PR607A-2020-10</td>
       <td>David Rubén Álvarez Varela</td>
       <td>***3990**</td>
       <td>7,4064</td>
       <td>Everis Spain, S.L.U.</td>
      </tr>
      <tr>
       <td>13</td>
       <td>PR607A-2020-4</td>
       <td>Alicia López Viqueira</td>
       <td>***1669**</td>
       <td>7,3966</td>
       <td>Mestrelab Research, S.L.</td>
      </tr>
     </tbody>
    </table>
    <p>Segundo. Publicar a contía de cada unha das bolsas do programa DigiTalent que queda reflectida na seguinte táboa:</p>
    <table>
     <tbody>
      <tr>
       <td>Concepto</td>
       <td>Contías por bolseiro/a mensuais</td>
       <td></td>
       <td></td>
       <td></td>
      </tr>
      <tr>
       <td>Importe bolsa 1/2 xornada</td>
       <td>455,00 €</td>
       <td></td>
       <td></td>
       <td></td>
      </tr>
      <tr>
       <td>Seguridade Social e póliza</td>
       <td>51,41 €</td>
       <td></td>
       <td></td>
       <td></td>
      </tr>
      <tr>
       <td>Asesoría e xestión Feuga</td>
       <td>90,00 €</td>
       <td>Núm. de bolseiros/as</td>
       <td>Núm. de meses</td>
       <td>Total</td>
      </tr>
      <tr>
       <td>Subtotal</td>
       <td>596,41 €</td>
       <td>13</td>
       <td>3</td>
       <td>23.259,99 €</td>
      </tr>
     </tbody>
    </table>
    <p>Terceiro. Declarar que non existe listaxe de persoas suplentes ao non cubrirse as 32 prazas ofertadas polas empresas.</p>
    <p>Cuarto. Publicar a listaxe das solicitudes inadmitidas por non reuniren algún ou algúns dos requisitos exixidos nesta convocatoria ou por desistencia ao non contestar ao requirimento en tempo e forma.</p>
    <table>
     <thead>
      <tr>
       <td>Núm.</td>
       <td>Expediente</td>
       <td>Nome e apelidos</td>
       <td>NIF</td>
       <td>Tipo de causa</td>
      </tr>
     </thead>
     <tbody>
      <tr>
       <td>1</td>
       <td>PR607A-2020-30</td>
       <td>Alexandra Pomarev Jigalina</td>
       <td>***0275**</td>
       <td>D</td>
      </tr>
      <tr>
       <td>2</td>
       <td>PR607A-2020-31</td>
       <td>Antía Tejeda Chas</td>
       <td>***7646**</td>
       <td>D</td>
      </tr>
      <tr>
       <td>3</td>
       <td>PR607A-2020-14</td>
       <td>Juan Cadabón Gutiérrez</td>
       <td>***7367**</td>
       <td>A</td>
      </tr>
      <tr>
       <td>4</td>
       <td>PR607A-2020-26</td>
       <td>Paula Suárez Mosquera</td>
       <td>***5461**</td>
       <td>A</td>
      </tr>
      <tr>
       <td>5</td>
       <td>PR607A-2020-15</td>
       <td>Luis Carlos Carré Otero</td>
       <td>***1100**</td>
       <td>A</td>
      </tr>
      <tr>
       <td>6</td>
       <td>PR607A-2020-24</td>
       <td>Paula Mariña Pérez García</td>
       <td>***0821**</td>
       <td>A</td>
      </tr>
      <tr>
       <td>7</td>
       <td>PR607A-2020-32</td>
       <td>Marina Vega Neira</td>
       <td>***2113**</td>
       <td>C</td>
      </tr>
      <tr>
       <td>8</td>
       <td>PR607A-2020-36</td>
       <td>Alba Bueses Suárez</td>
       <td>***9317**</td>
       <td>D</td>
      </tr>
      <tr>
       <td>9</td>
       <td>PR607A-2020-29</td>
       <td>Uxía Fontela Rodríguez</td>
       <td>***4387**</td>
       <td>A</td>
      </tr>
      <tr>
       <td>10</td>
       <td>PR607A-2020-37</td>
       <td>Jacobo Castro Taibo</td>
       <td>***0099**</td>
       <td>E</td>
      </tr>
      <tr>
       <td>11</td>
       <td>PR607A-2020-2</td>
       <td>Alba Gómez Rodríguez</td>
       <td>***4591**</td>
       <td>A</td>
      </tr>
      <tr>
       <td>12</td>
       <td>PR607A-2020-7</td>
       <td>Aroa Castro Laplaña</td>
       <td>***3708**</td>
       <td>A</td>
      </tr>
      <tr>
       <td>13</td>
       <td>PR607A-2020-25</td>
       <td>Paula Monelos Gómez</td>
       <td>***5762**</td>
       <td>A</td>
      </tr>
      <tr>
       <td>14</td>
       <td>PR607A-2020-3</td>
       <td>Alejandro Iglesias Ferreira</td>
       <td>***1752**</td>
       <td>A</td>
      </tr>
      <tr>
       <td>15</td>
       <td>PR607A-2020-12</td>
       <td>Diego Suárez Espasandín</td>
       <td>***4577**</td>
       <td>A</td>
      </tr>
      <tr>
       <td>16</td>
       <td>PR607A-2020-28</td>
       <td>Sofía Pérez-Ardá Rodríguez</td>
       <td>***8443**</td>
       <td>A</td>
      </tr>
      <tr>
       <td>17</td>
       <td>PR607A-2020-41</td>
       <td>Enrique Pérez-Ardá Rodríguez</td>
       <td>***8443**</td>
       <td>D</td>
      </tr>
      <tr>
       <td>18</td>
       <td>PR607A-2020-5</td>
       <td>Álvaro Boquete Someso</td>
       <td>***5401**</td>
       <td>A</td>
      </tr>
      <tr>
       <td>19</td>
       <td>PR607A-2020-8</td>
       <td>Carla Álvarez Blanco</td>
       <td>***3289**</td>
       <td>A</td>
      </tr>
      <tr>
       <td>20</td>
       <td>PR607A-2020-13</td>
       <td>Génesis Cristina Marte Navarro</td>
       <td>***7075**</td>
       <td>A</td>
      </tr>
      <tr>
       <td>21</td>
       <td>PR607A-2020-16</td>
       <td>María Pose Regos</td>
       <td>***1208**</td>
       <td>A</td>
      </tr>
      <tr>
       <td>22</td>
       <td>PR607A-2020-17</td>
       <td>María Vanesa Bellagona Vázquez</td>
       <td>***0209**</td>
       <td>A</td>
      </tr>
      <tr>
       <td>23</td>
       <td>PR607A-2020-18</td>
       <td>Martín Dios Lema</td>
       <td>***6044**</td>
       <td>B</td>
      </tr>
      <tr>
       <td>24</td>
       <td>PR607A-2020-19</td>
       <td>Nerea López Álvarez</td>
       <td>***8292**</td>
       <td>A</td>
      </tr>
      <tr>
       <td>25</td>
       <td>PR607A-2020-20</td>
       <td>Nicolás Álvarez Pino</td>
       <td>***6003**</td>
       <td>A</td>
      </tr>
      <tr>
       <td>26</td>
       <td>PR607A-2020-22</td>
       <td>Pablo López Pereiro</td>
       <td>***5713**</td>
       <td>A</td>
      </tr>
      <tr>
       <td>27</td>
       <td>PR607A-2020-23</td>
       <td>Paula Fernández Fontao</td>
       <td>***6132**</td>
       <td>A</td>
      </tr>
      <tr>
       <td>28</td>
       <td>PR607A-2020-27</td>
       <td>Sara Cotelo Amado</td>
       <td>***1218**</td>
       <td>C</td>
      </tr>
      <tr>
       <td>29</td>
       <td>PR607A-2020-38</td>
       <td>Néstor Iglesias Freire</td>
       <td>***1596**</td>
       <td>E</td>
      </tr>
      <tr>
       <td>30</td>
       <td>PR607A-2020-49</td>
       <td>Xosé Xoel Álvarez Abelleira</td>
       <td>***1463**</td>
       <td>C</td>
      </tr>
      <tr>
       <td>31</td>
       <td>PR607A-2020-50</td>
       <td>Roque Valledor Mera</td>
       <td>***1036**</td>
       <td>C</td>
      </tr>
      <tr>
       <td>32</td>
       <td>PR607A-2020-34</td>
       <td>José Javier Caloca Martínez</td>
       <td>***0144**</td>
       <td>F</td>
      </tr>
      <tr>
       <td>33</td>
       <td>PR607A-2020-39</td>
       <td>Alba Rodríguez Rodríguez</td>
       <td>***3134**</td>
       <td>F</td>
      </tr>
      <tr>
       <td>34</td>
       <td>PR607A-2020-9</td>
       <td>Daniel Moreno Requejo</td>
       <td>***3600**</td>
       <td>F</td>
      </tr>
      <tr>
       <td>35</td>
       <td>PR607A-2020-35</td>
       <td>Jennifer Sánchez Canzobre</td>
       <td>***3137**</td>
       <td>F</td>
      </tr>
      <tr>
       <td>36</td>
       <td>PR607A-2020-11</td>
       <td>Diego Neira Villares</td>
       <td>***7918**</td>
       <td>F</td>
      </tr>
      <tr>
       <td>37</td>
       <td>PR607A-2020-45</td>
       <td>Pablo Bouzas Suárez</td>
       <td>***5965**</td>
       <td>F</td>
      </tr>
     </tbody>
    </table>
    <p>Lenda do tipo de causa:</p>
    <table>
     <tbody>
      <tr>
       <td>A</td>
       <td>Desistencia por non contestar ao requirimento</td>
      </tr>
      <tr>
       <td>B</td>
       <td>Inadmisión por non presentar a vida laboral no requirimento</td>
      </tr>
      <tr>
       <td>C</td>
       <td>Inadmisión por non ter o 75 % dos créditos</td>
      </tr>
      <tr>
       <td>D</td>
       <td>Inadmisión por ter rematada a carreira</td>
      </tr>
      <tr>
       <td>E</td>
       <td>Inadmisión por tratarse dunha universidade non galega</td>
      </tr>
      <tr>
       <td>F</td>
       <td>Renuncia</td>
      </tr>
     </tbody>
    </table>
    <p>Quinto. Proceder á publicación e notificación aos interesados da presente resolución nos termos indicados no número 5 do artigo 10 das bases reguladoras.</p>
    <p>Santiago de Compostela, 30 de decembro de 2020</p>
    <p>A Dirección da Área de Sociedade Dixital</p>
    <p>P.A. O xerente da Axencia para a Modernización Tecnolóxica de Galicia</p>
    <p>José Luis Somoza Digón</p>
    <p>Vista a proposta que antecede, acordo prestar a miña conformidade elevándoa a resolución.</p>
    <p>Santiago de Compostela, 30 de decembro de 2020</p>
    <footer><p>Mar Pereira Álvarez<br>Directora da Axencia para a Modernización Tecnolóxica de Galicia</p></footer>

