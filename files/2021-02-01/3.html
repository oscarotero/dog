---
date: '2021-02-01'
id: G0595-120121-0002
page: 6343
number: 20
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  EXTRACTO da Resolución do 12 de xaneiro de 2021, da Secretaría Xeral da
  Emigración, pola que se establecen as bases reguladoras para a concesión, en
  réxime de concorrencia non competitiva, de subvencións correspondentes aos
  programas de apoio infraestrutural e adquisición de equipamentos ás entidades
  galegas no exterior, e se convocan para o ano 2021 (código de procedemento
  PR924C).
range: Resolución
url: >-
  https://www.xunta.gal/dog/Publicados/2021/20210201/AnuncioG0595-120121-0002_gl.html
---
<p>BDNS (Identif.:) 546035.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Entidades beneficiarias</em> </p>
    <p>Poderán ser beneficiarias das subvencións establecidas para estes programas as entidades galegas inscritas no Rexistro da Galeguidade ao abeiro da Lei 7/2013, do 13 de xuño, da galeguidade, coa categoría de comunidades galegas, coa de centros colaboradores da galeguidade ou coa de federacións de comunidades e/ou entidades que conten con local social diferenciado do das entidades asociadas.</p>
    <p>Segundo. <em>Obxecto</em></p>
    <p>A resolución ten por obxecto conceder subvencións ás entidades galegas no exterior para realizaren os programas seguintes:</p>
    <p>– Programa A. Axudas para obras, adquisición de instalacións e conservación do patrimonio cultural.</p>
    <p>– Programa B. Axudas para a mellora de dotacións e equipamentos de carácter inventariable.</p>
    <p>Terceiro. <em>Bases reguladoras</em></p>
    <p>Resolución do 12 de xaneiro de 2021, da Secretaría Xeral da Emigración, pola que se establecen as bases reguladoras para a concesión, en réxime de concorrencia non competitiva, de subvencións correspondentes aos programas de apoio infraestrutural e adquisición de equipamentos ás entidades galegas no exterior, e se convocan para o ano 2021 (código de procedemento PR924C).</p>
    <p>Cuarto. <em>Importe</em></p>
    <p>Para conceder as subvencións convocadas destinarase un crédito total de 575.000 euros con cargo á aplicación orzamentaria 04.30.312C.781.0, Axudas para conservación, obras, equipamentos e infraestrutura das súas instalacións, dos orzamentos xerais da Comunidade Autónoma de Galicia para o ano 2021.</p>
    <p>Quinto. <em>Prazo de presentación de solicitudes</em></p>
    <p>O prazo para presentar as solicitudes será dun mes, contado a partir do día seguinte ao da publicación da convocatoria no <em>Diario Oficial de Galicia.</em> Se o último día do prazo for inhábil, entenderase prorrogado ao primeiro día hábil seguinte. </p>
    <p>Santiago de Compostela, 12 de xaneiro de 2021</p>
    <footer><p>Antonio Rodríguez Miranda<br>Secretario xeral da Emigración</p></footer>

