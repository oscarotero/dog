---
date: '2021-02-10'
id: G0532-260121-0003
page: 8336
number: 27
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  EXTRACTO da ORDE do 26 de xaneiro de 2021 pola que se establecen as bases
  reguladoras da segunda convocatoria para a concesión de axudas a entidades
  locais asinantes do Pacto dos alcaldes para o clima e a enerxía sustentable,
  cofinanciadas polo Fondo Europeo de Desenvolvemento Rexional con cargo ao
  programa operativo Feder Galicia 2014-2020, e se procede á súa convocatoria en
  réxime de concorrencia non competitiva para o ano 2021, tramitada como
  anticipado de gasto (código de procedemento MT210A).
range: Orde
url: >-
  https://www.xunta.gal/dog/Publicados/2021/20210210/AnuncioG0532-260121-0003_gl.html
---
<p>BDNS (Identif.): 547909.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primero. <em>Entidades beneficiarias</em></p>
    <p>Poderán ser beneficiarias da subvención as entidades locais municipais e supramunicipais, así como as agrupacións de entidades locais da Comunidade Autónoma de Galicia, que cumpran simultaneamente os seguintes requisitos:</p>
    <p>a) Estar adheridas formalmente ao Pacto dos alcaldes polo clima e a enerxía sustentable, aprobado pola Comisión Europea o 15 de outubro de 2015, antes da solicitude da axuda. Considerarase a adhesión formal cando se rexistren na web da Oficina do Pacto da Unión Europea (www.pactodelosalcaldes.eu).</p>
    <p>b) Non ter plan de acción para o clima e a enerxía sustentable (PACES) presentado na web da Oficina do Pacto da Unión Europea.</p>
    <p>No caso das entidades locais supramunicipais e agrupacións de entidades locais, deberán cumprir ambos os requisitos todos os concellos agrupados ou asociados, polo que o incumprimento por parte dalgún dos concellos participantes na solicitude de subvención suporá a inadmisión da entidade incumpridora; o resto das entidades poderán continuar coa súa solicitude.</p>
    <p>Segundo <em> Obxecto</em></p>
    <p>Esta orde ten por obxecto regular a concesión, en réxime de concorrencia non competitiva, de axudas para a elaboración dos plans de acción para o clima e a enerxía sustentable (PACES) destinadas ás entidades locais municipais, supramunicipais e agrupacións de entidades locais da Comunidade Autónoma de Galicia, asinantes do Pacto dos alcaldes para o clima e a enerxía sustentable (procedemento MT210A), e facer pública a súa convocatoria para o ano 2021.</p>
    <p>Serán subvencionables os traballos de asistencia técnica para a elaboración dos plans de acción para o clima e a enerxía sustentable (PACES) destinados ás entidades locais municipais e supramunicipais, así como ás agrupacións de entidades locais, da Comunidade Autónoma de Galicia asinantes do Pacto dos alcaldes para o clima e a enerxía sustentable. A realización destes plans é un dos compromisos adquiridos polos concellos da Comunidade Autónoma de Galicia asinantes do citado pacto. Neste tamén se comprometen a ter realizados os ditos plans no prazo máximo de dous anos desde a data de adhesión da entidade ao Pacto dos alcaldes.</p>
    <p>O período subvencionable será o comprendido entre o 1 de xaneiro e o 3 de decembro de 2021, ambos os dous incluídos.</p>
    <p>Terceiro. <em>Bases reguladoras e convocatoria</em></p>
    <p>Orde do 26 de xaneiro de 2021 pola que se establecen as bases reguladoras da segunda convocatoria para a concesión de axudas a entidades locais asinantes do Pacto dos alcaldes para o clima e a enerxía sustentable, cofinanciadas polo Fondo Europeo de Desenvolvemento Rexional con cargo ao programa operativo Feder Galicia 2014-2020, e se procede á súa convocatoria en réxime de concorrencia non competitiva para o ano 2021, tramitada como anticipado de gasto (código de procedemento MT210A).</p>
    <p>Cuarto. <em>Contía</em></p>
    <p>As axudas reguladas ao abeiro desta orde faranse efectivas con cargo á aplicación orzamentaria 08.02.541E.760.1 (código de proxecto 2017 00056 actuación 087.097), ata un importe máximo de cincocentos oitenta mil euros (580.000 €) correspondente aos orzamentos xerais da Comunidade Autónoma de Galicia para o ano 2021.</p>
    <p>A axuda económica que se conceda poderá acadar:</p>
    <p>a) Para as entidades locais municipais: a totalidade do investimento realizado, cun límite máximo por concello segundo o indicado na seguinte táboa, ata o esgotamento do crédito a que se refire o presente artigo.</p>
    <p>b) Para as entidades locais supramunicipais e as agrupacións de entidades locais: a totalidade do investimento realizado, cun límite máximo que será a suma do financiamento máximo correspondente a cada concello da entidade local supramunicipal ou da agrupación de entidades locais solicitante, segundo o indicado na seguinte táboa.</p>
    <table>
     <tbody>
      <tr>
       <td>Poboación dos concellos</td>
       <td>Financiamento máximo</td>
      </tr>
      <tr>
       <td>Ata 2.000 habitantes</td>
       <td>Ata 3.000 €</td>
      </tr>
      <tr>
       <td>De 2.001 a 5.000 habitantes</td>
       <td>Ata 4.000 €</td>
      </tr>
      <tr>
       <td>De 5.001 a 10.000 habitantes</td>
       <td>Ata 6.000 €</td>
      </tr>
      <tr>
       <td>De 10.001 a 20.000 habitantes</td>
       <td>Ata 9.000 €</td>
      </tr>
      <tr>
       <td>De 20.001 a 50.000 habitantes</td>
       <td>Ata 11.000 €</td>
      </tr>
      <tr>
       <td>De 50.001 a 100.000 habitantes</td>
       <td>Ata 15.000 €</td>
      </tr>
      <tr>
       <td>Máis de 100.001 habitantes</td>
       <td>Ata 20.000 €</td>
      </tr>
     </tbody>
    </table>
    <p>As actuacións están cofinanciadas nun 80 % polo Fondo Europeo de Desenvolvemento Rexional (Feder), no marco do programa operativo Feder Galicia 2014-2020.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun (1) mes, contado desde o día seguinte ao da publicación desta resolución no <em>Diario Oficial de Galicia.</em></p>
    <p>Sexto. <em>Outros datos</em></p>
    <p>A presentación das solicitudes realizarase unicamente por medios electrónicos a través do formulario normalizado dispoñible na sede electrónica da Xunta de Galicia,<br>https://sede.xunta.es</p>
    <p>Santiago de Compostela, 26 de xaneiro de 2021 </p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

