---
date: '2021-02-10'
id: G0596-250121-0006
page: 8665
number: 27
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 25 de xaneiro de 2021, da Xefatura Territorial da Coruña, de
  convocatoria para o levantamento das actas previas á ocupación correspondentes
  aos bens e dereitos afectados polo expediente de expropiación IN661A 2007/06,
  no concello de Vimianzo.
range: Anuncio
url: >-
  https://www.xunta.gal/dog/Publicados/2021/20210210/AnuncioG0596-250121-0006_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, de procedemento administrativo común das administracións públicas, segundo o cal a publicación no <em>Boletín Oficial del Estado</em> resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese practicar...», mediante o presente anuncio convócase a todas as persoas interesadas no acto de levantamento das actas previas á ocupación dos bens e dereitos afectados pola instalación eléctrica denominada parque eólico Alto da Croa, no concello de Vimianzo (expediente IN661A 2007/06), acto que se realizará en primeiro lugar sobre o terreo para a toma de datos e posterior redacción definitiva das actas nas dependencias municipais do referido concello, segundo o calendario e horario que se sinala no cadro anexo que máis abaixo se detalla.</p>
    <p>Ao acto deberán comparecer as persoas propietarias ou titulares de dereitos sobre os bens afectados por si ou representados por persoa debidamente autorizada, exhibindo o seu DNI/NIF así como os documentos acreditativos da titularidade.</p>
    <p>A Coruña, 25 de xaneiro de 2021</p>
    <footer><p> Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN661A 2007/06.</p>
    <p>Entidade beneficiaria: Greenalia Wind Power Alto da Croa, S.L.U.</p>
    <p>Denominación da instalación: parque eólico Alto da Croa.</p>
    <p>Concello: Vimianzo.</p>
    <table>
     <tbody>
      <tr>
       <td>Predios</td>
       <td>Lugar</td>
       <td>Titularidade proposta</td>
       <td>Data</td>
       <td>Hora</td>
      </tr>
      <tr>
       <td>81 e 83</td>
       <td>Pedra da Vella</td>
       <td>Herdeiros de Herminda Suárez Paz</td>
       <td>5.3.2021</td>
       <td>11.20</td>
      </tr>
     </tbody>
    </table>

