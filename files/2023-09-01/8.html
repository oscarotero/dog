---
date: '2023-09-01'
id: G2018-240823-0001
page: 51253
number: 166
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 22 de agosto de 2023 pola que se aproba e se fai pública a
  listaxe definitiva de persoas admitidas e excluídas, e se convocan as persoas
  aspirantes á realización do segundo exercicio do proceso selectivo para cubrir
  unha praza da categoría profesional de técnico/a especialista de
  investigación, especialidade química (resonancia magnética nuclear).
range: Resolución
url: >-
  https://www.xunta.gal/dog/Publicados/2023/20230901/AnuncioG2018-240823-0001_gl.html
---
<p>Mediante a Resolución reitoral do 2 de decembro de 2022 (DOG do 16 de decembro e BOE do 6 de marzo de 2023), convocáronse as probas selectivas para cubrir unha praza da categoría profesional de técnico/a especialista de investigación, especialidade química (resonancia magnética nuclear), grupo III, pola quenda de acceso libre.</p>
    <p>Mediante a Resolución reitoral do 28 de abril de 2023 (DOG do 11 de maio), aprobouse a relación provisional de persoas aspirantes admitidas e excluídas nas mencionadas probas selectivas e fixouse un prazo para emendar os defectos que motivaron a exclusión ou omisión.</p>
    <p>Rematado o dito prazo, e consonte o establecido na base 4.4 da convocatoria,</p>
    <h2>resolvo:</h2>
    <p>Primeiro. Declarar aprobada e facer pública a listaxe definitiva de persoas admitidas e excluídas ás citadas probas.</p>
    <p>Segundo. Indicar que a citada listaxe definitiva está exposta no taboleiro electrónico da USC e na web: https://www.usc.gal/gl/institucional/goberno/area/xestionpersoal/PAS/oep/listado</p>
    <p>Terceiro. Convocar as persoas aspirantes admitidas para a realización do segundo exercicio da fase de oposición o día 18 de outubro de 2023, ás 11.00 horas, na «Aula Seminario de Físico-Química», no pavillón central da Facultade de Farmacia, avenida de Vigo, s/n, Campus Sur, Santiago de Compostela.</p>
    <p>A publicación dos sucesivos anuncios de realización dos demais exercicios efectuarase polo tribunal, nos locais onde se realizase a proba anterior, no taboleiro electrónico da universidade e na páxina web: </p>
    <p>https://www.usc.gal/gl/institucional/goberno/area/xestionpersoal/PAS/oep/listado</p>
    <p>Contra a presente resolución, que esgota a vía administrativa, poderase interpoñer un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición no prazo de un mes ante o órgano que a ditou. Neste caso non se poderá interpoñer o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 22 de agosto de 2023</p>
    <footer><p>Antonio López Díaz<br>Reitor da Universidade de Santiago de Compostela</p></footer>

