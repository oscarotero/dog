---
date: '2012-03-09'
id: G0003-020312-12947
page: 8674
number: 49
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 28 de febreiro de 2012, da Dirección de Recursos Humanos, pola
  que se publica a lista provisional de admitidos/as e excluídos/as de diversas
  categorías sanitarias de xestión e servizos para vinculacións temporais no
  ámbito das institucións sanitarias do Servizo Galego de Saúde e entidades
  adscritas á Consellería de Sanidade.
range: Resolución
url: >-
  https://www.xunta.gal/dog/Publicados/2012/20120309/AnuncioG0003-020312-12947_gl.html
---
<p>Por Resolución do 24 de novembro de 2011, da Dirección de Recursos Humanos, ábrese o prazo para a inscrición nas listas para vinculacións temporais ás categorías seguintes do Servizo Galego de Saúde e entidades adscritas á Consellería de Sanidade:</p>
    <p>1. Grupo auxiliar da función administrativa.</p>
    <p>2. Persoal de servizos xerais.</p>
    <p>3. Celador/a.</p>
    <p>Na dita resolución prevese unha xeración de listas coas persoas inscritas ata a data 15.1.2012 que cumpran os requisitos determinados na anterior resolución, ben que por aplicación do disposto no artigo 48.3 da Lei 30/1992, do 26 de novembro, este prazo se ampliou ata a data do 16.1.2012.</p>
    <p>Unha vez comprobados os datos correspondentes aos requisitos, e logo do acordo no seo da Comisión Central de Seguimento do Pacto de Selección Temporal, subscrito pola Administración sanitaria de Galicia e as centrais sindicais CC.OO., Cemsatse, CIG, CSIF, UGT e USAE, publicado no DOG n.º 89, do 9 de maio de 2011, mediante Resolución conxunta do 26 de abril de 2011, da Secretaría Xeral Técnica da Consellería de Sanidade e da Xerencia do Servizo Galego de Saúde, procédese a dar publicidade das persoas admitidas e excluídas na dita xeración de listas.</p>
    <p>As persoas excluídas poden consultar as causas de exclusión no seu expediente na epígrafe de procesos. </p>
    <p>A documentación correspondente á formación ou titulación exixida para o acceso pode ser emendada no prazo de dez días naturais contados desde o día seguinte a este anuncio, así como tamén os erros materiais que as persoas aspirantes teñan producido.</p>
    <p>Unha vez resoltas as solicitudes de emenda, procederase á publicación dunha lista definitiva de excluídos e admitidos.</p>
    <p>As persoas que non aparecen na relación de admitidos e excluídos é por causa de que a súa inscrición se formalizou con posterioridade ao día 16.1.2012, polo que sairán na seguinte xeración de lista, de acordo co pacto citado.</p>
    <p>Santiago de Compostela, 28 de febreiro de 2012.</p>
    <footer><p>Esperanza Fernández Lago<br>Directora de Recursos Humanos</p></footer>

