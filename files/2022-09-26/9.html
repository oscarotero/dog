---
date: '2022-09-26'
id: G0597-160922-0001
page: 51123
number: 183
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 15 de setembro de 2022, do tribunal designado para xulgar o
  proceso selectivo para o ingreso, pola quenda de promoción interna, no corpo
  superior da Administración xeral da Comunidade Autónoma de Galicia, subgrupo
  A1, escala superior de finanzas, convocado pola Resolución do 31 de maio de
  2021 (Diario Oficial de Galicia número 115, do 18 de xuño), pola que se dá
  publicidade de diversos acordos.
range: Resolución
url: >-
  https://www.xunta.gal/dog/Publicados/2022/20220926/AnuncioG0597-160922-0001_gl.html
---
<p>En sesión que tivo lugar o 15 de setembro de 2022, o tribunal nomeado pola Resolución do 16 de maio de 2022 (DOG núm. 97, do 20 de maio) para cualificar o proceso selectivo para o ingreso, pola quenda de promoción interna, no corpo superior da Administración xeral da Comunidade Autónoma de Galicia, subgrupo A1, escala superior de finanzas, convocado pola Resolución do 31 de maio de 2021 (DOG núm. 115, do 18 de xuño),</p>
    <h2>ACORDOU:</h2>
    <p>Primeiro. De acordo co disposto na base II.1.1.3 da convocatoria, estarán exentas de realizar este exercicio as persoas aspirantes que acrediten que dentro do prazo sinalado para presentar a solicitude para participar no proceso selectivo posuían o Celga 4 ou o equivalente debidamente homologado polo órgano competente en materia de política lingüística da Xunta de Galicia, de acordo coa disposición adicional segunda da Orde do 16 de xullo de 2007 (DOG núm. 146, do 30 de xullo), modificada pola Orde do 10 de febreiro de 2014 (DOG núm. 34, do 19 de febreiro), pola que se regulan os certificados oficiais acreditativos dos niveis de coñecemento da lingua galega.</p>
    <p>Segundo. Vista a comunicación da Dirección Xeral da Función Pública do 15 de setembro de 2022, revisados os datos que constan nesta dirección xeral, de entre as persoas aspirantes que superaron o primeiro exercicio deste proceso selectivo, non consta acreditado o nivel mínimo de coñecemento da lingua galega da seguinte aspirante:</p>
    <table>
     <tbody>
      <tr>
       <td>***3149**</td>
       <td>Delgado Calvo, María Teresa</td>
      </tr>
     </tbody>
    </table>
    <p>Polo que esta aspirante disporá dun prazo de dez (10) días hábiles contado desde o día seguinte ao da publicación desta resolución no <em>Diario Oficial de Galicia</em>, para presentar a documentación xustificativa de estar en posesión do Celga 4 ou o equivalente debidamente homologado polo órgano competente en materia de política lingüística da Xunta de Galicia, de acordo coa disposición adicional segunda da Orde do 16 de xullo de 2007 pola que se regulan os certificados oficiais acreditativos dos niveis de coñecemento da lingua galega (DOG núm. 146, do 30 de xullo), modificada pola Orde do 10 de febreiro de 2014 (DOG núm. 34, do 19 de febreiro).</p>
    <p>Terceiro. De conformidade co disposto na base III.13 da orde de convocatoria, contra este acordo poderase interpoñer recurso de alzada ante o conselleiro de Facenda e Administración Pública, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 15 de setembro de 2022</p>
    <footer><p>Juan José Rodríguez Díaz<br>Presidente do tribunal</p></footer>

