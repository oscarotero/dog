---
date: '2003-12-16'
id: '23406'
page: 15
number: 243
agency: CONSELLERÍA DE MEDIO AMBIENTE
section: IV. OPOSICIÓNS E CONCURSOS
title: >-
  Orde do 5 de decembro de 2003 pola que se anuncia a convocatoria pública para
  a provisión, polo sistema de libre designación, dun posto de traballo vacante
  na Consellería de Medio Ambiente.
range: Orde
url: 'https://www.xunta.gal/dog/Publicados/2003/20031216/Anuncio23406_gl.html'
---
<p>De conformidade co disposto no artigo 27.2º da Lei 4/1988, do 26 de maio, da función pública de Galicia, na súa nova redacción dada pola Lei 3/1995, do 10 de abril, artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 15.4º da referida lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, o posto de traballo que se indica no anexo I desta orde.</p>
<p>Segundo.-Poderán concorrer a ela os/as funcionarios/as que reúnan as condicións que para o posto de traballo se sinala no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Medio Ambiente (rúa San Lázaro s/n,</p>
<p>Santiago de Compostela), nas súas delegacións provinciais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ó da publicación desta orde no Diario oficial de Galicia, segundo o modelo que se inclúe no anexo II.</p>
<p>Cuarto.-Os/as aspirantes deberán xuntarlle á súa petición un currículun vitae e xustificar mediante certificación ou copia compulsada os méritos que aleguen.</p>
<p>Os méritos alegados e non probados da maneira en que se sinala no punto anterior non serán tidos en conta.</p>
<p>Quinto.-No caso de que resulte seleccionado/a para ocupa-lo posto de traballo que se relaciona no anexo I desta orde un funcionario/a con destino noutra administración, requirirase o informe favorable do departamento onde preste servicio, considerándose favorable de non emitirse no prazo de quince días segundo o disposto no artigo 67 do Real decreto 364/1995, do 10 de marzo.</p>
<p>Sexto.-A resolución desta convocatoria farase pública no Diario oficial de Galicia podendo, de considerarse oportuno, declararse deserta.</p>
<p>Sétimo.-O prazo de toma de posesión será de tres días hábiles se o destino anterior radica na mesma localidade do novo, ou dun mes se radica en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá efectuarse dentro dos tres días hábiles seguintes ó da publicación da resolución no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión deberá computarse desde o día seguinte ó da publicación da resolución.</p>
<p>Oitavo.-Contra esta orde, que pon fin á vía administrativa, os interesados poderán interpoñer recurso potestativo de reposición perante o conselleiro de Medio Ambiente, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 5 de decembro de 2003.</p>
<p>José Manuel Barreiro Fernández</p>
<p>Conselleiro de Medio Ambiente</p>
<p>ANEXO I</p>
<p>Código: MA.C99.10.501.15001.001.</p>
<p>Denominación do posto de traballo: xefe Servicio Calidade Ambiental.</p>
<p>Centro Directivo: Delegación Provincial da Coruña.</p>
<p>Localidade: A Coruña.</p>
<p>Corpo ou escala: xeral/especial.</p>
<p>Grupo: A/B.</p>
<p>Nivel: 28.</p>
<p>Formación específica: 640 (para persoal doutra Administración, curso de perfeccionamiento de galego RI).</p>
<p>Tipo de adscrición: A11 (adscrición indistinta a funcionarios da Administración da Xunta de Galicia, Administración do Estado, Administración de comunidades autónomas).</p>
<p>Específico: 9.421,42 A.</p>
<p>ANEXO II</p>
<p>NOTA: úsese o publicado na páxina 15.450.</p>

