---
date: '2003-12-16'
id: '23486'
page: 15
number: 243
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 30 de setembro de 2003, do Xurado Provincial de Clasificación de
  Montes Veciñais en Man Común de Ourense, pola que se fai pública a
  clasificación dos montes comunais de Cañón e Outeiro, a favor dos veciños dos
  lugares de Cañón, Casasoá, O Outeiro e Moreira, no concello de Celanova
  (Ourense).
range: Resolución
url: 'https://www.xunta.gal/dog/Publicados/2003/20031216/Anuncio23486_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o trinta de setembro de dous mil tres, adopta-lo seguinte acordo:</p>
<p>Visto o expediente de clasificación do monte como veciñal en man común coa denominación de comunal de Cañón e Outeiro, por solicitude dos veciños de Cañón, Casasoá, O Outeiro e Moreira, do concello de Celanova (Ourense).</p>
<p>Resultando que con data 30 de marzo de 2001, tivo entrada no rexistro da Delegación Provincial da Consellería de Medio Ambiente de Ourense, escrito dirixido ó Xurado Provincial de Clasificación de Montes Veciñais en Man Común asinado polos veciños dos lugares de Cañón, Casasoá, O Outeiro e Moreira, concello de Celanova (Ourense), solicitando que se declaren os montes comunais de Cañón e Outeiro como veciñais en man común.</p>
<p>Resultando que o xurado provincial, na sesión do 26 de setembro de 2001, acordou tomar en consideración o citado escrito e inicia-lo expediente de clasificación do monte designando instructores</p>
<p>a Miguel Ángel González Trigás e Miriam Areal López, que aceptaron tal cargo, librándose mandamento para a anotación preventiva no Rexistro da Propiedade de Celanova, e remitíndose comunicacións dirixidas ós veciños dos lugares da solicitude, ó presidente da Deputación Provincial de Ourense, ó alcalde do Concello de Celanova, á Delegación Provincial da Consellería de Política Territorial, Obras Públicas e Vivenda, Servicio de Montes e Industrias Forestais, á Xerencia Territorial do Catastro e á Delegación Provincial da Consellería de Agricultura, Gandería e Política Agroalimentaria, publicándose edictos no Diario Oficial de Galicia e no taboleiro de anuncios do Concello de Celanova, durante o prazo dun mes segundo consta en dilixencia estendida ó dorso do edicto polo secretario do citado concello, para que durante o prazo sinalado en edictos os interesados puidesen comparecer ou intervir nel, en defensa dos seus dereitos, e non consta presentada ningunha alegación.</p>
<p>Resultando que a anotación preventiva de iniciación do expediente se practicou no Rexistro da Propiedade de Celanova, como segue:</p>
<p>Anotación preventiva de iniciación do procedemento de clasificación do predio relacionado como monte veciñal en man común no folio 64, do libro 125 de Celanova, predio número 16154.</p>
<p>Con data 18 de setembro de 2003, os promotores do expediente de clasificación presentan CD cos lindeiros do monte, no que aparece citado en coordenadas UTM o lugar denominado Pazos da Lagoa e que se atopa claramente delimitado por unha liña de pedras que separa o citado monte do comunal de Amoroz, do que está en trámite a clasificación.</p>
<p>Trasladados os instructures ó terreo, comproban o límite entre ámbolos dous montes, entrevistando os veciños dos lugares implicados que manifestan coincidencia con el.</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes:</p>
<p>1) Que os condominios se unen por vínculos persoais de veciñanza agrupados en parroquias, aldeas, lugares, casaríos ou barrios non constituídos formalmente en entidades municipais;</p>
<p>2) Que polo tanto o número de titulares é variable e indeterminado;</p>
<p>3) Que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano;</p>
<p>4) Que o patrimonio e a participación é inalleable, imprescritible e inembargable; e</p>
<p>5) Que a comunidade é indivisible, non podendo os comuneiros pedi-la actio commumi dividundo.</p>
<p>Considerando que segundo informacións e testemuños resulta que os montes citados son aproveitados e posuídos en réxime de comunidade xermánica polos veciños de Cañón, Casasoá, O Outeiro e Moreira, no concello de Celanova.</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños dos lugares de Cañón, Casasoá, O Outeiro e Moreira, están conformes coa clasificación do citado monte como veciñal en man común.</p>
<p>Considerando que a teor do disposto na Lei de montes veciñais en man común, o expediente de clasificación se iniciou por acordo do xurado, por instancia dos veciños de Cañón, Casasoá, O Outeiro e Moreira, para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu regulamento, o Decreto 260/1992, do 4 de setembro, así como o establecido na Lei de réxime xurídico das administracións públicas e do procedemento administrativo común, do 26 de novembro de 1992.</p>
<p>Visto o Decreto 14/2002, do 24 de xaneiro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros,</p>
<p>ACORDA:</p>
<p>Primeiro.-Clasifica-los montes coa denominación de comunal de Cañón e Outeiro, de 85 ha 8 a, aproximadamente en conxunto de superficie a favor dos veciños de Cañón, Casasoá, O Outeiro e Moreira, no concello de Celanova (Ourense), e cos datos que a seguir se relacionan, coma veciñal en man común, en réxime de comunidade xermánica.</p>
<p>Os datos do citado monte son:</p>
<p>Concello: Celanova (Ourense).</p>
<p>Denominación do monte: comunal de Cañón e Outeiro.</p>
<p>Comunidade propietaria: veciños de Cañón, Casasoá, O Outeiro e Moreira.</p>
<p>Superficie: 85 ha 8 a en conxunto, aproximadamente.</p>
<p>-Monte comunal de Cañón:</p>
<p>Superficie: 65 ha 5 a, aproximadamente.</p>
<p>Estremas.</p>
<p>Norte: comunal de Amoroz, propiedades particulares pertencentes ó polígono 93: herdeiros de</p>
<p>Manuel Peaguda Fernández (predio nº 369), herdeiros de Elena Varela Méndez (predio nº 373), herdeiros de Manuel González (predio nº 374) ; e outras propiedades particulares, comunal de Amoroz e comunal de Celanova; propiedades particulares do polígono 95: herdeiros de Camila González Arias (predio nº 78), herdeiros de Castor Arias Basalo (predio nº 80), herdeiros de Carmen Casal Casal (predio nº 80); e outras propiedades particulares; e comunal de Celanova.</p>
<p>Sur: comunal de Ansemil, propiedades particulares pertencentes ó polígono 91: herdeiros de Manuel Casal Vázquez (predio nº 13), herdeiros de Elías Martínez Valado (predio nº 15), herdeiros de Antonio González Arias (predio nº 18); e outras propiedades particulares, comunal de Ansemil; e propiedades particulares pertencentes ó polígono 106: herdeiros de Vicente Domínguez (predio nº 468), herdeiros de Benito Fernández (predio nº 469), herdeiros de Eduardo Álvarez (predio nº 470), e outras propiedades particulares; comunal de San Martiño e comunal de Ansemil.</p>
<p>Leste: propiedades particulares do polígono 97: herdeiros de María Casal Casal (predio nº 404), herdeiro de Antonio Casal Vázquez (predio nº 405), herdeiros de Rosa Casal Vázquez (predio nº 406), e outras propiedades particulares; comunal de San Martiño e propiedades particulares do polígono nº 106: herdeiros de Camilo López (predio nº 492), herdeiros de Antonio Ríos Martínez (predio nº 504), herdeiros de Francisco Martínez Núñez (predio nº 505), e outras propiedades particulares.</p>
<p>Oeste: comunal de Amoroz, propiedades particulares pertencentes ó polígono nº 93: herdeiros de Ricardo Rapoleiras (predio nº 355), herdeiros de Gumersindo Pérez Feijoo (predio nº 358), herdeiros de Manuel Fernández Casas (predio nº 359) e outras propiedades particulares, comunal de Amoroz, e termo municipal de Verea.</p>
<p>Neste monte existe un enclavado de propiedades particulares que ocupa aproximadamente unha superficie de 4 ha 6 a, sendo propiedades pertencentes ó polígono nº 107: herdeiros de Elena Penín Álvarez (predio nº 2), herdeiros de Alfredo Reza Ulloa (predio nº 3), herdeiros de Antonio Durán (predio nº 4), e outras propiedades particulares.</p>
<p>-Monte Outeiro:</p>
<p>Superficie: 20 ha 03 a, aproximadamente.</p>
<p>Estremas.</p>
<p>Norte: propiedades particulares pertencentes ó polígono 97: herdeiros de Dolores Casal Casal (predio nº 8), herdeiros de Antonio González Arias (predio nº 9), herdeiros de Antonio Durán (predio nº 10), e outras propiedades particulares.</p>
<p>Sur: comunal de Ansemil.</p>
<p>Leste: propiedades particulares do polígono nº 105: herdeiros de Camilo Portela (predio nº 120), herdeiros de Narciso Losada González (predio nº 125), e outras propiedades particulares, e termo municipal de Verea.</p>
<p>Oeste: propiedades particulares pertencentes ó polígono nº 97: herdeiros de Isac Pungín Freire (predio nº 362), herdeiros de Rosa Justo Pérez (predio nº 266), herdeiros de Carmen Losada Feijoo (predio nº 265), e outras propiedades particulares.</p>
<p>Neste monte existe un conxunto de propiedades particulares que ocupa aproximadamente unha superficie de 4 a, pertencentes a herdeiros de María Fernández (parcela nº 121 do polígono 105)</p>
<p>Segundo.-Que se proceda á exclusión dos citados montes de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza.</p>
<p>Notifíqueselles esta resolución ó alcalde-presidente do Concello de Celanova, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin á vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo de Ourense no prazo de dous meses, ámbolos dous prazos a partir do día seguinte ó da publicación no Diario Oficial de Galicia (artigos 109 e 116 da Lei 30/1992, do réxime xurídico das administracións públicas e do procedemento administrativo común, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.)</p>
<p>O que por orde do presidente do Xurado Provincial de Clasificación de Montes Veciñais en Man Común se fai público no Diario Oficial de Galicia, para xeral coñecemento.</p>
<p>Ourense, 30 de setembro de 2003.</p>
<p>Miriam Areal López</p>
<p>Secretaria do Xurado Provincial de Clasificación de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación de Montes Veciñais en Man Común de Ourense</p>

