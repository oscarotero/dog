---
date: '1995-03-13'
id: B12E
page: 1
number: 50
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 71/1995, do 10 de marzo, polo que se modifica o Decreto 261/1994, do
  29 de xullo, polo que se establece a estrutura orgánica dos centros directivos
  dependentes da Presidencia da Xunta de Galicia.
range: Decreto
url: 'https://www.xunta.gal/dog/Publicados/1995/19950313/AnuncioB12E_gl.html'
---
<p>O Decreto 310/1992, encomenda á Secretaría Xeral para o Deporte as funcións das oficinas de supervisión de proxectos respecto daquelas obras a realizar por ela, co fin de axiliza-la tramitación dos seus expedientes de contratación de obras, e tendo en conta a existencia entre o seu persoal de técnicos especializados.</p>
<p>O volume constante de contratación de obras, que require un cualificado estudio e supervisión previos dos proxectos técnicos e un posterior e adecuado seguimento das obras na súa fase de execución, esixen a creación dunha unidade administrativa con nivel orgánico de servicio, capaz de satisface-las necesidades que se lle pretenden atribuír a este.</p>
<p>Por outra banda, no que respecta á Secretaría Xeral para o Turismo, resulta necesario para a boa xestión dos expedientes de obra a creación dun Servicio de Contratación e Supervisión de Proxectos que, incardinado na Subdirección Xeral de Xestión de Turismo, leve a cabo a supervisión dos proxectos de obra, e control e seguimento da súa execución, así como a xestión dos expedientes de contratación de obra.</p>
<p>Na súa virtude, por proposta do conselleiro da Presidencia e Administración Pública, logo de informe da Consellería de Economía e Facenda, e logo de deliberación do Consello da Xunta de Galicia na súa reunión do día dez de marzo de mil novecentos noventa e cinco,</p>
<p>DISPOÑO:</p>
<p>Artigo primeiro:</p>
<p>Engádese un novo punto ó artigo 7.Dous.2. do Decreto 261/1994, do 29 de xullo. O dito artigo queda redactado da forma seguinte:</p>
<p>«Artigo 7.-A Secretaría Xeral para o Deporte.</p>
<p>Un.-A Secretaría Xeral para o Deporte desenvolverá, entre outras, as seguintes funcións:</p>
<p>a) A Colaboración coas administracións locais na promoción e difusión da cultura fisica e do deporte.</p>
<p>b) O apoio e promoción das asociacións deportivas, sempre que o seu ámbito de actuación non exceda do propio da Comunidade Autónoma.</p>
<p>c) A elaboración e execución dos plans de construcción de instalacións deportivas propias.</p>
<p>d) A promoción das actividades físico-deportivas.</p>
<p>e) A xestión das instalacións deportivas propias, así como a do INEF de Galicia.</p>
<p>f) A organización de congresos, coloquios e cursos, así como a convocatoria de bolsas e axudas en materia deportiva.</p>
<p>g) A preparación de convenios en materia propia da secretaría xeral e en xeral a realización de todas aquelas accións encamiñadas á mellora da actividade físico-deportiva e da infraestructura deportiva galega.</p>
<p>Dous.-Para o cumprimento dos seus fins a Secretaría Xeral para o Deporte estructúrase nas seguintes unidades administrativas:</p>
<p>1. Subdirección Xeral de Deportes.</p>
<p>1.1. Servicio de Coordinación Deportiva.</p>
<p>2. Subdirección Xeral de Infraestructura Deportiva.</p>
<p>2.1. Servicio de Contratación e Xestión Económica.</p>
<p>2.2. Servicio de Supervisión de Proxectos e Seguimento de Obras.</p>
<p>1. Subdirección Xeral de Deportes.</p>
<p>Exercerá as seguintes funcións:</p>
<p>a) A elaboración e execución de plans de tecnificación deportiva e realización de estudios sobre competicións e deportistas federados.</p>
<p>b) O rexistro de entidades deportivas.</p>
<p>c) Fomento e promoción do deporte, deporte extraescolar e de tempo libre.</p>
<p>1.1. Servicio de Coordinación Deportiva.</p>
<p>Dependente da Subdirección Xeral de Deportes, o Servicio de Coordinación Deportiva realizará a coordinación e supervisión da Escola Galega do Deporte e dos centros de tecnificación deportiva.</p>
<p>2. Subdirección Xeral de Infrastructura Deportiva.</p>
<p>Correspóndelle a esta subdirección xeral:</p>
<p>a) Executa-los plans de construccións, equipamento e acondicionamento de instalacións deportivas.</p>
<p>b) A elaboración do antoproxecto de orzamento e a xestión económico-administrativa.</p>
<p>c) A xestión de persoal, asuntos de carácter xeral e de réxime interior.</p>
<p>d) A xestión das instalacións deportivas propias.</p>
<p>2.1. Servicio de Contratación e Xestión Económica.</p>
<p>Correspóndelle a este servicio a realización dos seguintes cometidos:</p>
<p>a) A xestión dos expedientes de Contratación administrativa que sexan competencia da secretaría xeral, cando se trate de obras, servicios e subministracións, asistencias técnicas e outros análogos.</p>
<p>b) A xestión dos expedientes de outorgamento e seguimento de subvencións destinados ó fomento de investimento, en materia de infraestructura e equipamento deportivos.</p>
<p>c) A confección dos anteproxectos de convenios de cooperación con outras administracións que demande a actividade de investimento ou fomento da Secretaría Xeral para o Deporte.</p>
<p>d) A execución, coordinación e control interno da xes tión orzamentaria dos capítulos de gastos encomendados á Subdirección Xeral (VI e VII).</p>
<p>2.2. Servicio de Supervisión de Proxectos e Seguimento de Obras.</p>
<p>Correspóndelle a este servicio a realización dos seguintes cometidos:</p>
<p>As funcións das oficinas de supervisión de proxectos a que fan referencia os artigos 23 da Lei de contratos do Estado e 74 do seu regulamento, respecto das obras que realizará a Secretaría Xeral, así como o seu seguimento.</p>
<p>Dependendo da Secretaría Xeral para o Deporte, o xerente do INEF de Galicia encargarase da xestión e administración do devandito organismo».</p>
<p>Artigo segundo:</p>
<p>Engádese un novo punto ó artigo 8.Dous do Decreto 261/1994, do 29 de xullo. O dito artigo queda redactado da forma seguinte:</p>
<p>«Artigo 8.Dous:</p>
<p>Para o exercicio das súas funcións e competencias, a Secretaría Xeral para o Turismo estructúrase nas seguintes unidades administrativas:</p>
<p>1. Subdirección Xeral de Xestión do Turismo.</p>
<p>1.1. Servicio de Xestión Administrativa e de Persoal.</p>
<p>1.2. Servicio de Ordenación e Inspección.</p>
<p>1.3 Servicio de Fomento e Promoción.</p>
<p>1.4. Servicio de Formación, Cooperación Institucional e Documentación.</p>
<p>1.5. Servicio de Contratación e Supervisión de Proxectos.</p>
<p>1. Subdirección Xeral de Xestión do Turismo.</p>
<p>Correspóndelle o exercicio das seguintes funcións:</p>
<p>a) A planificación, programación, xestión e execución de tódalas funcións que exerce a Secretaría Xeral.</p>
<p>b) A coordinación dos servicios de turismo.</p>
<p>c) A proposta dos gastos da Secretaría Xeral.</p>
<p>1.1. Servicio de Xestión, Administración e de Persoal.</p>
<p>Realizará as seguintes funcións:</p>
<p>a) Xestión de persoal e habilitación.</p>
<p>b) Xestión de control orzamentario.</p>
<p>c) Contratación administrativa.</p>
<p>1.2. Servicio de Ordenación e Inspección.</p>
<p>Realizará as seguintes funcións:</p>
<p>a) O estudio e maila preparación dos regulamentos administrativos do sector turístico.</p>
<p>b) A tramitación dos expedientes administrativos relacionados coas empresas e actividades turísticas.</p>
<p>c) A comprobación e vixilancia do cumprimento das disposicións legais en materia de turismo.</p>
<p>d) A coordinación do labor inspector dos servicios provinciais.</p>
<p>1.3. Servicio de Fomento e Promoción.</p>
<p>Realizará as seguintes funcións:</p>
<p>a) Preparación dos proxectos das ordes das axudas e subvencións.</p>
<p>b) A tramitación de tódolos expedientes de axudas e subvencións, co apoio dos servicios provinciais.</p>
<p>c) A elaboración de informes por instancia doutros organismos que teñan instrumentalizadas liñas de apoio ó turismo.</p>
<p>d) Descrición daa características que rexerán en cada contratación de estudios e traballos técnicos.</p>
<p>e) Outras actuacións encamiñadas a potenciar e promociona-los recursos turísticos de Galicia.</p>
<p>1.4. Servicio de Formación, Cooperación Institucional e Documentación.</p>
<p>Exercerá os seguintes cometidos:</p>
<p>a) Organización e mantemento dos fondos documentais.</p>
<p>b) Tramitación de solicitudes de declaración de interese turístico.</p>
<p>c) Tramitación de proxectos de convenios de cooperación ou colaboración con entes públicos ou privados.</p>
<p>d) Participación nas actividades de cooperación institucional e realiza-la súa coordinación.</p>
<p>e) Coordinación e realización de accións de formación de recursos dirixidas á mellora dos recursos humanos no sector.</p>
<p>1.5. Servicio de Contratación e Supervisión de Proxectos.</p>
<p>Correspóndelle a este servicio a realización dos seguintes cometidos:</p>
<p>As funcións das oficinas de supervisión de proxectos a que fan referencia os artigos 23 da Lei de contratos do Estado e 74 do seu regulamento, respecto das obras que realizará a Secretaría Xeral, así como o seguimento delas.</p>
<p>Disposicións derradeiras</p>
<p>Primeira:</p>
<p>A estructura orgánica prevista no presente decreto non supón incremento de gasto.</p>
<p>Segunda:</p>
<p>Facúltase o conselleiro da Presidencia e Administración Pública para o desenvolvemento do presente decreto.</p>
<p>Terceira:</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dez de marzo de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

