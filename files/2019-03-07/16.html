---
date: '2019-03-07'
id: G2410-150219-0004
page: 12999
number: 47
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 321/2017).
range: Edicto
url: >-
  https://www.xunta.gal/dog/Publicados/2019/20190307/AnuncioG2410-150219-0004_gl.html
---
<p>Eu, Encarnación Mercedes Tubío Lariño, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 321/2017 deste xulgado do social se ditou a Sentenza do 7 de febreiro de 2019, co número 59/2019, cuxo encabezamento e resolución son do teor literal seguinte:</p>
    <p>Vistos por min, Paula Méndez Domínguez, maxistrada do Xulgado do Social número 1 de Santiago de Compostela, estes autos de procedemento ordinario 321/2017, seguidos por instancia de Jaime Picallo Díaz, representado e asistido polo letrado Sr. Viqueira Nouche, contra Stylo Baño e Interiorismo, S.L., que non compareceu ao xuízo oral, tendo sido citado o Fondo de Garantía Salarial, que non compareceu ao xuízo oral, en virtude das facultades que me foron dadas pola Constitución española e en nome do rei, dito esta sentenza con base no seguinte:</p>
    <p>Resolvo que, estimando parcialmente a demanda interposta por Jaime Picallo Díaz contra Stylo Baño e Interiorismo, S.L., debo condenar e condeno a mercantil demandada, Stylo Baño e Interiorismo, S.L., a aboarlle ao demandante a suma de 20.083 euros netos polos conceptos indicados no feito probado terceiro desta sentenza, incrementada cos xuros previstos no artigo 29.3 do Estatuto dos traballadores desde a data de presentación da papeleta de conciliación ata esta resolución, e os do artigo 576 da Lei de axuizamento civil a partir desta resolución. </p>
    <p>No que atinxe á responsabilidade do Fogasa, non procede a súa condena nesta instancia e deberase observar o que resulte da aplicación do artigo 33 do Estatuto dos traballadores.</p>
    <p>Notifíqueselles esta resolución ás partes e ao Fogasa e fágaselles saber que contra ela cabe recurso de suplicación, para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregaráselle á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño. </p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo. </p>
    <p>Para que lle sirva de notificación en legal forma a Stylo Baño e Interiorismo, S.L., en ignorado paradoiro, expido este edicto para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Santiago de Compostela, 13 de febreiro de 2019</p>
    <footer><p>A letrada da Administración de xustiza</p></footer>

