---
date: '2019-03-07'
id: G0244-040319-0006
page: 12934
number: 47
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 1 de marzo de 2019, da Dirección Xeral de Xustiza, pola que se
  resolve o concurso específico de méritos para a provisión, polo sistema de
  concurso específico, dun posto de traballo vacante na Fiscalía Provincial de
  Lugo, convocado pola Resolución do 2 de xaneiro de 2019.
range: Resolución
url: >-
  https://www.xunta.gal/dog/Publicados/2019/20190307/AnuncioG0244-040319-0006_gl.html
---
<p>Visto o que dispoñen as bases da Resolución do 2 de xaneiro de 2019, da Dirección Xeral de Xustiza, pola que se convoca concurso específico para a provisión dun posto de traballo vacante na Fiscalía Provincial de Lugo, así como o artigo 51 do Real decreto 1451/2005, do 7 de decembro, polo que se aproba o Regulamento de ingreso, provisión de postos de traballo e promoción profesional do persoal funcionario ao servizo da Administración de xustiza, e unha vez que a comisión de valoración elevou proposta definitiva de valoración de méritos, así como proposta definitiva de adxudicación do posto ofertado no concurso, e que se acreditou a observancia do procedemento debido e se valoraron os méritos das persoas candidatas, no uso das competencias que me atribúe a normativa vixente,</p>
    <h2>RESOLVO:</h2>
    <p>Primeiro</p>
    <p>Aprobar a proposta definitiva de valoración de méritos efectuada pola comisión de valoración do concurso específico.</p>
    <p>Segundo</p>
    <p>Resolver o concurso específico para a provisión dun posto singularizado na Fiscalía Provincial de Lugo, adxudicando o posto convocado á persoa concursante que se indica no anexo da presente resolución.</p>
    <p>Terceiro</p>
    <p>Publicar a presente resolución no Boletín Oficial del Estado e no Diario Oficial de Galicia, de conformidade co disposto na base sétima da convocatoria.</p>
    <p>Cuarto</p>
    <p>O prazo de toma de posesión será de tres días hábiles se non implica cambio de localidade, ou de oito días se implica cambio de localidade dentro da comunidade autónoma.</p>
    <p>O prazo de toma de posesión comezará a contar a partir do día seguinte ao do cesamento, que se deberá efectuar dentro dos tres días hábiles seguintes ao da publicación da presente resolución no Boletín Oficial del Estado e no Diario Oficial de Galicia. No caso de que a dita publicación non se faga asemade en ambos, terase en conta a data de publicación no Diario Oficial de Galicia.</p>
    <p>Quinto</p>
    <p>Contra a presente resolución, que pon fin á vía administrativa, poderase interpoñer recurso potestativo de reposición ante este mesmo órgano no prazo dun mes contado a partir do día seguinte ao da súa publicación no Diario Oficial de Galicia, ou ben poderá ser impugnada directamente ante a orde xurisdicional contencioso-administrativa, todo isto de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 1 de marzo de 2019</p>
    <footer><p>Juan José Martín Álvarez<br>Director xeral de Xustiza</p></footer>
    <h2>ANEXO</h2>
    <p>Apelidos e nome: Amable Arias Díaz.</p>
    <p>DNI: ****1462.</p>
    <p>Corpo: xestión procesual e administrativa.</p>
    <p>Denominación do posto de traballo: coordinador/a oficina fiscal II.</p>
    <p>Código do posto de traballo: XG9257802027001601.06.</p>
    <p>Centro de destino: Fiscalía Provincial.</p>
    <p>Localidade: Lugo.</p>

