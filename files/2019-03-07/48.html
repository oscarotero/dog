---
date: '2019-03-07'
id: L108-150219-0004
page: 13059
number: 47
agency: Concello de Bergondo
section: VI. Anuncios. b) Administración local.
title: >-
  ANUNCIO da aprobación inicial da modificación puntual sexta das normas
  subsidiarias do planeamento de Bergondo. Precisión das condicións de
  ordenación (expediente 2017/X999/000103).
range: Anuncio
url: >-
  https://www.xunta.gal/dog/Publicados/2019/20190307/AnuncioL108-150219-0004_gl.html
---
<p>O Pleno Municipal de Bergondo, na súa sesión ordinaria do 31 de xaneiro de 2019, acordou aprobar inicialmente a modificación puntual sexta das normas subsidiarias de Bergondo «Precisión de condicións de ordenación», redactada pola arquitecta María Ríos Carballeira, coas puntualizacións efectuadas polos servizos técnicos e xurídicos adscritos ao Departamento de Urbanismo e Medio Ambiente do Concello de Bergondo. O que se fai público para xeral coñecemento.</p>
    <p>Tanto o instrumento de planeamento coma o expediente se someten a información pública durante o prazo de dous meses, mediante anuncio no <em>Diario Oficial de Galicia</em> e nun dos xornais de maior difusión da provincia, de conformidade do previsto no artigo 60.6 da Lei 2/2016, do solo de Galicia.</p>
    <p>Durante o citado prazo, contado a partir do día seguinte ao da publicación deste anuncio no <em>Diario Oficial de Galicia</em>, poderanse formular as alegacións que se consideren pertinentes. </p>
    <p>O expediente poderá ser consultado, mediante ligazón na páxina web do Concello (http://bergondo.gal/) ou mediante a consulta nas oficinas do Departamento de Urbanismo e Medio Ambiente Municipal, de luns a venres, das 9.00 ás 14.00 horas.</p>
    <p>No citado acordo plenario acordouse a suspensión da tramitación dos estudos de detalle que se prevexan en parcelas superiores ou iguais a 3.000 m2 regulados na ordenanza relativa a zona residencial extensiva vivenda unifamiliar, edificación conxunta tipo 2, nos núcleos en que é de aplicación esta ordenanza: Guísamo, Bergondo, Costa de Ouces, Gandarío e Moruxo, durante o prazo máximo de dous anos contados a partir da data de aprobación inicial desta modificación, de conformidade co artigo 47.2 da Lei 2/2016, do solo de Galicia.</p>
    <p>Bergondo, 6 de febreiro de 2019</p>
    <footer><p>Alejandra Pérez Máquez<br>Alcaldesa</p></footer>

