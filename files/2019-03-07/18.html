---
date: '2019-03-07'
id: G2410-150219-0005
page: 13003
number: 47
agency: Xulgado do Social número 1 de Santiago de Compostela
section: V. Administración de xustiza.
title: EDICTO (DSP 441/2018).
range: Edicto
url: >-
  https://www.xunta.gal/dog/Publicados/2019/20190307/AnuncioG2410-150219-0005_gl.html
---
<p>Eu, Encarnación Mercedes Tubío Lariño, letrada da Administración de xustiza do Xulgado do Social número 1 de Santiago de Compostela, fago saber que no procedemento sobre despedimento/cesamentos en xeral 441/2018 deste xulgado do social ditouse sentenza co número 69/2019 o 8 de febreiro de 2019, cuxo encabezamento e resolución son do teor literal seguinte: </p>
    <p>Vistos por Ana María Souto González, maxistrada xuíza de reforzo do Xulgado do Social número 1 de Santiago de Compostela, os presentes autos número 441/2018, sobre despedimento, seguidos por instancia de Nieves Pérez Insua, asistida pola letrada Lidia de la Iglesia Aza, contra Silvia Lorena Guiarratán. </p>
    <p>Resolución:</p>
    <p>Estímase a demanda interposta por Nieves Pérez Insua contra Silvia Lorena Guiarratán e declárase a improcedencia do despedimento efectuado pola demandada con efectos do 17 de abril de 2018 e, en consecuencia, debo condenar e condeno a demandada a que readmita á traballadora demandante nas mesmas condicións que rexían antes de producirse o despedimento con aboamento dos salarios de tramitación deixados de percibir desde a data efectiva do despedimento ata a notificación da sentenza a razón de 43,74 euros diarios ou ben, a elección do empresario, á extinción da relación laboral con aboamento á demandante da indemnización de 120,29 euros por despedimento improcedente, todo iso sen prexuízo das responsabilidades legais do Fondo de Garantía Salarial. </p>
    <p>A opción do empresario entre a readmisión do traballador ou a indemnización por despedimento improcedente deberá exercerse no prazo de cinco días contados a partir da notificación da presente resolución, mediante un escrito ou comparecencia ante este xulgado. Transcorrido o dito prazo sen que optase, entenderase que procede a readmisión. </p>
    <p>E, igualmente, condénase á demandada ao pagamento dos honorarios do letrado, que se cuantifican no importe de 200 euros. </p>
    <p>Notifíquese a presente resolución ás partes. </p>
    <p>Contra esta resolución cabe recurso de suplicación ante a Sala do social do Tribunal Superior de Xustiza de Galicia (TSXG), o cal deberá anunciarse neste xulgado no prazo dos cinco días seguintes á notificación desta resolución, bastando a manifestación da parte ou do seu avogado, graduado social colexiado ou representante dentro do indicado prazo. </p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño. </p>
    <p>Así o acorda, manda e asina. </p>
    <p>E para que sirva de notificación en legal forma a Silvia Lorena Guiarratán, en ignorado paradoiro, expido o presente edicto para a súa inserción no Diario Oficial de Galicia e a súa fixación no taboleiro de anuncios deste xulgado. </p>
    <p>Santiago de Compostela, 14 de febreiro de 2019</p>
    <footer><p>A letrada da Administración de xustiza</p></footer>

