---
date: '2019-03-07'
id: G0424-010319-0003
page: 13027
number: 47
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 20 de febreiro de 2019, da Xefatura Territorial de Lugo, pola
  que se somete a información pública a petición de autorización administrativa
  previa e de construción dunha instalación eléctrica no concello de Viveiro
  (expediente IN407A 2018/8700 AT).
range: Resolución
url: >-
  https://www.xunta.gal/dog/Publicados/2019/20190307/AnuncioG0424-010319-0003_gl.html
---
<p>Para os efectos previstos na Lei 24/2013 do 26 de decembro (BOE núm. 310), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe: </p>
    <p>Solicitante: Viesgo Distribución Eléctrica, S.L.</p>
    <p>Domicilio social: rúa Isabel Torres, 25, PCTCAN, 39011 Santander.</p>
    <p>Denominación: ampliación S.E. Boimente 132 kV, nova posición de liña 132 kV.</p>
    <p>Situación: concello de Viveiro.</p>
    <p>Características técnicas: consiste a ampliación da subestación de Boimente na equipación dunha nova posción de liña de 132 kV equipada con aparellaxe convencional.</p>
    <p>A composición de posición de liña está formada por: </p>
    <p>• 2 seccionadores tripolares de illamento de barras.</p>
    <p>• 1 interruptor de potencia tripolar.</p>
    <p>• 3 transformadores de intensidade.</p>
    <p>• 1 seccionador de liña tripolar con coitelas de posta a terra.</p>
    <p>• 3 autoválvulas de protección.</p>
    <p>• 3 transformadores de tensión de liña indutivos.</p>
    <p>• 2 illadores soporte para embarrado secundario.</p>
    <p>Instálase tamén un armario de mando, control e protección para a nova posición de liña de 132 kV.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 20 de febreiro de 2019</p>
    <footer><p>Pilar Fernández López<br>Xefa territorial de Lugo</p></footer>

