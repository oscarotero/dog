---
date: '2012-05-30'
id: CA04-090512-0006
page: 20863
number: 102
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de maio de 2012 pola que se anuncia o levantamento das actas
  previas á ocupación dos bens e dereitos afectados pola instalación eléctrica
  denominada L.M.T., C.T., R.B.T. Sobral, no concello de Pontevedra, do que
  resulta como beneficiaria a empresa Unión Fenosa Distribución, S.A.
  (expediente IN407A 2007/503-4).
range: Resolución
url: >-
  https://www.xunta.gal/dog/Publicados/2012/20120530/AnuncioCA04-090512-0006_gl.html
---
<p>A instalación denominada L.M.T., C.T., R.B.T. Sobral, no concello de Pontevedra, foi declarada de utilidade pública mediante Resolución do 10 abril de 2012, da Xefatura Territorial de Economía e Industria, o que leva implícita a urxente ocupación dos bens e dereitos afectados, tendo a condición de beneficiaria a empresa Unión Fenosa Distribución, S.A.</p>
    <p>Segundo o disposto no artigo 52 da Lei de expropiación forzosa e no artigo 54.1 da Lei 54/1997, do 27 de novembro, do sector eléctrico, comunícase que o día 19 de xuño de 2012, a partir das 11.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do concello de Pontevedra.</p>
    <p>Os interesados recibirán unha notificación individual coa debida antelación legal, na que se lle comunicará a data e a hora na que deberán presentarse nos seus predios, informándoos de que poderán ir acompañados por un perito ou un notario, pola súa conta, se así o consideran conveniente.</p>
    <p>Esta publicación servirá de comunicación para os titulares daqueles predios que figuran como descoñecidos ou se ignora o lugar de notificación, de acordo co establecido no artigo 59.4 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Vigo, 9 de maio de 2012.</p>
    <footer><p>Ignacio Rial Santomé<br>Xefe territorial de Vigo</p></footer>
    <p>L.M.T., C.T., R.B.T. Sobral (Pontevedra).</p>
    <table>
     <tbody>
      <tr>
       <td>N.º</td>
       <td>Nome e apelidos</td>
       <td>N.º apoio</td>
       <td>m2 apoio</td>
      </tr>
      <tr>
       <td>1</td>
       <td>Descoñecido</td>
       <td>C.T.</td>
       <td>14,78</td>
      </tr>
      <tr>
       <td>2</td>
       <td>Descoñecido</td>
       <td>1</td>
       <td>4</td>
      </tr>
     </tbody>
    </table>

