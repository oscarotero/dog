---
date: '2012-05-30'
id: G0165-240512-0006
page: 20874
number: 102
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 21 de maio de 2012, da Dirección Xeral de Desenvolvemento
  Pesqueiro, pola que se recoñece a escola Aldebarán como escola de navegación
  de lecer (Enal).
range: Resolución
url: >-
  https://www.xunta.gal/dog/Publicados/2012/20120530/AnuncioG0165-240512-0006_gl.html
---
<p>Antecedentes.</p>
    <p>A escola Aldebarán solicitou o recoñecemento como escola de navegación de lecer (Enal).</p>
    <p>Consideracións legais e técnicas.</p>
    <p>1. Orde do 31 de xullo de 1998 pola que se regulamenta a normativa para o recoñecemento das escolas de navegación de lecer na Comunidade Autónoma de Galicia (DOG número 164, do 25 de agosto).</p>
    <p>2. A Dirección Xeral de Desenvolvemento Pesqueiro analizou a documentación e realizou as correspondentes inspeccións.</p>
    <p>A Dirección Xeral de Desenvolvemento Pesqueiro é a competente para resolver o expediente.</p>
    <p>De acordo con todo o indicado,</p>
    <h2>RESOLVE:</h2>
    <p>Recoñecer a escola Aldebarán como escola de navegación de lecer (Enal) e, segundo o artigo 7 da citada orde, terá a consideración de centro colaborador da Administración nos temas que lle son propios.</p>
    <p>Así mesmo, procédese á inscrición no Rexistro de Escolas de Navegación de Lecer desta Dirección Xeral de Desenvolvemento Pesqueiro de:</p>
    <p>José Leopoldo Sequeiro Mallo, con DNI 32595186-T, con sede das instalacións no P.I. Vilar do Colo, r/ Astano, parcela K1/1, Fene 15500 A Coruña, e coa denominación comercial Aldebarán, inscrita co número XGEN043.</p>
    <p>A inscrición no Rexistro de Escolas de Navegación de Lecer ten como finalidade a anotación, o seguimento, o control e a inspección da escola recoñecida. Terá unha vixencia de cinco (5) anos, que se contarán a partir do día seguinte ao da publicación no DOG da presente resolución, e deberá solicitar a súa renovación transcorrido ese prazo.</p>
    <p>A escola inscrita está obrigada a comunicarlle ao rexistro calquera cambio que modifique as condicións en que foi recoñecida, así como a substitución do instrutor ou o cambio da embarcación de prácticas.</p>
    <p>Así mesmo, a escola poderá perder o seu recoñecemento e ser anulada a súa inscrición no rexistro, por non renovar o recoñecemento, polo incumprimento das súas obrigas ou polo cesamento da actividade por máis de tres anos. A resolución será publicada no DOG.</p>
    <p>Santiago de Compostela, 21 de maio de 2012.</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

