---
date: '2000-01-12'
id: 274E
page: 461
number: 7
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 22 de novembro de 1999, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, mediante
  expediente anticipado de gasto e polo sistema de concurso público e
  procedemento aberto, da prestación do servicio de dietética e do transporte
  das comidas na cociña do Hospital Xeral de Lugo. (C.P. 1/2000-S).
range: Resolución
url: 'https://www.xunta.gal/dog/Publicados/2000/20000112/Anuncio274E_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido na alínea i) do artigo 7 da Orde do 21 de abril de 1998 (DOG nº 88, do 11 de maio), convoca expediente de contratación C.P. 1/2000-S, polo sistema de concurso público, procedemento aberto e anticipado de gasto, da prestación do servicio de dietética e do transporte das comidas na cociña do Hospital Xeral de Lugo.</p>
<p>Obxecto e orzamento.</p>
<p>Lote nº 1: contratación da prestación do servicio de dietética, por un orzamento máximo de quince</p>
<p>millóns catrocentas mil pesetas (15.400.000 ptas.) anuais. (IVE incluído).</p>
<p>Lote nº 2: contratación do transporte das comidas na cociña do Hospital Xeral, por un orzamento máximo de oito millóns cen mil pesetas (8.100.000 ptas.) anuais (IVE incluído).</p>
<p>Prazo de execución do contrato</p>
<p>Desde a formalización do contrato ata o 31 de decembro de 2000.</p>
<p>Documentos de interese para os licitadores.</p>
<p>O prego de cláusulas administrativas particulares e demais documentación complementaria poden ser solicitados no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa, s/n. (27004) Lugo. Tfno. 982 29 65 52 e fax 982 21 29 24.</p>
<p>Fianzas.</p>
<p>Deberá consignarse unha fianza provisional do 2% do orzamento de licitación, por un importe para o lote nº 1 de trescentas oito mil pesetas (308.000 ptas.) e para o lote nº 2 de cento sesenta e dúas mil pesetas (162.000 ptas.) e unha fianza definitiva do 4% do orzamento. As devanditas fianzas constituiranse segundo o disposto nos artigos 36 e 37 da Lei 13/1995, do 18 de maio, de contratos das administracións públicas.</p>
<p>Solvencia económica e financeira.</p>
<p>Acreditarase por un ou varios dos medios establecidos no artigo 16 da Lei 13/1995, do 18 de maio, de contratos das administracións públicas.</p>
<p>Solvencia técnica.</p>
<p>Acreditarase por un ou varios dos medios establecidos no artigo 18 da Lei 13/1995, do 18 de maio, de contratos das administracións públicas.</p>
<p>Clasificación.</p>
<p>Non se precisa.</p>
<p>Criterios de adxudicación.</p>
<p>-Experiencia na prestación do servicio en centros hospitalarios, ata 10 puntos.</p>
<p>-Prezo, ata 6 puntos.</p>
<p>-Medios materiais e técnicos ofertados, ata 5 puntos.</p>
<p>-Proposta de melloras, ata 4 puntos</p>
<p>Admisión de variantes.</p>
<p>Non se admiten variantes.</p>
<p>Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde de Lugo, antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público</p>
<p>na sala de xuntas do Complexo Hospitalario Xeral-Calde de Lugo, ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán presenta-los licitadores.</p>
<p>Os documentos que figuran no prego de cláusulas administrativas particulares.</p>
<p>Anuncios.</p>
<p>Os anuncios deste concurso público serán por conta dos adxudicatarios do contrato.</p>
<p>Lugo, 22 de novembro de 1999.</p>
<p>Fernando Varela Noreña</p>
<p>Director xerente do Complexo Hospitalario</p>
<p>Xeral-Calde de Lugo</p>

