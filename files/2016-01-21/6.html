---
date: '2016-01-21'
id: G0198-200116-0001
page: 2344
number: 13
agency: Axencia Galega de Innovación
section: III. Outras disposicións.
title: >-
  RESOLUCIÓN do 20 de xaneiro de 2016 pola que se amplía o prazo de presentación
  de solicitudes da Resolución do 30 de novembro de 2015 pola que se establecen
  as bases reguladoras para a concesión, en réxime de concorrencia competitiva,
  das axudas do programa Conecta Peme para fomentar a cooperación entre as pemes
  e os demais axentes do Sistema rexional de innovación, a través do apoio a
  proxectos de investigación e innovación orientados ao mercado e aliñados cos
  retos e prioridades identificados na RIS3 para Galicia, cofinanciadas polo
  Fondo Europeo de Desenvolvemento Rexional (Feder) no marco do programa
  operativo Feder Galicia 2014-2020, e se procede á súa convocatoria para o ano
  2016 (código de procedemento IN852A).
range: Resolución
url: >-
  https://www.xunta.gal/dog/Publicados/2016/20160121/AnuncioG0198-200116-0001_gl.html
---
<p>Mediante a Resolución do 30 de novembro de 2015 (DOG núm. 243, do 22 de decembro), establécense as bases reguladoras para a concesión, en réxime de concorrencia competitiva, das axudas do programa Conecta Peme e procédese á súa convocatoria para o ano 2016.</p>
    <p>No artigo 22 da devandita resolución establécese un prazo dun mes, contado desde o día seguinte ao da publicación da resolución no Diario Oficial de Galicia, para a presentación de solicitudes, prazo que finaliza o próximo día 22 de xaneiro.</p>
    <p>Ao coincidir numerosos días inhábiles durante o prazo de presentación de solicitudes é aconsellable unha ampliación deste prazo co obxecto de evitar prexuízos ás persoas interesadas en participar nesta convocatoria.</p>
    <p>En consecuencia, de conformidade co disposto no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
    <h2>RESOLVO:</h2>
    <p>Artigo único. Ampliación do prazo de presentación de solicitudes</p>
    <p>Ampliar ata o 9 de febreiro, inclusive, o prazo de presentación de solicitudes previsto no artigo 22 da Resolución do 30 de novembro de 2015 pola que se establecen as bases reguladoras para a concesión, en réxime de concorrencia competitiva, das axudas do programa Conecta Peme para fomentar a cooperación entre as pemes e os demais axentes do Sistema rexional de innovación, a través do apoio a proxectos de investigación e innovación orientados ao mercado e aliñados cos retos e prioridades identificados na RIS3 para Galicia, cofinanciadas polo Fondo Europeo de Desenvolvemento Rexional (Feder) no marco do programa operativo Feder Galicia 2014-2020, e se procede á súa convocatoria para o ano 2016 (código de procedemento IN852A).</p>
    <p>Santiago de Compostela, 20 de xaneiro de 2016</p>
    <footer><p>Manuel Antonio Varela Rey<br>Director da Axencia Galega de Innovación</p></footer>

