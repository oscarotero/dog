---
date: '2016-01-21'
id: G0424-140116-0001
page: 2394
number: 13
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 23 de decembro de 2015, da Xefatura Territorial da Coruña, pola
  que se somete a información pública a petición de autorización administrativa
  previa e de construción dunha instalación eléctrica no concello de Dumbría,
  Ézaro (expediente IN407A 2005/258-1).
range: Resolución
url: >-
  https://www.xunta.gal/dog/Publicados/2016/20160121/AnuncioG0424-140116-0001_gl.html
---
<p>Expediente: IN407A 2005/258-1.</p>
    <p>Solicitante: Ferroatlántica, S.L.</p>
    <p>Denominación: subestación a 220 kV Santa Uxía.</p>
    <p>Concello: Dumbría (Ézaro).</p>
    <p>Características técnicas:</p>
    <p>Reforma da subestación de 66 kV da central de Santa Uxía para dotala dun transformador 220/66 kV de 175 mVA e una posición de 220 kV, sendo as actuacións máis significativas as seguintes:</p>
    <p>– Paso aéreo-soterrado con autoválvulas á salida da actual posición de liña de Xestosa en 66 kV.</p>
    <p>– Transformador trifásico de potencia nominal 175 mVA (OFAF) e relación de transformación 220/66 kV.</p>
    <p>– Subestación GIS 220 kV compacto baixo unha envolvente metálica conectada a terra, con illamento de gas SF6 presurizado. Incorpora as funcións de seccionador de posta a terra rápido, seccionador de illamento con posta a terra, interruptor automático, transformador de medida (intensidade e tensión) e descargadores de sobretensión.</p>
    <p>– Liña soterrada de 170 m, 220 kV, en condutor RHZ1-RA+2OL (AS) 127/220 1×630 AI2 H250 para a conexión coa liña aérea existente de Xestosa a través dun PAS.</p>
    <p>– Instalacións auxiliares, obra civil, adecuación da nave, protección contra incendios, proteccións e control, etc.</p>
    <p>Lexislación de aplicación:</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 1 de decembro).</p>
    <p>– Resolución do 19 de febreiro de 2014 pola que se aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións na Xefatura Territorial da Consellería de Economía, Emprego e Industria, sita na rúa Vicente Ferrer, 2-2ª planta, 15071 A Coruña, no prazo de vinte días a partir do día seguinte ao da última publicación desta resolución.</p>
    <p>A Coruña, 23 de decembro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

