---
date: '1996-06-06'
id: 71B2
page: 5
number: 111
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 4 de xuño de 1996 pola que se establece a veda do polbo en
  determinadas zonas do litoral galego.
range: Orde
url: 'https://www.xunta.gal/dog/Publicados/1996/19960606/Anuncio71B2_gl.html'
---
<p>A recuperación dos recursos pesqueiros é a base fundamental sobre a que se debe construír unha</p>
<p>política pesqueira. Existen diversas formas de recupera-los recursos, pero no momento actual cómpre adoptar solucións que garantan o mantemento do emprego no mar e aseguren as vendas dos seus traballadores. Neste sentido, a realización de paros biolóxicos no seu momento permitiu unha recuperación dos recursos afectados, sen reduci-la capacidade das flotas implicadas e mantendo un nivel de renda dos mariñeiros.</p>
<p>Os estudios biolóxicos e a experiencia do sector confirman que cara ó final da primavera e o comezo do verán, abunda extraordinariamente o polbo de pequeno tamaño, o que leva a que este se pesque en grandes cantidades, co conseguinte prexuízo para os recursos.</p>
<p>Por esta razón parece aconsellable realizar en determinadas zonas unha veda enfocada a esta especie, co fin de acadar unha recuperación das súas poboacións que permita un aumento dos tamaños de captura, o que redundará nunha mellora dos prezos ó pescador.</p>
<p>Por todo o exposto e por petición do sector,</p>
<p>DISPOÑO:</p>
<p>Artigo 1º</p>
<p>Prohíbense as capturas do polbo (Octopus vulgaris) con calquera arte, así como o uso das artes de nasa de polbo, espello e raña nas zonas que se relacionan no anexo da presente orde, desde o 7 ó 28 de xuño (ambos inclusive) do presente ano.</p>
<p>Disposición derradeira</p>
<p>Autorízase o director xeral de Marisqueo e Acuicultura a adoptar tódalas medidas necesarias para o desenvolvemento da presente orde, que entrará en vigor o día seguinte da súa publicación no Diario Oficial de Galicia.</p>
<p>Santiago de Compostela, 4 de xuño de 1996.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>ANEXO</p>
<p>ZONAS VEDADAS PARA A EXTRACCIÓN DO POLBO</p>
<p>-Desde o paralelo que pasa por punta dos Picos (A Guarda) ata o paralelo que pasa por punta Besugueiros (Salvora) e o sureste da liña que une punta Cabío coa illa de Sálvora.</p>
<p>2802</p>

