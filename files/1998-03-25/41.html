---
date: '1998-03-25'
id: A64A
page: 2
number: 57
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 4 de marzo de 1998, da Dirección Xerencia do Complexo
  Hospitalario Xeral-Cíes de Vigo, pola que se anuncia concurso, mediante
  procedemento aberto e tramitación urxente, para a contratación da instalación
  e prestación do servicio de televisión e telefonía (expediente 26/1998) neste
  complexo hospitalario.
range: Resolución
url: 'https://www.xunta.gal/dog/Publicados/1998/19980325/AnuncioA64A_gl.html'
---
<p>A Dirección Xerencia do Complexo Hospitalario Xeral-Cíes de Vigo, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 22 de maio de 1996 (Diario Oficial de Galicia nº 111, do 6 de xuño), convoca o seguinte concurso:</p>
<p>Expte. 26/1998:</p>
<p>1.- Obxecto: instalación e prestación do servicio de televisión e telefonía no Complexo Hospitalario Xeral-Cíes.</p>
<p>2.- Prazo de execución: 10 anos contados a partir da data de formalización do contrato, podendo prorrogarse antes da súa finalización ou de calquera</p>
<p>das suas prórrogas, por períodos máximos de 5 anos, por mutuo acordo das partes.</p>
<p>3.- Garantía provisional: 100.000 ptas.</p>
<p>4.- Forma de adxudicación: concurso público, procedemento aberto e tramitación urxente.</p>
<p>5.- Clasificación: non se esixe.</p>
<p>6.- Solvencia económica e financeira: acreditarase por calquera dos medios previstos no artigo 16 da Lei de contratos das administracións públicas (Lei 13/1995, do 18 de maio. BOE nº 119 do 19 de maio).</p>
<p>7.- Solvencia técnica: acreditarase por calquera dos medios previstos no artigo 19 da Lei 13/1995, do 18 de maio dos contratos das administracións públicas. (BOE nº 119, do 19 de maio).</p>
<p>8.- Criterios de adxudicación:</p>
<p>1. Canon ofertado: ata 3 puntos.</p>
<p>2. Tarifas: ata 3 puntos.</p>
<p>3. Características funcionais, técnicas, económicas, de cualidade e prestacións das instalacións ofertadas para o servicio e o sistema de telefonía e televisión (nº de teléfonos, equipos, complexidade da instalación, calidade de materiais, etc.): ata 3 puntos.</p>
<p>4. Capacidade e facilidade de establecemento de chamadas directas entrantes ós teléfonos: ata 3 puntos.</p>
<p>5. Organización e funcionamento do servicio de telefonía e televisión. Condicións de seguridade e cualidade na prestación do servicio: ata 2 puntos.</p>
<p>6. Recursos humanos que se destinarán ó servicio: ata 2 puntos.</p>
<p>7. Prazo de execución das instalacións: ata 2 puntos.</p>
<p>8. Experiencia en instalacións e servicios similares: ata 1 punto.</p>
<p>9. Facilidade de uso e fiabilidade do sistema de cobramento do servicio ós usuarios: ata 1 punto.</p>
<p>10. Prestacións e servicios adicionais ofertados: ata 1 punto.</p>
<p>11. Integración e mellora global dos servicios de comunicacións, telefonía e conexos: ata 3 puntos.</p>
<p>9.- Documentación: o prego de cláusulas administrativas particulares, e demais documentación complementaria pódese solicitar no Servicio de Subministracións do Complexo Hospitalario Xeral-Cíes, rúa Pizarro, 22 - 36204 Vigo, en días laborais desde as 9 ata as 14 horas. Teléfono: (986) 81 60 23. Fax: (986) 81 60 65.</p>
<p>10.- Prazo de presentación de proposicións: as proposicións deberanse presentar en man, no rexistro xeral do Complexo Hospitalario Xeral-Cíes, antes das 14 horas do décimo terceiro día natural contado a partir do seguinte ó da publicación desta resolución</p>
<p>no Diario Oficial de Galicia, ou por correo na forma indicada no artigo 100 do RXCE.</p>
<p>11.- Documentación que deben presenta-los licitadores: presentarán en sobre pechado e asinado polo licitador a solicitude para participar, así como a documentación persoal e referencias técnicas, descritas no PCAP.</p>
<p>12.- Apertura de proposicions: a apertura das proposicions admitidas realizarase pola mesa de contratación, reunida en acto público, na sala de xuntas do Hospital Xeral ás 8.30 horas do decimo primeiro día natural contado a partir do seguinte a aquel en que remate o prazo de presentación de ofertas. No caso de que coincida en sábado ou festivo, a apertura das proposicións terá lugar no día hábil seguinte.</p>
<p>13.- Anuncios: os anuncios dos presentes concursos públicos serán por conta dos adxudicatarios dos contratos.</p>
<p>Vigo, 4 de marzo de 1998.</p>
<p>José Manuel González Álvarez</p>
<p>Director xerente do Complexo Hospitalario Xeral-Cíes de Vigo</p>
<p>1998</p>

