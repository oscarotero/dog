---
date: '1998-03-25'
id: A5AA
page: 2
number: 57
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 30 de xaneiro de 1998, da Delegación Provincial de Lugo, pola
  que se dispón a inscrición no rexistro e a publicación, no Diario Oficial de
  Galicia, da modificación do artigo 1 do vixente convenio colectivo de ámbito
  provincial para o persoal laboral da Deputación Provincial de Lugo e do
  Inludes.
range: Resolución
url: 'https://www.xunta.gal/dog/Publicados/1998/19980325/AnuncioA5AA_gl.html'
---
<p>Vista a acta de reunión celebrada o día 26-11-1997 pola mesa negociadora do concenio colectivo único para o persoal laboral da Deputación Provincial de Lugo e do Inludes, da provincia de Lugo, (publicado no BOP número 200, do 30 agosto de 1990), na que se acorda modifica-lo artigo 1 do vixente convenio colectivo, asinado o mesmo día 26-11-1997 pola representación da dita empresa e a dos seus traballadores, e do conformidade co disposto no artigo 90 apartados 2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre</p>
<p>rexistro e depósito de convenios colectivos de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrión da citada modificación do artigo 1 do convenio colectivo no Rexistro de Convenios desta delegación, así como o seu depósito.</p>
<p>Segundo.-Remiti-lo texto da mentada modificación do convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dipoñe-la súa publicación no Diario Oficial de Galicia.</p>
<p>Lugo, 30 de xaneiro de 1998.</p>
<p>José Mª Fernández Olea</p>
<p>Delegado provincial de Lugo</p>
<p>Acta da reunión celebrada o día vinteseis de novembro de mil novecientos noventa e sete pola mesa negociadora, para a modificación do artigo 1 do viexente convenio colectivo único da Deputación Provincial de Lugo e do Inludes.</p>
<p>Asistentes:</p>
<p>-En representación da Administración:</p>
<p>Francisco Cacharro Pardo.</p>
<p>Pedro Luaces González-Rosón.</p>
<p>-En representación dos traballadores:</p>
<p>José Domínguez Fernández.</p>
<p>Encarna Lago González.</p>
<p>-Secretario.</p>
<p>Faustino Martínez Fernández.</p>
<p>No salón de comisións da Deputación Provincial, sendo as doce horas do día vinteseis de novembro de mil novecientos noventa e sete, reúnense os arriba referenciados, co obxecto de estudiaren a proposta de presidencia referente á modificación do artigo 1 vixente convenio colectivo único da Deputación Provincial de Lugo e do Inludes.</p>
<p>Vistas as diferentes situacións en que poden prestar servicios a esta entidade traballadores contratados en réxime laboral; e de acordo co establecido na disposición adicional 10ª do citado convenio, acórdase engadirlle un novo apartado ó artigo 1 do convenio colectivo único, o cal entrará en vigor con data do vintesete de novembro e co seguinte contido:</p>
<p>1.5. «Queda exceptuado do ámbito de aplicación persoal do presente convenio aquel que se contrata ó abeiro de programas específicos ou mediante concertos subscritos con organismo estatais, autonómicos ou con outras corporacións e/ou que preste servicios de carácter eventual ou conxuntural, o cal se rexerá polas especificacións que figuren no programa ou convenio ó abeiro dos que se contrata e polas condicións que especificamente se pacten no contrato laboral que se formalizará por escrito».</p>
<p>Non habendo máis asuntos que tratar, levántase a reunión sendo as trece horas do día e mes arriba referenciados.</p>
<p>Rubricado</p>
<p>1946</p>

