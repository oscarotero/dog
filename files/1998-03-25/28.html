---
date: '1998-03-25'
id: A616
page: 2
number: 57
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 28 de novembro de 1997, do Xurado Provincial de Montes Veciñais
  en Man Común da Coruña, pola que se resolve o expediente 342 que afecta ó
  monte de Torea, do lugar de Torea, parroquia de Vilacova (concello de
  Lousame).
range: Resolución
url: 'https://www.xunta.gal/dog/Publicados/1998/19980325/AnuncioA616_gl.html'
---
<p>Para os efectos previstos no artigo 28 do regulamento de aplicación da Lei 13/1989, de montes veciñais en man común, e de conformidade co disposto no artigo 60.1º da Lei 30/1992, de réxime xurídico das administracións públicas e do procedemento administrativo común, faise público que o Xurado Provincial de Montes Veciñais en Man Común da Coruña, en sesión celebrada o 28 de novembro de 1997, adoptou o seguinte acordo:</p>
<p>«Reunido na data do 28 de novembro de 1997 o Xurado Provincial de Montes Veciñais en Man Común da Coruña, baixo a presidencia do delegado da Consellería de Agricultura, Gandería e Montes, Rogelio Aramburu Núñez, coa asistencia do vicepresidente, Ángel Barrallo Sánchez; maxistrado da Audiencia Provincial da Coruña; dos vocais Andrés López-Suevos Fernández, xefe do Servicio de Montes e I.F.; Alfonso Vázquez-Castro Garma, letrado do Gabinete Xurídico Territorial da Xunta; Juan Ramón Beneyto Bellas, representante do Colexio de Avogados da Coruña; José Manuel Caramés Franco, representante das comunidades veciñais de montes en man común, e do secretario Manuel Puente Araújo, letrado da citada delegación, para estudiar e resolve-lo:</p>
<p>Expediente: 342</p>
<p>Monte: de Torea.</p>
<p>Lugar: Torea.</p>
<p>Parroquia: Torea.</p>
<p>Concello: Muros.</p>
<p>Antecedentes de feito:</p>
<p>Primeiro.-Diversos veciños do lugar de Torea, parroquia de Torea, concello de Muros, solicitaron con data do 26-9-1996 deste xurado a declaración como veciñal do expresado lugar, do monte arriba citado e que ten as seguintes características:</p>
<p>Superficie: 78 ha.</p>
<p>Lindeiros:</p>
<p>Procede do monte Calvo e outros, nº 110 do CUP.</p>
<p>Norte: monte de Cornes, subindo polo regato de Outeiriños Negros, seguindo por Campiños Longos a Campo de Pao. Leste: propiedades particulares dos veciños de Torea. Sur: monte do lugar de Figueiroa. Oeste: monte San Mamede, no municipio de Carnota, pola estrada de Ponte do Porco a Muros.</p>
<p>Segundo.-Á vista de tal solicitude, o xurado, na súa reunión do 9-12-1996, acordou inicia-lo opor</p>
<p>tuno expediente nomeándose como Instructor del a Alfonso Vázquez-Castro Garma, quen aceptou expresamente o dito cargo. Procedeuse á correspondente tramitación, expedíndose mandamento para a anotación preventiva no Rexistro da Propiedade de Muros, oíndose a tódalas persoas, organismos e corporacións interesadas, expedíndose mandamentos para tal fin dirixidos ó alcalde-presidente do Concello de Muros, ó xefe do Servicio de Montes e I.F. e publicándose edictos no Diario Oficial de Galicia (nº 79 de 25-4-1997), e taboleiro de anuncios do concello.</p>
<p>Terceiro.-Os veciños de Torea fundamentan a súa petición perante o Xurado Provincial de Montes Veciñais en Man Común na orixe foral do monte, así como no seu aproveitamento desde tempos inmemoriais de forma consuetudinaria, en réxime de comunidade e sen asignación de cotas, segundo os usos e costumes. Presentan acta ante notario na que os maiores do lugar manifiestan tal condición.</p>
<p>Sobre tal petición foi emitido informe favorable polo acordo do Pleno do Concello de Muros con data do 5-9-1996.</p>
<p>Cuarto.-Na tramitación das presentes actuacións cumpríronse as formalidades legais e regulamentarias, esixidas principalmente pola Lei 13/1989, do 10 de outubro, de montes veciñais en man común, e o seu regulamento de aplicación aprobado polo Decreto 260/1992, de 4 de setembro, ambos da Comunidade Autónoma de Galicia, Lei de procedemento administrativo e demais disposicións aplicables ó caso.</p>
<p>Fundamentos de dereito.</p>
<p>Primeiro.-O Xurado Provincial de Montes Veciñais en Man Común da Coruña ten xurisdicción e competencia para coñecer do presente expediente en virtude do disposto nos artigos 9 e 10 da Lei da Comunidade Autónoma de Galicia 13/1989, do 10 de outubro, de montes veciñais en man común.</p>
<p>Segundo.-De conformidade co contido do Art. 11 da citada lei e 19 do regulamento, aprobado polo Decreto 260/1992, do 4 de setembro, os veciños de Torea, parroquia de Torea, concello de Muros, son parte lexítima para solicita-la iniciación do presente expediente de cualificación.</p>
<p>Terceiro.-Para a súa cualificación como veciñal en man común, o monte debe reuni-las seguintes características: 1. Pertenza a agrupacións de veciños na súa calidade de grupos sociais, non como entidades administrativas; 2. Que se aproveite consuetudinariamente en réxime de comunidade, sen asignación de cotas polos membros de cada agrupación na súa condición de veciños comuneiros; 3. Que os veciños comuneiros residan habitualmente con casa aberta dentro da área xeográfica sobre a que se asenta o grupo social que tradicionalmente aproveitou o monte (artigos 1, 2 e 3 da Lei 13/1989 e 1, 2 e 3 do regulamento do 4 de setembro de 1992).</p>
<p>Cuarto.-Das actuacións que constan no expediente, e en especial da comprobación do que se expresa no punto anterior, dedúcese que no presente caso nos encontramos cun monte pertencente á comunidade veciñal do lugar de Torea, parroquia de Torea, no que se cumpren os aludidos requisitos.</p>
<p>Por iso, este xurado, á vista dos antecedentes e fundamentos de dereito expostos, nesta data,</p>
<p>ACORDA:</p>
<p>Calificar como monte veciñal en man común da comunidade veciñal do lugar de Torea, parroquia de Torea, concello de Muros, o denominado monte De Torea, cos lindeiros, superficie e características que figuran no primeiro antecedente. Asímesmo, acórdase excluí-lo declarado do inventario de bens do concello e do catálogo dos de utilidade pública, se neles estivese inscrito, incluíndoo no Rexistro de Montes Veciñais en Man Común que figura na Delegación de Agricultura, Gandería e Montes da Coruña».</p>
<p>Contra a presente resolución poderase interpoñer recurso contencioso-administrativo no prazo de dous meses perante o Tribunal Superior de Xustiza de Galicia, contados a partir do día seguinte ó da súa publicación no Diario Oficial de Galicia, segundo a ata agora vixente Lei de procedemento administrativo.</p>
<p>A Coruña, 28 de novembro de 1997.</p>
<p>Manuel Puente Araújo</p>
<p>Secretario do Xurado Provincial de Montes</p>
<p>Veciñais en Man Común da Coruña</p>
<p>Visto e prace</p>
<p>Rogelio Aramburu Núñez</p>
<p>Presidente do Xurado Provincial de Montes</p>
<p>Veciñais en Man Común da Coruña</p>
<p>2068</p>

