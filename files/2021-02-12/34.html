---
date: '2021-02-12'
id: G0596-250121-0003
page: 9176
number: 29
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de xaneiro de 2021, da Xefatura Territorial de Ourense, pola
  que se conceden as autorizacións administrativas previa e de construción de
  instalacións eléctricas no concello de Petín (expediente IN407A 2020/054-3).
range: Resolución
url: >-
  https://www.xunta.gal/dog/Publicados/2021/20210212/AnuncioG0596-250121-0003_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado en Ourense polo enxeñeiro técnico industrial Antonio Javier Sabín Vázquez, colexiado nº 2233 do Coeticor, o día 25.8.2020, quen acredita a súa habilitación e competencia mediante declaración responsable asinada na citada data.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Enderezo: A Batundeira nº 2, Velle, 32960 Ourense.</p>
    <p>Denominación: regulamentación da LMT rúa 806-derivada ao CT Sobredo (32CC03).</p>
    <p>Situación: concello de Petín (Ourense).</p>
    <p>Orzamento: 90.804,26 €.</p>
    <p>Características técnicas:</p>
    <p>– Renovación LMTS de acometida ao novo CT Sobredo, con 439 de rede subterránea en condutor tipo RHZ1-2OL 12/20 kV 1×240 mm2 Al, con orixe na cela de saída do CT existente Poboado Petín 32CCN4 (expediente nº 2005/100-3) e final no CT Sobredo proxectado, de 250 kVA de potencia aparente e r/t 20.000/400-230 V, instalado en envolvente prefabricada de formigón, compacto, 2L1P, con TC e GPRS, o cal substitúe o actual do expediente nº 1998/148.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial resolve:</p>
    <p>Conceder a autorización administrativa previa e a autorización administrativa de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguranza establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da notificación ou publicación desta resolución; tamén se poderá interpoñer calquera outro recurso que se considere pertinente.</p>
    <p>Ourense, 21 de xaneiro de 2021</p>
    <footer><p>Pablo Fernández Vila<br>Xefe territorial de Ourense</p></footer>

