---
date: '2003-07-29'
id: 17C3A
page: 9
number: 145
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 22 de xullo de 2003 pola que se particulariza para o exercicio 2003 o
  procedemento de concesión de axudas establecido na Orde do 21 de setembro de
  2000, modificada pola Orde do 28 de outubro de 2000, pola que se establecen as
  bases e condicións e se regula o procedemento de concesión de axudas para a
  promoción, fomento da calidade e busca de novas saídas comerciais dos
  productos da pesca, o marisqueo e a acuicultura.
range: Orde
url: 'https://www.xunta.gal/dog/Publicados/2003/20030729/Anuncio17C3A_gl.html'
---
<p>A Orde do 21 de setembro de 2000 pola que se establecen as bases e condicións e se regula o procedemento de concesión de axudas para a promoción, fomento da calidade e busca de novas saídas comerciais dos productos da pesca, o marisqueo e a acuicultura (DOG nº 189, do 28 de setembro), modificada pola Orde do 28 de outubro de 2000 (DOG nº 213, do 3 de novembro), establece no seu artigo 5 que os beneficiarios das axudas poderán ser empresas privadas e asociacións destas sen ánimo de lucro.</p>
<p>Por outra banda, o artigo 43 da Lei  6/2002, do 27 de decembro, de orzamentos xerais da Comunidade Autónoma de Galicia, establece que o prazo de presentación de solicitudes non será inferior a corenta (40) días hábiles.</p>
<p>Finalizado o prazo de presentación de solicitudes para o exercicio 2000 e 2001 ó abeiro da referida orde e tendo entrado en vigor a Lei de orzamentos xerais da Comunidade Autónoma de Galicia para 2003, procede establece-las condicións particulares para a concesión destas axudas no exercicio 2003.</p>
<p>Por todo o exposto e no uso das facultades que me foron conferidas.</p>
<p>DISPOÑO:</p>
<p>Artigo 1º</p>
<p>Para o exercicio orzamentario 2003 as axudas ó abeiro da referida Orde do 21 de setembro de 2000, modificada pola Orde do 28 de outubro de 2000 e pola presente orde outorgaranse con cargo ás aplicacións orzamentarias seguintes: 12.03.770.0 e 770.1 (empresas privadas) e 12.03.780.0 (asociacións de empresas privadas sen ánimo de lucro) do programa 722B (promoción dos productos pesqueiros e fomento da calidade) dos orzamentos xerais da Comunidade Autónoma de Galicia para 2003, aprobados por Lei 6/2002, do 27 de decembro, ata un importe máximo, respectivamente, de 48.834 A (770.0), 48.834 A (770.1) e 97.668 A (780.0).</p>
<p>Artigo 2º</p>
<p>Para a concesión de axudas con cargo ó exercicio orzamentario 2003 ó abeiro da referida Orde do 21 de setembro de 2000, modificada pola Orde do 28 de outubro de 2000 e pola presente orde, o prazo de presentación de solicitudes será de corenta (40) días hábiles contados a partir do seguinte ó da publicación desta orde no Diario Oficial de Galicia.</p>
<p>Disposición derradeira</p>
<p>Única.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 22 de xullo de 2003.</p>
<p>Enrique López Veiga</p>
<p>Conselleiro de Pesca e Asuntos Marítimos</p>
<p>CONSELLERÍA DE XUSTIZA, INTERIOR E ADMINISTRACIÓN</p>
<p>LOCAL</p>

