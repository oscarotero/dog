---
date: '2021-02-23'
id: L105-170221-0001
page: 11363
number: 36
agency: Concello de Arteixo
section: VI. Anuncios. b) Administración local.
title: >-
  ANUNCIO de aprobación inicial do estudo de detalle da zona M da modificación
  número 1 do proxecto sectorial do parque de actividades económicas de Arteixo.
range: Anuncio
url: >-
  https://www.xunta.gal/dog/Publicados/2021/20210223/AnuncioL105-170221-0001_gl.html
---
<p>A Xunta de Goberno Local, tras os trámites e informes preceptivos de conformidade coa tramitación regulamentaria, en sesión extraordinaria e urxente celebrada por medios telemáticos o venres 5 de febreiro de 2021, aprobou inicialmente o estudo de detalle da zona M da modificación núm. 1 do proxecto sectorial do parque de actividades económicas de Arteixo.</p>
    <p>No certificado de XGL figuran os seguintes acordos:</p>
    <p>Primeiro. Aprobar inicialmente o proxecto de estudo de detalle preparado por encargo de Hijos de Rivera, S.A.U. pola consultora IDOM Consulting, Engineering, Architecture S.A.U., redactado polos arquitectos José Manuel Regueiro Grela e Matilde Álvarez Rodríguez de febreiro 2021 con rexistro de entrada 4/02/21 (811).</p>
    <p>Segundo. Abrir un período de información pública por un prazo dun mes desde a publicación do anuncio da aprobación inicial no <em>Diario Oficial de Galicia</em> e nun dos xornais de maior difusión na provincia. Durante o período de información pública, poderá examinar o estudo de detalle calquera persoa e formular as alegacións que procedan.</p>
    <p>Así mesmo, estará á disposición na sede electrónica deste concello.</p>
    <p>Terceiro. Notificar individualmente a todas as persoas titulares catastrais dos terreos afectados e outorgarlles un período de audiencia dun mes.</p>
    <p>Cuarto. Suspender o outorgamento das licenzas nas áreas afectadas pola aprobación do estudo de detalle, e que é a determinada pola parcela con referencia catastral 1745701NH4914N0000 ZK que están incluídos no ámbito da zona M da modificación nº 1 do proxecto sectorial do parque de actividades económicas de Arteixo.</p>
    <p>A duración da suspensión é de duración máxima de dous anos, contados desde a devandita aprobación inicial, e extínguese, en calquera caso, coa aprobación definitiva do plan.</p>
    <p>Quinto. Solicitar os informes sectoriais preceptivos que sexan pertinentes segundo a lexislación sectorial.</p>
    <p>Arteixo, 11 de febreiro de 2021</p>
    <footer><p>O alcalde<br>P.D. (Resolución 1546/2020, do 10 de xullo,<br>modificada pola Resolución 3056/2020, do 18 de decembro)<br>Luis Alberto Castro Calvete<br>Concelleiro delegado da Área de Urbanismo e Patrimonio</p></footer>

