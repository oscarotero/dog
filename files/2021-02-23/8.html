---
date: '2021-02-23'
id: G0599-220221-3
page: 11258
number: 36
agency: Consellería de Emprego e Igualdade
section: III. Outras disposicións.
title: >-
  EXTRACTO da Orde do 22 de febreiro de 2021 pola que se establecen as bases
  reguladoras do  Programa II Outras actividades pechadas e se procede á súa
  convocatoria para 2021. Programa II (código de procedemento TR500D).
range: Orde
url: >-
  https://www.xunta.gal/dog/Publicados/2021/20210223/AnuncioG0599-220221-3_gl.html
---
<p>BDNS (Identif.): 550216.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarias</p>
    <p>Poderán ser persoas beneficiarias as persoas traballadoras autónomas persoa física, ou con persoal contratado por conta allea ao seu cargo, as microempresas e pemes de sectores afectados polo peche da actividade conforme a normativa sanitaria.da Comunidade Autónoma de Galicia.</p>
    <p>Quedan excluídos os establecementos de hostalaría e restauración e os establecementos de lecer e entretemento, como as salas de festas, discotecas, pubs, café-espectáculos e furanchos, por estaren encadrados no Programa I desta orde.</p>
    <p>Para os efectos destas axudas, entenderase que está afectado polo peche aquel establecemento que non poida ter aberto segundo a normativa sanitaria e se atopen na epígrafe 4 «Medidas especiais para determinadas actividades» do anexo da Orde do 26 de xaneiro de 2021. Consideraranse incluídas as atraccións de feira a que se refire o punto Segundo. 2 da referida orde, así como da Orde do 3 de decembro de 2020, sempre que se trate de actividades nas cales non existe establecemento aberto ao público.</p>
    <p>Non poderán ter a condición de beneficiarias as empresas en que concorra algunha do resto de circunstancias previstas no artigo 10.2 e 3 da Lei 9/2007.</p>
    <p>Segundo. Obxecto</p>
    <p>Este programa ten por obxecto apoiar os traballadores autónomos, microempresas ou pemes que desenvolvan unha actividade económica que se vexa afectada polo peche conforme a normativa ditada polas autoridades sanitarias.</p>
    <p>Terceiro. Bases reguladoras</p>
    <p><span class="dog-texto-sumario">Orde do 22 de febreiro de 2021 pola que se establecen as bases reguladoras do Programa II Outras actividades pechadas e se procede á súa convocatoria para 2021. Programa II (código de procedemento TR500D).</span></p>
    <p>Cuarto. Importe</p>
    <p>Para a concesión destas axudas destínanse tres millóns de euros (3.000.000 €).</p>
    <p>Quinta. Prazo de presentación de solicitudes</p>
    <p>O prazo de presentación de solicitudes será dun mes desde o día seguinte ao da data de publicación desta orde no <em>Diario Oficial de Galicia</em>, cumprindo o disposto no artigo 29 do Regulamento da Lei de subvencións de Galicia, que establece un período mínimo dun mes.</p>
    <p>Santiago de Compostela, 22 de febreiro de 2021</p>
    <footer><p>Mª Jesús Lorenzana Somoza<br>Conselleira de Emprego e Igualdade</p></footer>

