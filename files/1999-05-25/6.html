---
date: '1999-05-25'
id: '8822'
page: 6
number: 98
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 3 de maio de 1999 pola que se convocan unhas xornadas sobre
  Dereito Internacional Humanitario.
range: Resolución
url: 'https://www.xunta.gal/dog/Publicados/1999/19990525/Anuncio8822_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1999, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas sobre Dereito Internacional Humanitario, que deberán desenvolverse conforme as seguintes bases:</p>
<p>Destinatarios: as xornadas van dirixidas ós membros das forzas e corpos de seguridade.</p>
<p>Inscrición: a inscrición dos participantes será totalmente gratuíta.</p>
<p>Prazas: o número de prazas que se ofertan é de 150.</p>
<p>Solicitudes:</p>
<p>1. O persoal que desexe participar nestas xornadas deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 18 de xuño de 1999.</p>
<p>3. As instancias deberán enviarse á sede da Academia Galega de Seguridade situada na Avenida da Cultura, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas: as xornadas celebraranse durante os días 24 e 25 de xuño de 1999.</p>
<p>O horario será en xornada de mañá (9.30 h-14 h) e tarde (16.30 h-20 h) o día 24, e en sesión de mañá o día 25.</p>
<p>Contido: nas xornadas desenvolveranse entre outros os seguintes temas:</p>
<p>1. Introducción ó dereito internacional humanitario.</p>
<p>2. As fontes do dereito dos conflictos armados.</p>
<p>3. A protección dos prisioneiros de guerra.</p>
<p>4. A protección da poboación civil.</p>
<p>5. Asilo e refuxio.</p>
<p>6. A acción do movemento da Cruz Vermella e a Media Lúa Vermella nos conflictos armados: actuación en Kosovo.</p>
<p>Relación de admitidos: a relación de admitidos publicarase o día 21 de xuño de 1999 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar: salón de actos da Academia Galega de Seguridade, sita na Avenida da Cultura, s/n, no concello da Estrada.</p>
<p>Certificado de participación: ó remate das xornadas entregaráselles un certificado de asistencia a aquelas persoas que acrediten a súa participación continuada a elas.</p>
<p>Modificacións: a Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>A Estrada, 3 de maio de 1999.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

