---
date: '2018-07-12'
id: G0007-130618-0001
page: 33226
number: 133
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 255/2017).
range: Edicto
url: >-
  https://www.xunta.gal/dog/Publicados/2018/20180712/AnuncioG0007-130618-0001_gl.html
---
<p>Execución de títulos xudiciais 255/2017</p>
    <p>Procedemento orixe: procedemento ordinario 37/2015</p>
    <p>Sobre ordinario</p>
    <p>Demandante: Matías Regueira Muñiz</p>
    <p>Procuradora: Delfina Pariente Pouso</p>
    <p>Demandados: Fogasa, Galca Networks, S.L., Renovatio Trade, S.L.</p>
    <p>Avogado/a: letrado del Fogasa</p>
    <p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais número 255/17 deste xulgado do social, seguido por instancia de Matías Regueira Muñiz contra a empresa Galca Networks, S.L. e Renovatio Trade, S.L., sobre reclamación de cantidade, ditouse Decreto o 12 de xuño de 2018, cuxa parte dispositiva é do teor literal seguinte:</p>
    <p>«Parte dispositiva.</p>
    <p>Acordo:</p>
    <p>a) Declarar os executados Galca Networks, S.L., Renovatio Trade, S.L. en situación de insolvencia total por importe de 13.642,56 euros de principal (12.944,59 euros de salarios + 697,97 euros de indemnización), máis 2.589,01 euros en concepto de xuros de demora de 12.944,59 euros, máis 43,93 euros en concepto de xuros legais de 697,97 euros, máis 1.627,55 euros que provisionalmente se orzan para xuros, gastos e custas, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reabrir a execución, se a partir deste momento se coñecen novos bens do executado.</p>
    <p>c) Proceder á súa inscrición no rexistro correspondente.</p>
    <p>d) Levar o orixinal ao libro de decretos, deixando testemuño nas presentes actuacións.</p>
    <p>Notifíquese ás partes e a Renovatio Trade, S.L., por medio de edictos no DOG, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Contra a presente resolución cabe recurso directo de revisión que deberá interpoñerse ante o presente órgano xudicial no prazo de tres días hábiles. Se o recorrente non tiver a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3 de Santiago de Compostela aberta en Banco Santander, conta número 5076 0000 64 0255 17. Se o ingreso se fai mediante transferencia bancaria deberá ingresarse na conta número 000493569920005001274 e no campo “concepto” deberá indicar o número de conta “5076 0000 64 0255 17”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase e indicar no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acordo, mando e asino. Dou fe.</p>
    <p>A letrada da Administración de xustiza».</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Renovatio Trade, S.L., expido o presente edicto.</p>
    <p>Santiago de Compostela, 12 de xuño de 2018</p>
    <footer><p>A letrada da Administración de xustiza</p></footer>

