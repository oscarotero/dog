---
date: '2018-07-12'
id: L301-060718-0002
page: 33287
number: 133
agency: Concello de Allariz
section: VI. Anuncios. b) Administración local.
title: ANUNCIO de convocatoria de dúas prazas de policía local.
range: Anuncio
url: >-
  https://www.xunta.gal/dog/Publicados/2018/20180712/AnuncioL301-060718-0002_gl.html
---
<p>Mediante Decreto da Alcaldía do 6 de xullo de 2018, aprobáronse as bases da convocatoria para prover en propiedade dúas prazas de policía local do Concello de Allariz, mediante o procedemento extraordinario de integración no corpo da policía local do auxiliar que presta servizos neste concello, en execución do previsto na disposición adicional segunda da Lei 9/2016, do 8 de xullo, pola que se modifica a Lei 4/2007, do 20 de abril, de coordinación de policías locais de Galicia. O que se convoca mediante concurso-oposición.</p>
    <p>As bases da convocatoria e os impresos de solicitude están dispoñibles no taboleiro de anuncios e na páxina web oficial do Concello de Allariz, www.allariz.gal e no <em>Boletín Oficial </em>da provincia de Ourense, no cal se publicará o texto íntegro.</p>
    <p>Estas prazas teñen as seguintes características: </p>
    <p>1. Número de prazas: dúas (2). </p>
    <p>2. Escala: administración especial. </p>
    <p>3. Subescala: servizos especiais. </p>
    <p>4. Grupo: C1. </p>
    <p>5. Clase: policía local: Escala: básica. Categoría: policía. </p>
    <p>O prazo de presentación de solicitudes será de vinte (20) días naturais contados desde o día seguinte ao da publicación deste anuncio no <em>Boletín Oficial del Estado</em>. Os sucesivos anuncios desta convocatoria, cando proceda de conformidade coas bases, publicaranse no <em>Boletín Oficial</em> da provincia de Ourense, no taboleiro de edictos e na páxina web do concello.</p>
    <p>Allariz, 6 de xullo de 2018</p>
    <footer><p>Mª Cristina Cid Fernández<br>Alcaldesa</p></footer>

