---
date: '1998-02-16'
id: FCC2
page: 1
number: 31
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de xaneiro de 1998 pola que se autoriza definitivamente a apertura
  e funcionamento do centro privado Nuestra Señora Inmaculada, de Santa Comba (A
  Coruña).
range: Orde
url: 'https://www.xunta.gal/dog/Publicados/1998/19980216/AnuncioFCC2_gl.html'
---
<p>Examinado o expediente instruído por instancia do titular do centro solicitando autorización definitiva para a apertura e funcionamento do centro privado Nuestra Señora Inmaculada, de Santa Comba (A Coruña).</p>
<p>Resultando que por orde ministerial do 9 de abril de 1975 este centro obtivo autorización condicionada para 8 unidades de educación xeral básica.</p>
<p>Tendo en conta que o expediente foi tramitado pola delegación provincial da Consellería de Educación e Ordenación Universitaria que emitiu informe favorable.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (Diario Oficial de Galicia do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (Diario Oficial de Galicia do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento do centro de educación secundaria e, como consecuencia disto, establece-la configuración definitiva do centro existente no mesmo edificio ou recinto escolar, segundo se especifica no anexo.</p>
<p>Segundo.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 26 de xaneiro de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: Santa Comba.</p>
<p>Localidade: Santa Comba.</p>
<p>Enderezo: Santiago, 15.</p>
<p>Código do centro: 15015241.</p>
<p>Denominación específica: Nuestra Señora Inmaculada.</p>
<p>Titular: José Quintela Busto.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades:</p>

