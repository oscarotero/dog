---
date: '2019-01-14'
id: G2298-121218-0001
page: 2109
number: 9
agency: Xulgado de Primeira instancia e Instrución número 1 de Sarria
section: V. Administración de xustiza.
title: EDICTO (F02 283/2017).
range: Edicto
url: >-
  https://www.xunta.gal/dog/Publicados/2019/20190114/AnuncioG2298-121218-0001_gl.html
---
<p>Cédula de notificación:</p>
    <p>Eu, María José Vázquez Álvarez, letrada da Administración de xustiza do Xulgado de Primeira Instancia número 1 de Sarria, dou fe de que no procedemento de familia, garda, custodia e alimentos de fillo menor non matrimonial núm. 283/1017, seguido ante este Xulgado de Primeira Instancia número 1 de Sarria, se ditou a sentenza cuxo encabezamento e parte dispositiva son do teor literal seguinte: </p>
    <p>Sentenza:</p>
    <p>Sarria, 3 de outubro de 2018</p>
    <p>Vistos por min, Paula Ventosa Bermúdez, maxistrada xuíza de adscrición territorial do TSXG adscrita ao Xulgado de Primeira Instancia e Instrución número 1 de Sarria, os presentes autos civís de xuízo verbal de medidas paterno-filiais nº 283/2017, iniciado por instancia de Perla Massiel Mosquea Santos, representada pola procuradora Reyes Abella García e asistida pola letrada Alba López Pérez, fronte a Joan Manuel Ortiz Dechamps, con intervención do Ministerio Fiscal.</p>
    <p>Parte dispositiva:</p>
    <p>O menor Jadiel Manuel Ortiz Mosquea quedará baixo a garda e custodia da nai, en cuxa compañía vivirá. Ambos os proxenitores compartirán a patria potestade.</p>
    <p>Fíxase como réxime de comunicación, visitas e estancia a favor do pai o que de modo consensuado pacten ambos os proxenitores.</p>
    <p>Na falta de acordo dos proxenitores, concederase a favor do pai un réxime de visitas polo cal poderá ter consigo o seu fillo menor de idade as fins de semana alternas, desde as 20.00 horas do venres ata as 20.00 horas do domingo, debendo recollelo e entregalo no domicilio actual da nai.</p>
    <p>O proxenitor non custodio terá na súa compañía o seu fillo menor os seguintes períodos vacacionais: quincenas alternas no verán (xullo e agosto) e a metade de vacacións de Nadal e Semana Santa. O proxenitor non custodio elixirá o período vacacional que gozará nos anos pares e a proxenitora custodia nos anos impares.</p>
    <p>A comunicación de elección das datas deberase facer con quince días de antelación e a recollida e entrega do menor realizarase no domicilio do menor.</p>
    <p>Establécese unha pensión de alimentos a cargo do proxenitor non custodio de cen euros (100 euros) a favor do fillo menor de idade, que deberán ser ingresados dentro dos 7 primeiro días de cada mes no número de conta designado pola Sra. Mosquea.</p>
    <p>A pensión de alimentos actualizarase cada ano no mes de xaneiro de conformidade co IPC que publique o INE ou organismo que o substitúa.</p>
    <p>Igualmente, o pai aboará o 50 % dos gastos extraordinarios do fillo, logo de xustificación do seu importe.</p>
    <p>Sen expreso pronunciamento en custas.</p>
    <p>Notifíquese a sentenza ás partes, indicándolles que contra ela poden interpor recurso de apelación ante este xulgado dentro do prazo de 20 días contado desde o seguinte ao da súa notificación, recurso do cal coñecerá a Audiencia Provincial de Lugo.</p>
    <p>Así o acorda, manda e asina, Paula Ventosa Bermúdez, maxistrada xuíza de adscrición territorial do TSXG adscrita ao Xulgado de Primeira Instancia e Instrución número 1 de Sarria.</p>
    <p>E como consecuencia do ignorado paradoiro de Joan Manuel Ortiz Dechamps, expídese a presente para que sirva de cédula de notificación.</p>
    <p>Sarria, 12 de decembro de 2018</p>
    <footer><p>A secretaria</p></footer>

