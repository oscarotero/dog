---
date: '2002-03-12'
id: 4A0A
page: 3
number: 51
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 20 de novembro de 2001, do Xurado Provincial de Clasificación de
  Montes Veciñais en Man Común de Ourense, pola que se fai pública a
  modificación de clasificación do monte As Cavadas, a favor dos veciños do
  lugar de Partovia, no concello do Carballiño (Ourense).
range: Resolución
url: 'https://www.xunta.gal/dog/Publicados/2002/20020312/Anuncio4A0A_gl.html'
---
<p>O Xurado Provincial de Clasificación de Montes Veciñais en Man Común de Ourense, en sesión celebrada o 20 de novembro de 2001, adoptou en relación co terceiro punto da orde do día estudio e resolución dos recursos de reposición interpostos por Jaime Rodríguez Rodríguez e Jacinto Pérez Núñez contra o acordo de clasificación do 4 de xullo de 2001 do monte denominado As Cavadas, a favor dos veciños de Partovia, no concello do Carballiño (Ourense), o acordo que ten unha parte dispositiva do seguinte teor literal:</p>
<p>«Estimar na súa totalidade os recursos presentados por Jaime Rodríguez Rodríguez e Jacinto Pérez Núñez contra o acordo de clasificación do 4 de xullo de 2001 polo que se clasificaba o monte denominado As Cavadas como veciñal en man común, a favor dos veciños de Partovia no concello do Carballiño (Ourense) procedendo á súa modificación no sentido de excluír do monte veciñal as parcelas particulares referidas nos antecedentes cos seguintes lindeiros e superficies segundo a Xerencia Territorial do Catastro e que son: norte, leste e sur : monte veciñal das Cavadas e oeste, predios particulares, e que ocupan unha superficie conxunta de 15 áreas e 48 centiáreas.</p>
<p>Polo que procede rectifica-la Resolución do 4 de xullo de 2001 no sentido de que o monte As Cavadas ten unha superficie conxunta aproximada de 31.774,28 m e engádense polos lindeiros norte, leste, sur, e oeste con propiedades particulares, (predios nº 1830, 1831 e 1832) manténdose en tódolos outros puntos».</p>
<p>Contra esta resolución, que esgota a vía administrativa, poderanse interpoñe-lo recurso contencioso-administrativo perante o Xulgado do Contencioso-Administrativo de Ourense no prazo de dous meses, a partir do día seguinte ó da publicación no Diario Oficial de Galicia (artigos 8 e 46 da Lei 29/1998, do 13 de xullo, reguladora da xurisdicción contencioso-administrativa).</p>
<p>O que por orde do presidente do Xurado Provincial de Clasificación de Montes Veciñais en Man Común</p>
<p>se fai público no Diario Oficial de Galicia, para xeral coñecemento.</p>
<p>Ourense, 20 de novembro de 2001.</p>
<p>Míriam Areal López</p>
<p>Secretaria do Xurado Provincial de Clasificación de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación</p>
<p>de Montes Veciñais en Man Común de Ourense</p>

