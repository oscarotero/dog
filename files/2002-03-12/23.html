---
date: '2002-03-12'
id: 4A06
page: 3
number: 51
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 7 de febreiro de 2002 pola que se declara extinguido o título
  habilitante para a explotación dun establecemento auxiliar de cultivos mariños
  en Boiro (A Coruña).
range: Resolución
url: 'https://www.xunta.gal/dog/Publicados/2002/20020312/Anuncio4A06_gl.html'
---
<p>Visto o expediente de caducidade iniciado a Boiromar, S.A. (CIF A15023609), na condición de titular dunha estación depuradora, situada en Boiro (A Coruña).</p>
<p>a) Feitos.</p>
<p>Primeiro.-Con data do 22-7-1999 funcionarios da consellería realizaron unha inspección ós locais da estación depuradora titularidade de Boiromar, S.A. Na acta desa inspección faise constar que o persoal presente neses locais comunicou que os bens da mencionada empresa, incluída esa estación depuradora, foran adquiridos por Innovaciones Sirova, S.L.</p>
<p>Segundo.-Con data do 26-7-1999 a Delegación Territorial da Consellería Pesca, Marisqueo e Acuicultura (na actualidade Consellería de Pesca e Asuntos Marítimos) na Coruña remitiu un oficio a Innovaciones Sirova, S.L. no que lle comunicaba os trámites necesarios no caso de que quixeran continuar coa explotación da estación depuradora ou ben, no caso contrario, que renunciara á concesión.</p>
<p>Terceiro.-Con data do 24-8-1999 José Ramón López Piñón, como administrador de Innovaciones Sirova, S.L., presenta un escrito no que comunica que renuncia á concesión administrativa para a explotación da estación depuradora.</p>
<p>Cuarto.-Con data do 21-10-1999, a delegada territorial da Consellería de Pesca, Marisqueo e Acuicultura (na actualidade Consellería de Pesca e Asuntos Marítimos) na Coruña remite unha proposta na que se detallan os feitos referidos e na que propón que se declare a caducidade do establecemento en cuestión.</p>
<p>b) Fundamentos xurídicos.</p>
<p>Primeiro.-Lei 6/1993, do 11 de maio, de pesca de Galicia.</p>
<p>Segundo.-Lei 22/1988, do 29 de xullo, de costas.</p>
<p>Terceiro.-Real decreto 1471/1989, do 1 de decembro, polo que se aproba o Regulamento xeral para o desenvolvemento da Lei de costas.</p>
<p>Cuarto.-Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre.</p>
<p>Quinto.-Lei 30/1992, do 26 de novembro, de réxime xurídico das administracións públicas e do procedemento administrativo común modificada pola Lei 4/1999, do 13 de xaneiro.</p>
<p>Considerando que o expediente se tramitou de conformidade coa lexislación vixente.</p>
<p>Considerando que con data do 30 de xaneiro de 2002 o Servicio Técnico-Xurídico informouno favorablemente.</p>
<p>Esta consellería, no exercicio das súas atribucións e competencias,</p>
<p>RESOLVE:</p>
<p>Extingui-lo título habilitante do establecemento auxiliar de cultivos mariños que a continuación se relaciona:</p>
<p>-Tipo: estación depuradora.</p>
<p>-Nome: Boiromar, S.A. (CIF A15023609).</p>
<p>-Especies: moluscos.</p>
<p>-Situación: Punta do Chazo-Abanqueiro (Boiro).</p>
<p>-Título habilitante: permiso de actividade e concesión.</p>
<p>-Data outorgamento: Orde do 15-7-1970 (BOE do 28 de xullo).</p>
<p>-Vixencia: 28-7-1990.</p>
<p>A causa pola que se resolve a extinción é a seguinte:</p>
<p>Renuncia expresa dos actuais propietarios do establecemento (art. 72 b) da Lei 6/1993, de pesca de Galicia).</p>
<p>Contra esta resolución, que pon fin á vía administrativa, poderá interpoñer recurso potestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo no prazo de dous meses ante a xurisdicción contencioso-administrativa, ámbolos prazos contaranse desde o día seguinte ó da súa publicación no Diario Oficial de Galicia, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común e o artigo</p>
<p>46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 7 de febreiro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

