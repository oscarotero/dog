---
date: '2012-09-20'
id: CA04-280812-0002
page: 36860
number: 180
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 27 de agosto de 2012, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Lugo (expediente IN407A 2012/60-2, 8029 AT).
range: Resolución
url: >-
  https://www.xunta.gal/dog/Publicados/2012/20120920/AnuncioCA04-280812-0002_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Confederación Hidrográfica del Miño-Sil.</p>
    <p>Domicilio social: rolda da Muralla, 131, 2º, dta., 27071 Lugo.</p>
    <p>Denominación: proxecto de CT e LMTS a 20 kV para subministración da recirculación de auga tratada.</p>
    <p>Situación: concello de Lugo</p>
    <p>Características técnicas: LMTS (97 metros) e aloxada en bandexa (68 metros) a 20 kV, con orixe nunha cela de protección existente situada no CT Fangos e final no CT de recirculación, cunha lonxitude total de 165 metros en condutor tipo RHZ-240.</p>
    <p>CT recirculación en edificio non prefabricado, cunha potencia de 1000 kva e unha relación de transformación de 20.000/400-230V, no cal se instala unha cela de liña, unha de protección e unha de medida.</p>
    <p>Cumpridos os trámites ordenados na Lei 54/1997 do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 27 de agosto de 2012</p>
    <footer><p>José Manuel Vázquez Leirado<br>Xefe territorial de Lugo</p></footer>

