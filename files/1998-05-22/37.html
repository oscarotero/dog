---
date: '1998-05-22'
id: C7AA
page: 5638
number: 97
agency: CONCELLO DE CARBALLO
section: VI. ANUNCIOS
title: Anuncio
range: Anuncio
url: 'https://www.xunta.gal/dog/Publicados/1998/19980522/AnuncioC7AA_gl.html'
---
<p>O Concello Pleno, en sesión celebrada o día 7 de maio de 1998, aprobou o prego de condicións económico-administrativas para a contratación por concurso, procedemento aberto, as obras praza Ramil-Sísamo, o cal se expón ó público por prazo de oito días contados a partir do seguinte ó da inserción do último anuncio no DOG, BOP, ou prensa para que poidan presentarse reclamacións.</p>
<p>Simultaneamente anúnciase concurso público, se ben a licitación se adiará cando resulte necesario, no suposto de que se formulen reclamacións contra o prego de condicións.</p>
<p>Tipo de licitación: 12.000.000 de ptas, realizándose a mellora mediante baixa respecto ó mesmo.</p>
<p>Prazo de execución: será de dúas anualidades.</p>
<p>Fianza provisional: 240.000 ptas.</p>
<p>Fianza definitiva: 4% do orzamento do contrato.</p>
<p>Apertura de plicas: a apertura de plicas terá lugar na Casa do Concello ás 12 horas do terceiro día hábil seguinte a aquel en que remate o prazo de presentación de propostas, salvo se é sabado, en que se trasladará o luns seguinte.</p>
<p>Proposicións:</p>
<p>-Lugar e prazo de presentación. Presentaranse no rexistro xeral da corporación en horario de 9 a 14 horas, dentro do prazo dos vinteseis días naturais contadosr do día seguinte á última publicación do presente anuncio no DOG, BOP, ou prensa.</p>
<p>-Documentación. Presentarase en tres sobres pechados:</p>
<p>Sobre A: subtitulado «Oferta económica».</p>
<p>Sobre B: subtitulado «Personalidade xurídica e xustificantes».</p>
<p>Sobre C: subtitulado «Referencias técnicas» e axustados ó modelo que figuran no prego de condicións que se encontra exposto ó público nas Oficinas Xerais do Concello.</p>
<p>Tódolos anuncios serán por conta do adxudicatario.</p>
<p>Carballo, 13 de maio de 1998.</p>
<p>Manuel Varela Rey</p>
<p>Alcalde</p>
<p>3862</p>

