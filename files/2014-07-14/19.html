---
date: '2014-07-14'
id: G2410-200614-0005
page: 31065
number: 132
agency: Xulgado do Social número 1 de Santiago de Compostela
section: V. Administración de xustiza.
title: EDICTO (905/2013).
range: Edicto
url: >-
  https://www.xunta.gal/dog/Publicados/2014/20140714/AnuncioG2410-200614-0005_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento despedimento 905/2013 deste xulgado do social, seguido por instancia de Dominga Bouzas Antelo contra<em> </em>Tórculo Artes Gráficas, Copy Belén, S.L. Copy Belén, Fotocopias Maxim, S.L.U., María Sierra Domínguez, José Benigno Castro Ambroa, Randstad Empleo Empresa de Trabajo, Copy Belén, S.L. e José Benigno Castro<em> </em>Ambroa UTE e Fogasa, sobre despedimento, se ditou a seguinte resolución cuxo fallo expresa:</p>
    <p>Que estimando parcialmente as demandas interpostas por Dominga Bouzas Antelo contra Fotocopias Maxim, S.L.U., a administradora concursal de María Sierra, Tórculo Artes Gráficas, S.A., Campus na Nube, S.L., Randstad Empleo ETT, S.A., Copy Belén, S.L., José Benigno Castro Ambroa y Copy Belén e José Benigno Castro Ambroa UTE e Fogasa, efectúo os seguintes pronunciamentos:</p>
    <p>1. Debo declarar e declaro a existencia de incumprimento contractual grave e culpable imputable á demandada Fotocopias Maxim, S.L.U., concorrendo causa de extinción da relación laboral por instancia da traballadora ao abeiro do artigo 50 do Estatuto dos traballadores; non procede declarar a extinción da relación laboral coa dita mercantil nesta sentenza xa que consta extinguida polo Xulgado do Mercantil número 2 da Coruña mediante o auto ditado con data do 12 de decembro de 2013 no procedemento concursal 233/2013.</p>
    <p>2. Debo declarar e declaro a improcedencia do despedimento efectuado por Fotocopias Maxim, S.L.U., Tórculo Artes Gráficas, S.A. e Campus na Nube, S.L. con data do 21 de agosto de 2013.</p>
    <p>3. En consecuencia, debo condenar e condeno solidariamente a Fotocopias Maxim, S.L.U., Tórculo Artes Gráficas, S.A. e Campus na Nube, S.L. a se ater a esta declaración e que a nova adxudicataria do servizo opte entre readmitir inmediatamente a traballadora demandante no seu posto de traballo nas mesmas condicións que rexían antes de se producir o despedimento e con aboamento dos salarios de tramitación deixados de percibir desde a data do despedimento ata a notificación desta sentenza, a razón de 42,64 euros diarios, ou ben, á súa elección, a extinguir a relación laboral da demandante, con aboamento dunha indemnización de 46.371 euros por incumprimento contractual e despedimento improcedente, alcanzando a<em> </em>responsabilidade solidaria respeto de Fotocopias Maxim, S.L.U. unicamente o aboamento da indemnización –ou, de ser o caso, diferenzas da indemnización con respecto á fixada no procedemento concursal– por non resultar realizable a readmisión respecto da dita mercantil, por estar extinguido o contrato de trabalo que a vinculaba co demandante no procedemento concursal; e todo isto sen prexuízo, de a nova empresa adxudicataria optar pola readmisión, do reintegro da indemnización pola traballadora, en caso de que xa a percibise no procedemento concursal; ou ben do aboamento por parte das empresas Fotocopias Maxim, S.L.U., Tórculo Artes Gráficas, S.A. e Campus na Nube, S.L. unicamente das diferenzas que procedan na indemnización, en caso de se optar pola indemnización e que o traballador percibise xa a cantidade fixada polo xulgado do mercantil.</p>
    <p>A opción do empresario entre a readmisión da traballadora e a indemnización por despedimento improcedente deberase exercer no prazo de cinco días contados a partir da notificación desta sentenza, mediante escrito ou comparecencia ante este xulgado. Transcorrido este termo sen o empresario optar, entenderase que procede a readmisión.</p>
    <p>4. Debo condenar e condeno as mercantís demandadas Fotocopias Maxim, S.L.U., Tórculo Artes Gráficas, S.A. e Campus na Nube, S.L. a lle aboar solidariamente á demandante a cantidade de 10.262,37 euros en concepto de salarios, co detalle recollido no feito probado sexto desta resolución.</p>
    <p>5. Debo absolver e absolvo as demandadas Copy Belén, S.L., José Benigno Castro Ambroa, Copy Belén, S.L. e José Benigno Castro Ambroa UTE, Randstad Empleo ETT, S.A. e María Sierra (administradora concursal de Fotocopias Maxim, S.L.U.) das peticións formuladas na súa contra.</p>
    <p>6. No que se refire á responsabilidade do Fogasa, deberase observar o disposto no artigo 33 do Estatuto dos traballadores.</p>
    <p>Notifíquese ás partes e ao Fogasa esta resolución e fágaselles saber que contra ela poderán interpor recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo.</p>
    <p>E para que sirva de notificación en legal forma á entidade Fotocopias Maxim, S.L.U., en paradoiro descoñecido, expido este edicto para a súa inserción no Diario Oficial de Galicia.</p>
    <p>Santiago de Compostela, 20 de xuño de 2014</p>
    <footer><p>A secretaria xudicial</p></footer>

