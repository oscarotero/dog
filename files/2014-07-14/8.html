---
date: '2014-07-14'
id: CA01-080714-0002
page: 31038
number: 132
agency: Consellería de Facenda
section: IV. Oposicións e concursos.
title: >-
  RESOLUCIÓN  do  7  de  xullo  de  2014,  do  tribunal  designado  para 
  cualificar  o  proceso  selectivo  extraordinario  de  consolidación  para  o 
  ingreso  no  corpo  superior  da  Xunta  de  Galicia  (subgrupo A1), escala
  superior de estatísticos/as, pola que se dá publicidade a diversos acordos
  referentes ao terceiro exercicio do proceso selectivo.
range: Resolución
url: >-
  https://www.xunta.gal/dog/Publicados/2014/20140714/AnuncioCA01-080714-0002_gl.html
---
<p>En sesión que tivo lugar o día 7 de xullo de 2014, o tribunal designado pola Orde do 4 de febreiro de 2014 (DOG núm. 33, do 18 de febreiro), para cualificar o proceso selectivo extraordinario de consolidación para o ingreso<em> </em>no corpo superior da Xunta de Galicia (subgrupo A1), escala superior de estatísticos/as,<em> </em>de conformidade co disposto nas bases da convocatoria,</p>
    <h2>ACORDOU:</h2>
    <p>Primeiro. Que de conformidade co disposto na base II.1.1.3 da convocatoria, superaron o terceiro exercicio os aspirantes que obtiveron unha puntuación mínima de cincuenta (50) puntos.</p>
    <p>Segundo. Realizar os trámites oportunos para a publicación das puntuacións obtidas polos aspirantes presentados ao terceiro exercicio do proceso selectivo extraordinario de consolidación para o ingreso<em> </em>no corpo superior da Administración da Xunta de Galicia (subgrupo A1), escala superior de estatísticos/as, na Escola Galega de Administración Pública, no taboleiro de anuncios do Servizo de Información e Atención ao Cidadán de Vicepresidencia e Consellería de Presidencia, Administracións Públicas e Xustiza e na páxina web da Xunta de Galicia (www.xunta.es).</p>
    <p>Terceiro. De acordo co disposto na base II.1.2.7 da convocatoria, os aspirantes poderán presentar as alegacións que consideren oportunas con relación ás puntuacións no prazo de dez (10) días contado desde o seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. De conformidade co disposto na base III.13 da convocatoria, contra este acordo poderase interpoñer recurso de alzada nos termos previstos nos artigos 114 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 7 de xullo de 2014</p>
    <footer><p>Manuel Mateo Díaz<br>Presidente do tribunal</p></footer>

