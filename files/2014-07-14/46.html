---
date: '2014-07-14'
id: C141-020714-0003
page: 31126
number: 132
agency: Portos de Galicia
section: VI. Anuncios. a) Administración autonómica.
title: >-
  CÉDULA  do  27  de  xuño  de  2014  pola  que  se  notifica  o  acordo  de 
  incoación de expediente de caducidade de autorización temporal de atracada co
  número P2-55C das instalacións náutico-deportivas do porto de Ares.
range: Cédula
url: >-
  https://www.xunta.gal/dog/Publicados/2014/20140714/AnuncioC141-020714-0003_gl.html
---
<p>Con data do 4 de xuño de 2014, o presidente de Portos de Galicia, ao abeiro do establecido no artigo 40.2.a) do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico-deportivo de competencia da Comunidade Autónoma de Galicia, acordou incoar expediente de caducidade da autorización temporal de atracada número P2-55C, da que é titular Marcos Enrique Fraga Hermida.</p>
    <p>A instrución recae en Jesús Javier Fernández Barro, xefe da División Xurídica de Portos de Galicia, con domicilio para os efectos do presente expediente na Área Central, praza de Europa, 5-A, 6º, de Santiago de Compostela, e cuxo réxime de abstención e recusación é o consignado nos artigo 28 e 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Intentada a notificación do acordo de incoación do expediente de caducidade no enderezo que consta no expediente, sito en Concepción Arenal, 46, 3º, de Ferrol, provincia da Coruña, a través do servizo de Correos, e ao non ser posible a súa práctica, de conformidade co disposto no artigo 59.4º da Lei 30/1992, notifícase mediante a publicación no Diario Oficial de Galicia e exposición no taboleiro de edictos do Concello de Ferrol o presente acordo de incoación de expediente de caducidade da autorización temporal de atracada.</p>
    <p>O expediente incóase pola concorrencia da causa de caducidade prevista no artigo 40.1.b) do Decreto 130/2013, por estaren pendentes de aboamento en período executivo as liquidacións da taxa portuaria X-5, embarcacións deportivas e de lecer, correspondentes ao segundo semestre do ano 2012.</p>
    <p>Contra o acordo de incoación poderanse formular alegacións perante o instrutor designado no expediente, e para estes efectos outórgase un prazo máximo de 10 días hábiles contados desde o día seguinte ao da publicación do acordo no Diario Oficial de Galicia e exposición no taboleiro de edictos do Concello de Ferrol. </p>
    <p>De acordo co artigo 40.1.c) do Decreto 130/2013, de efectuarse o aboamento das liquidacións pendentes en vía de constrinximento antes de que se dite resolución que poña fin ao expediente, procederase ao seu arquivamento. Para proceder a aboar as ditas cantidades, poderase poñer en contacto co Departamento de Contabilidade e Tesouraría de Portos de Galicia no número de teléfono 981 54 53 41.</p>
    <p>E para que conste e sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 27 de xuño de 2014</p>
    <footer><p>José Juan Durán Hermida<br>Presidente de Portos de Galicia</p></footer>

