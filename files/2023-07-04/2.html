---
date: '2023-07-04'
id: G0655-230623-0004
page: 41262
number: 126
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 22 de xuño de 2023 pola que se autoriza a inclusión da Escola de
  Música das Pontes no Rexistro de Escolas de Música e Danza da Comunidade
  Autónoma de Galicia.
range: Orde
url: >-
  https://www.xunta.gal/dog/Publicados/2023/20230704/AnuncioG0655-230623-0004_gl.html
---
<p>A representación da Asociación Cultural y Recreativa Amigos de la Música-Banda de Música de As Pontes solicita a inscrición da Escola de Música das Pontes no Rexistro de Escolas de Música e Danza da Comunidade Autónoma de Galicia, de conformidade coa Orde do 11 de marzo de 1993, que regula as condicións de creación e funcionamento destas escolas.</p>
    <p>Logo de realizar os trámites que establece a normativa vixente, a Xefatura Territorial da Coruña achega o expediente cos correspondentes informes. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em> Inscrición no Rexistro de Escolas de Música</em></p>
    <p>Autorizar a inclusión no Rexistro de Escolas de Música e Danza da Comunidade Autónoma de Galicia da escola de música que se sinala:</p>
    <p>Denominación: Escola de Música das Pontes.</p>
    <p>Código do centro: 15033289.</p>
    <p>Domicilio: rúa Monte Caxado, 8.</p>
    <p>Localidade: As Pontes de García Rodríguez.</p>
    <p>Concello: As Pontes de García Rodríguez.</p>
    <p>Código postal: 15320.</p>
    <p>Provincia: A Coruña.</p>
    <p>Titular: Asociación Cultural y Recreativa Amigos de la Música-Banda de Música de As Pontes.</p>
    <p>Artigo 2. <em>Réxime xurídico</em></p>
    <p>Esta escola queda sometida ao réxime de escolas de música e danza, segundo o establecido na Orde do 11 de marzo de 1993 e aos servizos de inspección correspondentes.</p>
    <p>Artigo 3. <em>Revisión da autorización</em></p>
    <p>O centro deberá solicitar a oportuna revisión da inscrición cando teñan que modificarse calquera dos datos sinalados nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 22 de xuño de 2023</p>
    <footer><p>Román Rodríguez González<br>Conselleiro de Cultura, Educación, <br>Formación Profesional e Universidades</p></footer>

