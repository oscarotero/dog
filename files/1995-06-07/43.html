---
date: '1995-06-07'
id: EEFA
page: 4245
number: 108
agency: 'CONSELLERÍA DE FAMILIA, MULLER E XUVENTUDE'
section: VI. ANUNCIOS
title: >-
  Resolución do 10 de maio de 1995, da Delegación Provincial de Lugo, pola que
  se anuncia a licitación polo sistema de concurso público aberto -tramitación
  urxente- da obra que se cita (clave C-1-1995).
range: Resolución
url: 'https://www.xunta.gal/dog/Publicados/1995/19950607/AnuncioEEFA_gl.html'
---
<p>A Delegación Provincial de Lugo anuncia a licitación polo sistema de concurso público aberto -mediante tramitación de urxencia- da obra que de seguido se identifica:</p>
<p>a) Obra.</p>
<p>Clave: C-1-1995.</p>
<p>Obra: reforma das instalacións de fontanería e calefacción da residencia xuvenil Eijo Garay, r/ Pintor Corredoira, 4. Lugo.</p>
<p>Orzamento: cinco millóns cincocentas trinta e seis mil catrocentas doce pesetas (5.536.412).</p>
<p>Prazo de execución: un mes.</p>
<p>Clasificación: grupo C, categoría D.</p>
<p>Fianza provisional: 110.728 ptas.</p>
<p>(Declarada urxente con base no establecido no artigo 26 da Lei de contratos do Estado).</p>
<p>b) Documentos de interese para os licitadores.</p>
<p>O prego de cláusulas administrativas particulares, así como o proxecto, estarán de manifesto e ó dispor dos concursantes, para o seu exame, durante o prazo de presentación das proposicións, os días e horas hábiles de oficina, na Delegación Provincial da Consellería de Familia, Muller e Xuventude, Ronda de Fingoi, s/n, en Lugo.</p>
<p>c) Garantías que se lles esixen ós licitadores.</p>
<p>Esixirase a fianza provisional indicada no apartado a) anterior, e unah fianza definitiva equivalente ó 4% do orzamento de contrata.</p>
<p>A devandita fianza, poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente, conforme ó modelo que se xunta ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán presentarse en sobre pechado no rexistro da Delegación Povincial da Consellería de Familia, Muller e Xuventude de Lugo, ou de acordo cos procedementos previstos no artigo 100 do Regulamento xeral de contratos do Estado.</p>
<p>O prazo de admisión das proposicións terminará ás catorce horas do décimo quinto día hábil seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola Mesa de Contratación ás once horas do terceiro día hábil, pasando ó luns seguinte no caso de que coincida en sábado, contado a partir do derradeiro día de presentación de proposicións, nas dependencias da Delegación Provincial da Consellería de Familia, Muller e Xuventude de Lugo.</p>
<p>g) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Lugo, 10 de maio de 1995.</p>
<p>Ana Chao Vázquez</p>
<p>Delegada provincial de Lugo</p>

