---
date: '1995-06-07'
id: EE96
page: 4236
number: 108
agency: >-
  XULGADO DE PRIMEIRA INSTANCIA E INSTRUCCIÓN NÚMERO TRES DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (337/1994).
range: Cédula
url: 'https://www.xunta.gal/dog/Publicados/1995/19950607/AnuncioEE96_gl.html'
---
<p>Rosa Tesouro Cid, oficial en funcións de secretaria, con destino no Xulgado de Primeira Instancia e Instrucción número tres de Santiago de Compostela, dou fe de que nos autos ós que se fárá mención se dictou a sentencia que no seu encabezamento e parte dispositiva di:</p>
<p>«En Santiago de Compostela o vinteún de febreiro de mil novecentos noventa e cinco. No nome de S.M. El-Rei. Leonor Castro Calvo, maxistrada-xuíza do Xulgado de Primeira Instancia e Instrucción número tres desta cidade, pronunciou a seguinte sentencia:</p>
<p>No xuízo de faltas número 337/1994, dimanante do procedemento seguido por danos e lesións, no que foron parte, ademais do Ministerio Fiscal, Manuel Pérez Fraga (denunciante), representante da empresa Iberexprex, con domicilio en r/ Lamascal, nº 15, Santiago de Compostela; José María Rodríguez García (denunciante) e Jesús Lage Méndez (denunciante), ámbolos dous policías nacionais; José Luis Villaverde Rodríguez (denunciado), con paradoiro descoñecido.</p>
<p>Decido que debo absolver e absolvo do feito orixe destas actuacións ó denunciado José Luis Villaverde Rodríguez, declarando de oficio as custas desta intancia.</p>
<p>Así, por esta miña sentencia, que lles será notificada ás partes, coa advertencia de que contra ela poderán interpoñer recurso de apelación neste xulgado para a ante a Audiencia Provincial da Coruña, no prazo de cinco días, quedando as actuacións durante este período en secretaría ó dispor das partes (o recurso formalizarase e tramitarase conforme o disposto nos artigos 795 e 796 da Lei de axuizamento criminal), e da que se unirá certificación ás actuacións orixinais para a súa notificación e cumprimento, pronúncioo, mándoo e asínoo».</p>
<p>De conformidade co disposto no artigo 248.4º da Lei orgánica do poder xudicial do 1 de xullo de 1985, contra esta resolución as partes poderán interpor recurso de apelación perante o xulgado de primeira instancia e instrucción dentro de cinco días, quedando as actuacións durante ese período en secretaría.</p>
<p>E para a súa inserción no Diario Oficial de Galicia e para que sirva de notificación a José Luis Villaverde Rodríguez, expido e asino o presente testemuño en Santiago de Compostela o vinteún de abril de mil novecentos noventa e cinco.</p>
<p>A oficial en funcións de secretaria</p>
<p>Rubricado</p>

