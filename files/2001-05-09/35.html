---
date: '2001-05-09'
id: 7B92
page: 6
number: 89
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de abril de 2001, da Dirección Xeral de Industria, pola que
  se somete a información pública o proxecto sectorial denominado Modificación
  do Plan Sectorial Eólico de Galicia, aprobado definitivamente o proxecto
  sectorial de incidencia supramunicipal denominado Plan Eólico de Galicia, por
  acordo do Consello da Xunta de Galicia do 1 de outubro de 1997.
range: Resolución
url: 'https://www.xunta.gal/dog/Publicados/2001/20010509/Anuncio7B92_gl.html'
---
<p>O Consello da Xunta de Galicia acordou, na súa reunión do 1 de outubro de 1997, aprobar definitivamente o proxecto sectorial de incidencia supramunicipal denominado Plan Eólico de Galicia, promovido pola Consellería de Industria e Comercio, para os efectos previstos na Lei 10/1995, de ordenación do territorio de Galicia.</p>
<p>A execución dos proxectos derivados do Plan Eólico de Galicia e a aprobación de novos proxectos non incluídos nel puxo de manifesto a necesidade de actualiza-los contidos do citado plan.</p>
<p>Polo tanto, en cumprimento do disposto no artigo 13.2º do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, a Dirección Xeral de Industria,</p>
<p>RESOLVE:</p>
<p>Someter a información pública a modificación do plan sectorial de incidencia supramunicipal denomiando Modificación do Plan Sectorial Eólico de Galicia, por un prazo dun mes contado a partir da publicación desta resolución no Diario Oficial de Galicia.</p>
<p>Os interesados disporán do citado prazo dun mes para examina-lo proxecto sectorial na Dirección Xeral de Industria e nos concellos afectados, e presentar ante esta dirección xeral as alegacións que consideren pertinentes.</p>
<p>Santiago de Compostela, 20 de abril de 2001.</p>
<p>Ramón Ordás Badía</p>
<p>Director xeral de Industria</p>

