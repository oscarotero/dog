---
date: '2001-05-09'
id: 7B12
page: 6
number: 89
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 21 de febreiro de 2001, da Delegación Provincial de Lugo, pola
  que se dispón a inscrición no rexistro e a publicación, no Diario Oficial de
  Galicia, da emenda de erros do convenio colectivo de ámbito provincial para a
  empresa Colaboraciones Técnicas Eléctricas, S.A. (Cotelsa).
range: Resolución
url: 'https://www.xunta.gal/dog/Publicados/2001/20010509/Anuncio7B12_gl.html'
---
<p>Visto o acordo asinado o día 24 de xaneiro de 2001, pola Comisión de Interpretación e Vixilancia do convenio colectivo para a empresa Colaboraciones Técnicas Eléctricas, S.A. (Cotelsa) (código 2700222), da provincia de Lugo, integrada pola representación da dita empresa e a dos seus traballadores, mediante o que se acorda e emenda de erros no texto do convenio, e de conformidade co disposto no artigo 90, puntos 2º e 3º do Real decreto lexislativo 1/1995,</p>
<p>do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remiti-lo texto do dito acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no DOG e no BOP.</p>
<p>Lugo, 21 de febreiro de 2001.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Acta da comisión paritaria. Empresa</p>
<p>Cotelsa-Centro de Traballo San Cibrao.</p>
<p>Asistentes.</p>
<p>Representación empresa.</p>
<p>José Ángel Corral Leciñana.</p>
<p>Antonio Íñigo Bartolomé.</p>
<p>Luis M. Fanego Vidarte.</p>
<p>Representación dos traballadores.</p>
<p>Ramón López Mariña.</p>
<p>Gervasio Fernández Campo.</p>
<p>Jesús Martínez García.</p>
<p>En San Cibrao (Cervo-Lugo), ás oito horas do día 24 de xaneiro de 2001, reúnense as persoas á marxe relacionadas, membros da Comisión de Interpretación e Vixilancia prevista no vixente convenio colectivo (disposición derradeira primeira). O obxecto da reunión é comunicar á Delegación Provincial de Xustiza, Interior e Relacións Laborais de Lugo, erros detectados na transcrición do convenio desta empresa ó idioma galego.</p>
<p>Ámbalas dúas partes acordan por unanimidade comunicarlle á citada delegación o texto corrixido dos artigos 19 e 26.8º e elevalo a definitivo, segundo o texto seguinte:</p>
<p>Artigo 19. Pezas de roupa de traballo e aseo.</p>
<p>O primeiro parágrafo debe quedar redactado do seguinte xeito:</p>
<p>«O traballador terá dereito a dúas fundas ou traxes de traballo, a escolla do traballador por cada ano de servicio prestado e a un terceiro en caso de necesidade, así como á entrega de dúas toallas por ano. Ó persoal de novo ingreso faráselle entrega de igual dotación das dúas fundas ou traxes no momento da súa contratación, sempre que esta sexa igual ou superior a seis meses».</p>
<p>Debe eliminarse o seguinte parágrafo do mesmo artigo:</p>
<p>«Non obstante, nos traballos excepcionalmente sucios, como son a brascaxe ou os fornos de cocción, o número de pezas de roupa para entregar será de 3, no canto de 2, sen prexuízo de que, así mesmo, sexa atendida calquera emerxencia».</p>
<p>Artigo 26.8º.</p>
<p>O primeiro parágrafo debe quedar redactado do seguinte xeito:</p>
<p>«As faltas inxustificadas ou de impuntualidade no traballo producirán a reducción ou perda de salario segundo a escala seguinte».</p>
<p>O resto do artigo permanece invariable.</p>
<p>E en proba de conformidade, asinan os asistentes á reunión no lugar e data ut supra.</p>
<p>Rubricado</p>

