---
date: '2001-05-09'
id: 7B0E
page: 6
number: 89
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 2 de abril de 2001, de modificación da do 10 de marzo de 1988, pola
  que se aproba a reordenación dos polígonos de bateas denominados A, B e C do
  distrito marítimo de Portonovo.
range: Orde
url: 'https://www.xunta.gal/dog/Publicados/2001/20010509/Anuncio7B0E_gl.html'
---
<p>Os polígonos de bateas denominados A, B e C do distrito marítimo de Portonovo foron creados por orde do Ministerio de Comercio do 14 de febreiro de 1974 (BOE nº 75, do 28 de marzo).</p>
<p>No Diario Oficial de Galicia nº 83, do 3-5-1988 publicábase a Orde do 10 de marzo de 1988, pola que se aproba a reordenación dos polígonos de bateas denominados A, B e C do distrito marítimo de Portonovo.</p>
<p>Por petición dos titulares das concesións administrativas existentes no polígono Portonovo B, tramitouse unha modificación dos vértices A e D do polígono B de Portonovo, así como unha nova distribución das cuadrículas dentro do polígono de cultivo.</p>
<p>Vistos os informes dos organismos competentes na materia, e por proposta da Dirección Xeral de Recursos Mariños, esta consellería</p>
<p>DISPÓN:</p>
<p>Artigo único.-Modifícase o anexo da Orde do 10 de marzo de 1988 pola que se aproba a reordenación dos polígonos de bateas denominados A, B e C do distrito marítimo de Portonovo, nos seguintes puntos:</p>
<p>1. No tocante á situación xeográfica dos vértices A e D do polígono Portonovo B que pasan a te-la seguinte situación:</p>
<p>Polígono Portonovo B:</p>
<p>Vértice A: 42.24,2630 N 8.44,4250 W.</p>
<p>Vértice D: 42.23,9470 N 8.44,9350 W.</p>
<p>Coordenadas obtidas da carta nº 9251 da Ría de Pontevedra, publicada polo Instituto Hidrográfico da Mariña.</p>
<p>2. No tocante á distribución das cuadrículas dentro do polígono de cultivo Portonovo B, que quedarán tal e como se indica no plano de situación das cuadrículas.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 2 de abril de 2001.</p>
<p>P.D. (Orde 17-12-1997, DOG nº 246,</p>
<p>do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

