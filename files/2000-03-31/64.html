---
date: '2000-03-31'
id: 765E
page: 4484
number: 64
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 15 de decembro de 1999, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte integrado polas parcelas denominadas Boca Aberta,
  Forcelos, Gándara Vella e San Benito e As Grades, a favor dos veciños da vila
  de Parada, parroquia de San Lourenzo, no concello de Barbadás.
range: Resolución
url: 'https://www.xunta.gal/dog/Publicados/2000/20000331/Anuncio765E_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o 15 de decembro de 1999, adopta-lo seguinte acordo:</p>
<p>Visto o expediente de clasificación do monte como veciñal en man común integrado polas parcelas denominadas Boca Aberta, Forcelos, Gándara Vella, e San Benito e As Grades, a solicitude dos veciños de Parada (parroquia de San Lourenzo) no concello de Barbadás.</p>
<p>Resultando que con data do 27 de decembro de 1996, tivo entrada no rexistro da Delegación Provincial da Consellería de Agricultura, Gandería e Montes, en Ourense, escrito dirixido ó Xurado Provincial de Montes Veciñais en Man Común asinado polos veciños da vila de Parada (parroquia de San Lourenzo), concello de Barbadás (Ourense), solicitando que se declare o monte integrado polas parcelas Boca Aberta, Forcelos, Gándara Vella, e San Benito e As Grades como veciñal en man común.</p>
<p>Resultando que o xurado provincial en sesión celebrada en data do 18 de marzo de 1997, acordou tomar en consideración o citado escrito e inicia-lo expediente de clasificación do monte designando instructores del a José Manuel Baltar Blanco e José Ramón Goyanes Flores, que aceptaron tal cargo, expedíndose mandamento para a anotación preventiva no Rexistro da Propiedade nº 2 de Ourense, e remitíndose comunicacións dirixidas ós veciños da vila de Parada, parroquia de San Lourenzo, ó presidente da Deputación Provincial de Ourense, ó alcalde do Concello de Barbadás, á Xerencia Territorial do Catastro, ó xefe do Servicio de Extensión Agraria, á Consellería de Obras Públicas e Ordenación Territorial, e ó xefe do Servicio de Montes e Industrias Forestais, publicándose edictos no Diario Oficial de Galicia e no taboleiro de anuncios do Concello de Barbadás, durante o prazo dun mes segundo consta en dilixencia estendida ó dorso do edicto polo secretario do citado concello, que durante o prazo </p>
<p>sinalado en edictos para que os interesados puidesen comparecer ou intervir nel, en defensa dos seus dereitos, non consta presentada ningunha alegación.</p>
<p>Resultando que na reunión do xurado do 30 de setembro de 1998 se adoptou o acordo de nomear instructora a Miriam Areal López en substitución de José Manuel Baltar Blanco nos expedientes de clasificación pendentes.</p>
<p>Resultando que a anotación preventiva de iniciación do expediente, se practicou no Rexistro da Propiedade número dous de Ourense, como segue:</p>
<p>Anotado preventivamente a iniciación do expediente para clasifica-lo predio relacionado no título en comunidade xermánica ou man común no tomo 1.444, libro 104, do Concello de Barbadás, folio 16, predio rexistral número 9.467, anotación letra A.</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común, ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes: 1) Que os condominios se unen por vínculos persoais de vecindade agrupados en parroquias, aldeas, lugares, casaríos ou barrios non constituídos formalmente en entidades municipais; 2) Que polo tanto o número de titulares é variable e indeterminado; 3) Que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano; 4) Que o patrimonio e a participación é inalienable, imprescritible e inembargable; e 5) Que a comunidade é indivisible, non podendo os comuineiros pedi-la actio communi dividumdo.</p>
<p>Considerando que segundo informacións e testemuños resulta que os montes citados son aproveitados e posuídos en réxime de comunidade xermánica polos veciños da vila de Parada, parroquia de San Lourenzo, concello de Barbadás.</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños da vila de Parada (parroquia de San Lourenzo), están conformes coa clasificación do citado monte como veciñal en man común.</p>
<p>Considerando que a teor do disposto na Lei de montes veciñais en man común, o expediente de clasificación se iniciou por acordo do xurado, por instancia dos veciños de Parada (parroquia de San Lourenzo), para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu regulamento, o Decreto 260/1992, do 4 de setembro, así como o establecido na Lei de procedemento administrativo do 26 de novembro de 1992, modificada pola Lei 4/1999.</p>
<p>Visto o Decreto 482/1997, do 26 de decembro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros</p>
<p>ACORDA:</p>
<p>Primeiro.-Clasifica-lo monte integrado polas parcelas denominadas Boca Aberta, Forcelos, Gándara Vella e San Benito e As Grades, de 14 ha, aproximadamente en conxunto, de superficie, a favor dos veciños da vila de Parada, parroquia de San Lourenzo, no concello de Barbadás (Ourense), e cos datos que a seguir se relacionan, como veciñal en man común, en réxime de comunidade xermánica.</p>
<p>Concello: Barbadás.</p>
<p>Denominación do monte integrado polas parcelas denominadas Boca Aberta, Forcelos, Gándara Vella, e San Benito e As Grades.</p>
<p>Comunidade propietaria: veciños de Parada, parroquia de San Lourenzo.</p>
<p>Superficie: 14 ha, aproximadamente, en conxunto.</p>
<p>-Parcela denominada Boca Aberta:</p>
<p>Superficie: 3 ha, aproximadamente.</p>
<p>Estremas:</p>
<p>Norte: Luis Menéndez Álvarez e camiño veciñal.</p>
<p>Sur: camiño veciñal.</p>
<p>Leste: camiño veciñal.</p>
<p>Oeste: Santiago Cid Iglesias, Manuel Castro Iglesias e Manuel López.</p>
<p>-Parcela denominada Forcelos:</p>
<p>Superficie: 2 ha, aproximadamente.</p>
<p>Estremas:</p>
<p>Norte: Manuel Menéndez Álvarez, Ramona Menéndez Álvarez e Olimpia Iglesias.</p>
<p>Sur: Julia del Río e Eloy Cid.</p>
<p>Leste: Joaquín del Río Padrón e camiño veciñal.</p>
<p>Oeste: Isauro del Río Padrón.</p>
<p>-Parcela denominada Gándara Vella:</p>
<p>Superficie: 6 ha, aproximadamente.</p>
<p>Estremas:</p>
<p>Norte: Emilio del Río, Alejandro Cruz del Río, Dolores Padrón Lamas, Emilio Padrón, Simón Padrón.</p>
<p>Sur: Manuel Fernández Gallego e camiño veciñal.</p>
<p>Leste: Eulalia Padrón.</p>
<p>Oeste: Eliseo Álvarez, Inés Gallego Cruz.</p>
<p>-Parcela denominada San Benito e As Grades:</p>
<p>Superficie: 3 ha, aproximadamente.</p>
<p>Estremas:</p>
<p>Norte: Antonio Padrón Lamas, Eladio Gallego, Evaristo Padrón Gallego, Ramón Cruz Gago.</p>
<p>Sur: Evaristo Padrón Gallego, Camilo Gil e camiño veciñal.</p>
<p>Leste: camiño veciñal, e destros da igrexa.</p>
<p>Oeste: camiño vello, Jesusa Cruz del Río, Clemente Blanco, Felisa Cruz Fernández.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza.</p>
<p>Notifíquese esta resolución ó alcalde-presidente do Concello de Barbadás, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin á vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo de Ourense no prazo de dous meses, ámbolos dous prazos a partir do día seguinte ó da publicación no Diario Oficial de Galicia (artigos 109 e 116 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>O que por orde do presidente do Xurado Provincial de Clasificación de Montes Veciñais en Man Común se fai público no Diario Oficial de Galicia, para xeral coñecemento.</p>
<p>Ourense, 15 de decembro de 1999.</p>
<p>Miriam Areal López</p>
<p>Secretaria do Xurado Provincial de Clasificación</p>
<p>de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación</p>
<p>de Montes Veciñais en Man Común de Ourense</p>

