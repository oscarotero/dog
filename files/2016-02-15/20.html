---
date: '2016-02-15'
id: G0422-110216-0006
page: 5380
number: 30
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 9 de febreiro de 2016, da Dirección Xeral de Conservación da
  Natureza, polo que se convocan as entidades colaboradoras de pesca fluvial
  para a elección dos vogais titular e suplente que as representen no Comité
  Galego de Pesca Fluvial.
range: Anuncio
url: >-
  https://www.xunta.gal/dog/Publicados/2016/20160215/AnuncioG0422-110216-0006_gl.html
---
<p>A Consellería de Medio Ambiente e Ordenación do Territorio ten previsto celebrar neste ano 2016 unha nova convocatoria ordinaria do Comité Galego de Pesca Fluvial, creado ao abeiro do Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais.</p>
    <p>A adecuada constitución dos órganos de goberno do Comité Galego de Pesca Fluvial determina a necesidade de renovar o nomeamento dos vogais membros do Comité, entre os que se atopa un representante das entidades colaboradoras de cada provincia, designado por acordo entre elas. </p>
    <p>Por isto, convócanse todas as entidades colaboradoras de pesca fluvial con nomeamento en vigor, segundo o establecido no artigo 37 do Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais, o día 23 de febreiro de 2016, na aula 5 da Escola Galega de Administración Pública (EGAP), rúa Madrid, 2-4, 15707 Santiago de Compostela, en horario das 18.00 horas en primeira convocatoria e as 18.15 horas en segunda convocatoria, para a elección dos vogais titular e suplente que os represente no citado comité, que terá unha limitación temporal dunha hora. Será requisito indispensable para poder participar no proceso de elección que as persoas interesadas acheguen a documentación acreditativa que xustifique a súa representatividade.</p>
    <p>Santiago de Compostela, 9 de febreiro de 2016</p>
    <footer><p>Ana María Díaz López<br>Directora xeral de Conservación da Natureza</p></footer>

