---
date: '2016-02-15'
id: G2410-270116-0001
page: 5368
number: 30
agency: Xulgado do Social número 1 de Santiago de Compostela
section: V. Administración de xustiza.
title: EDICTO (279/2015).
range: Edicto
url: >-
  https://www.xunta.gal/dog/Publicados/2016/20160215/AnuncioG2410-270116-0001_gl.html
---
<p>Eu, María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de execución de títulos non xudiciais 279/2015 deste xulgado do social, seguido por instancia de Fundación Laboral de la Construcción contra Juan Enrique Míguez Torres e o Fondo de Garantía Salarial (Fogasa), se ditou a seguinte resolución:</p>
    <p>«Decreto 12/2016</p>
    <p>ENX. Execución de títulos non xudiciais 279/2015</p>
    <p>Sobre: ordinario</p>
    <p>Demandante: Fundación Laboral de la Construcción</p>
    <p>Avogado: Adrián Núñez Fernández</p>
    <p>Demandados: Juan Enrique Míguez Torres e o Fondo de Garantía Salarial (Fogasa)</p>
    <p>Avogado: Fogasa</p>
    <p>Secretaria xudicial: María Teresa Vázquez Abades</p>
    <p>Santiago de Compostela, 13 de xaneiro de 2016</p>
    <p>Antecedentes de feito:</p>
    <p>Primeiro. A Fundación Laboral de la Construcción presentou solicitude de execución do expediente ante o SMAC número 2808/14 fronte a Juan Enrique Míguez Torres e o Fondo de Garantía Salarial (Fogasa) e, atendendo á devandita solicitude, o 26.11.2015 este órgano xudicial ditou auto en que despacha orde xeral de execución pola cantidade de 303,30 euros en concepto de principal, máis outros 30,33 euros que se fixan provisionalmente en concepto de xuros que, se é o caso, poidan devindicarse durante a execución e as custas desta, sen prexuízo da súa posterior liquidación.</p>
    <p>Segundo. Consta nas actuacións a declaración previa de insolvencia da parte aquí executada Juan Enrique Míguez Torres, realizada por decreto do 23.4.2015, ditado por este órgano xudicial no procedemento ETX 323/2014.</p>
    <p>Terceiro. Para cumprir o requisito que se contén no artigo 276.3 da LXS, ditouse o 26.11.15 decreto en que se daba audiencia previa á parte demandante e ao Fondo de Garantía Salarial para que sinalasen, se é o caso, a existencia de novos bens co resultado que consta en autos.</p>
    <p>Fundamentos de dereito:</p>
    <p>Primeiro. Dispón o artigo 276.3 da LXS que, declarada xudicialmente a insolvencia dunha empresa, iso será base suficiente para estimar a súa pervivencia noutras execucións, e que se pode ditar o decreto de insolvencia sen necesidade de reiterar as indagacións de bens do artigo 250 desta lei, debendo dar audiencia previa á parte demandante e ao Fondo de Garantía Salarial para que sinalen a existencia de novos bens.</p>
    <p>Segundo. Na presente executoria cumpríronse os requisitos e trámites de indagación de bens establecidos nos artigos 250 e 276 da LXS, que supón concluír respecto da executada a pervivencia da situación de insolvencia ao non se coñeceren novos bens daquela sobre os cales facer efectivas as actividades de execución, polo que procede, cumprindo o efecto previsto no artigo 276.2 da LXS declarar a insolvencia total, que deberá entenderse provisional para todos os efectos, ata que se coñezan novos bens ao executado.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva:</p>
    <p>Acordo:</p>
    <p>a) Declarar o executado Juan Enrique Míguez Torres en situación de insolvencia total por importe de 303,30 euros en concepto de principal, máis outros 30,33 euros que se fixan provisionalmente en concepto de xuros que, se é o caso, poidan devindicarse durante a execución e as custas desta, sen prexuízo da súa posterior liquidación, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reabrir a execución, se a partir deste momento se coñecen novos bens do executado.</p>
    <p>c) Unha vez firme a presente resolución, procédase á súa inscrición no rexistro correspondente.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e é carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Contra a presente resolución cabe recurso directo de revisión, que deberá interpoñerse ante quen dita a resolución no prazo de tres días hábiles seguintes á notificación desta con expresión da infracción cometida nesta a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta número 0049 3569 9200 0500 1274 no Banco Santander, S.A. debendo indicar no campo concepto “recurso”, seguido do código “31 social-revisión de resolucións secretario xudicial”. Se o ingreso se fai mediante transferencia bancaria deberá incluír tras a conta referida, separada por un espazo, a indicación “recurso” seguida do “31 social-revisión de resolucións secretario xudicial”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>O/a secretario/a xudicial».</p>
    <p>E para que sirva de notificación en legal forma a Juan Enrique Míguez Torres, para os efectos de publicidade, expido o presente edicto para a súa inserción no <em>Diario Oficial de Galicia</em>.</p>
    <p>Santiago de Compostela, 27 de xaneiro de 2016</p>
    <footer><p>A secretaria xudicial</p></footer>

