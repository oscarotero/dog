---
date: '1997-08-01'
id: 94FA
page: 7
number: 147
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Acordo do 18 de xullo de 1997, do tribunal encargado de xulga-lo proceso
  selectivo da categoría do grupo técnico da función administrativa de persoal
  estatutario do Servicio Galego de Saúde, relativo á conclusión da fase de
  oposición.
range: Acordo
url: 'https://www.xunta.gal/dog/Publicados/1997/19970801/Anuncio94FA_gl.html'
---
<p>De conformidade co previsto nos apartados 14, 15 e 16 da base sexta da resolución da Dirección Xeral de Recursos Humanos do Sergas do 19 de xuño 1995 (DOG nº 122, do 27 de xuño), pola que se convoca concurso-oposición para o ingreso en determinadas categorías de persoal estatutario do Servicio Galego de Saúde, unha vez rematadas as probas selectivas que compoñen a fase de oposición, procede que os respectivos tribunais publiquen a relación de aspirantes que superaron a fase de oposición pola orde de puntuación total obtida, así como abri-lo prazo para que os ditos aspirantes presenten a documentación acreditativa dos méritos que aleguen na fase de concurso. Ademais, os tribunais poderán declarar que superou a fase de oposición un número de aspirantes superior ó de prazas convocadas na categoría correspondente.</p>
<p>Adoptado acordo ó respecto por este tribunal, procede agora darlle publicidade no Diario Oficial de Galicia, ademais de expoñe-las listas correspondentes nos taboleiros de anuncios dos servicios centrais da Consellería de Sanidade e Servicios Sociais, nos da Dirección Xeral de Recursos Humanos do Servicio Galego de Saúde, nos das delegacións provinciais da Consellería de Sanidade e Servicios Sociais, nos das direccións provinciais do Servicio</p>
<p>Galego de Saúde e nos dos centros ou complexos hospitalarios da rede pública do organismo ou nos das administracións dos centros de xestión de atención primaria deste, polo que,</p>
<p>ACORDA:</p>
<p>Primeiro.-Declarar rematada a fase de oposición na categoría do grupo técnico da función administrativa de persoal estatutario do Servicio Galego de Saúde.</p>
<p>Segundo.-Publica-la relación alfabética e a relación pola orde de puntuación acadada no conxunto dos exercicios dos aspirantes que superaron a fase de oposición da citada categoría.</p>
<p>Terceiro.-Abri-lo prazo de vinte días naturais contados a partir do seguinte ó da publicación desta resolución no Diario Oficial de Galicia para que os ditos aspirantes presenten a súa solicitude de participación na fase de concurso, xunto coa documentación acreditativa dos méritos que aleguen.</p>
<p>Cuarto.-Contra o presente acordo poderá presentarse reclamación perante o tribunal no prazo de dez días naturais contados a partir do seguinte ó da publicación deste acordo.</p>
<p>Santiago de Compostela, 18 de xullo de 1997.</p>
<p>Valeriano Martínez García</p>
<p>Presidente do tribunal</p>
<p>5791</p>

