---
date: '2012-03-13'
id: G0165-280212-12766
page: 9085
number: 51
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 23 de febreiro de 2012, da Dirección Xeral de Desenvolvemento
  Rural, pola que se somete a información pública o estudo de impacto ambiental
  da concentración parcelaria nas parroquias de Santa María da Madanela, San
  Cristovo, Santa María de Medeiros e nos lugares da Salgueira da parroquia de
  San Salvador de Vilaza e A Caridade da parroquia de San Pedro de Flariz
  (Monterrei, Ourense).
range: Resolución
url: >-
  https://www.xunta.gal/dog/Publicados/2012/20120313/AnuncioG0165-280212-12766_gl.html
---
<p>O artigo 5.2.º do Decreto 442/1990, do 13 de setembro, de avaliación de impacto ambiental para Galicia, dispón que os estudos de impacto ambiental se someterán ao trámite de información pública, durante trinta días hábiles, mediante anuncio no <em>Diario Oficial de Galicia</em>. Na súa virtude,</p>
    <h2>RESOLVO:</h2>
    <p>Someter a información pública, polo prazo de trinta días hábiles contados a partir do seguinte ao da publicación desta resolución, o estudo de impacto ambiental da concentración parcelaria nas parroquias de Santa María da Madanela, San Cristovo, Santa María de Medeiros e nos lugares da Salgueira da parroquia de San Salvador de Vilaza e A Caridade da parroquia de San Pedro de Flariz (Monterrei, Ourense).</p>
    <p>Para os efectos informativos porase á disposición dos administrados que o soliciten a documentación correspondente ao proxecto para consulta nas oficinas desta dirección xeral, así como nas dependencias da xefatura territorial da Consellería do Medio Rural e do Mar, e as posibles alegacións presentaranse no prazo sinalado, dirixidas ao director xeral de Desenvolvemento Rural, en calquera das oficinas previstas no artigo 38.4.º da Lei 30/1992, do 26 de novembro, de réxime xurídico das administracións públicas e do procedemento administrativo común, na súa nova redacción segundo a Lei 4/1999, do 13 de xaneiro.</p>
    <p>Santiago de Compostela, 23 de febreiro de 2012.</p>
    <footer><p>Antonio Crespo Iglesias<br>Director xeral de Desenvolvemento Rural</p></footer>

