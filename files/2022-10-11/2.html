---
date: '2022-10-11'
id: V0653-300922-0002
page: 54132
number: 194
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  EXTRACTO da Orde do 29 de setembro de 2022 pola que se establecen as bases
  reguladoras para a concesión de axudas, en réxime de concorrencia non
  competitiva, do Programa de dinamización e incentivación do consumo nos
  comercios retallistas da Comunidade Autónoma de Galicia a través dos bonos
  Activa comercio, se convocan para o ano 2022 e se abre o prazo para a adhesión
  dos comercios (código de procedemento CO301B).
range: Orde
url: >-
  https://www.xunta.gal/dog/Publicados/2022/20221011/AnuncioV0653-300922-0002_gl.html
---
<p>BDNS (Identif.): 652342.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Poderán ser persoas beneficiarias das axudas as persoas físicas maiores de idade e residentes na Comunidade Autónoma de Galicia.</p>
    <p>Segundo. <em>Obxecto</em></p>
    <p>O obxecto é a concesión de axudas do Programa de dinamización e incentivación do consumo nos comercios retallistas da Comunidade Autónoma de Galicia a través dos bonos Activa comercio.</p>
    <p>Terceiro. <em>Bases reguladoras</em></p>
    <p>As bases reguladoras publícanse conxuntamente na convocatoria do programa de bonos Activa comercio.</p>
    <p>Cuarto. <em>Importe</em></p>
    <p>Para a concesión destas axudas destínanse 5.000.000,00 € con cargo á aplicación orzamentaria 06.03.751A.480.1 dos orzamentos xerais da Comunidade Autónoma de Galicia para o ano 2022.</p>
    <p>Quinto. <em>Data de activación dos bonos</em></p>
    <p>Os bonos estarán dispoñibles para a súa descarga polos usuarios desde o 24 de outubro de 2022 e a súa validez estenderase ata o 31 de decembro de 2022.</p>
    <p>Mediante orde da Vicepresidencia Primeira e Consellería de Economía, Industria e Innovación poderase modificar a devandita data se razóns organizativas, sanitarias ou doutra índole así o aconsellasen, do que se dará a publicidade oportuna.</p>
    <p>Santiago de Compostela, 29 de setembro de 2022</p>
    <footer><p>Francisco José Conde López<br>Vicepresidente primeiro e conselleiro de Economía,<br>Industria e Innovación</p></footer>

