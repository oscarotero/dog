---
date: '1999-03-01'
id: 483E
page: 2
number: 41
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 1 de febreiro de 1999, da Área Provincial da Coruña, de notificación
  de requirimento de pagamento ó debedor que se relaciona (expediente
  C-40-IV/76, conta 91).
range: Cédula
url: 'https://www.xunta.gal/dog/Publicados/1999/19990301/Anuncio483E_gl.html'
---
<p>En cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, e de conformidade co establecido nos artigos 1124, 1504, 1501 e 1091 do Código Civil e a cláusula III do contrato de compravenda, notifícaselle ó interesado cos datos e último domicilio (identificado por nº de expediente e conta) que a continuación se relacionan, o requirimento de pagamento dos recibos pendentes e que ascenden ás cantidades que se sinalan, facéndolle constar que se irán incorporando ó total da débeda os posteriores vencementos que resulten non pagados</p>
<p>e que lles serán reclamados por tódolos medios legais.</p>
<p>Tendo en conta as obrigas dimanantes dos contratos subscritos por vostede coa Xunta de Galicia e de acordo co establecido no artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, concédeselle un prazo de dez días hábiles para que se poña ó día das súas obrigas ou comparezan na delegación provincial, en trámite de audiencia para os efectos de presenta-los documentos e xustificacións que consideren convenientes ó seu dereito.</p>
<p>En caso contrario, procederase á resolución dos seus contratos e iniciación dos oportunos expedientes de desafiuzamento, co conseguinte lanzamento da vivenda, para a súa posterior adxudicación a outro beneficiario; expido, asino e selo esta cédula na Coruña o 1 de febreiro de 1999.</p>
<p>Mª Teresa Morán Calero</p>
<p>Xefa da Área Provincial da Coruña</p>
<p>ANEXO</p>
<p>Gerardo Lago Míguez e herdeiros.</p>
<p>Expediente C-40-IV/76 (DP-D 53/98).</p>
<p>Conta: 91.</p>
<p>Polígono de Elviña II fase, bloque 16, P-1, 9º B (A Coruña)</p>
<p>Importe débeda: 1.975.653 ptas.</p>

