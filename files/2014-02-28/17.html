---
date: '2014-02-28'
id: G2265-100214-0001
page: 8726
number: 41
agency: Xulgado de Primeira Instancia e Instrución número 2 de Ordes
section: V. Administración de xustiza.
title: EDICTO (110/2012).
range: Edicto
url: >-
  https://www.xunta.gal/dog/Publicados/2014/20140228/AnuncioG2265-100214-0001_gl.html
---
<p>No procedemento de referencia ditouse sentenza, cuxo encabezamento e resolución din:</p>
    <p>«Xulgado de Primeira Instancia e Instrución número 2 de Ordes.</p>
    <p>Sentenza: 6/2014.</p>
    <p>Filiación 110/2012.</p>
    <p>Sentenza.</p>
    <p>Ordes, 21 de xaneiro de 2014.</p>
    <p>Vistos por min, José Manuel Pérez Maside, maxistrado xuíz do Xulgado de Primeira Instancia e Instrución número 2 de Ordes, os autos de filiación co número indicado, no cal foron parte, como demandante, María del Carmen García Fraga, representada pola procuradora Sra. Cabanas Prada e asistida pola letrada Sra. Santos Gende; como demandados, Dolores García Fraga, Josefa García Fraga, Celestino García Fraga e os herdeiros descoñecidos e incertos de Luís Lamas Buño e demais persoas ás cales prexudique a declaración de filiación –todos eles en situación de rebeldía procesual–, e Manuel Lamas Buño, Carmen Lamas Buño, María Lamas Buño, representados pola procuradora Sra. Martín Aláez e asistidos polo letrado Sr. Castro Pombo; e o Ministerio Fiscal, recaeu a presente con base nos seguintes.</p>
    <p>Decido que, desestimando integramente a demanda presentada pola procuradora Sra. Cabanas Prada en nome e representación de María del Carmen García Fraga contra Manuel Lamas Buño, Carmen Lamas Buño, María Lamas Buño, Dolores García Fraga, Josefa García Fraga, Celestino García Fraga e contra os herdeiros descoñecidos e incertos de Luís Lamas Buño e demais persoas ás cales prexudique a declaración de filiación, debo absolver e absolvo a todos eles de todas as pretensións formuladas na súa contra.</p>
    <p>Impóñense as custas procesuais á parte demandante.</p>
    <p>A presente resolución non é firme, e fronte a ela poderá interpoñerse, por escrito, ante este xulgado, dentro dos vinte días seguintes á súa notificación, recurso de apelación para ante a Audiencia Provincial da Coruña.</p>
    <p>Todo o que pretenda interpoñer recurso contra sentenzas ou autos que poñan fin ao proceso ou impidan a súa continuación, consignará como depósito 50 euros, se se trata de recurso de apelación.</p>
    <p>A admisión do recurso precisará que, ao prepararse este se consignase na oportuna entidade de crédito e na conta de depósitos e consignacións, aberta a nome do xulgado ou do tribunal, a cantidade obxecto de depósito, o que se deberá acreditar.</p>
    <p>Non se admitirá a trámite ningún recurso cuxo depósito non estea constituído.</p>
    <p>Se se estimar total ou parcialmente o recurso, na mesma resolución dispoñerase a devolución da totalidade do depósito.</p>
    <p>Cando o órgano xurisdicional inadmita o recurso ou confirme a resolución impugnada, o recorrente perderá o depósito, ao que se dará o destino previsto nesta disposición.</p>
    <p>Así por esta a miña sentenza, pronúncioo, mándoo e asínoo».</p>
    <p>E como consecuencia do ignorado paradoiro de Dolores García Fraga e Josefa García Fraga, así como para que sirva de notificación aos herdeiros descoñecidos e incertos de Luis Lamas Buño, expídese a presente para que sirva de cédula de notificación.</p>
    <p>Ordes, 21 de xaneiro de 2014</p>
    <footer><p>O/a secretario/a xudicial</p></footer>

