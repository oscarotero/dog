---
date: '1999-08-11'
id: D772
page: 10
number: 154
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 4 de agosto de 1999 pola que se anuncia concurso público para a
  contratación dunha asistencia técnica para a prestación do servicio de
  vixilancia e seguridade nas dependencias da Secretaria Xeral de Relacións coa
  Unión Europea e Acción Exterior.
range: Resolución
url: 'https://www.xunta.gal/dog/Publicados/1999/19990811/AnuncioD772_gl.html'
---
<p>Esta consellería, unha vez cumpridos os trámites administrativos correspondentes, resolveu anuncia-lo concurso público para a contratación da seguinte asistencia técnica:</p>
<p>1. Obxecto do contrato.</p>
<p>a) Asistencia técnica para a realización dos traballos necesarios para o desenvolvemento do servicio de vixilancia e seguridade nas dependencias da Secretaría Xeral de Relacións coa Unión Europea e Acción Exterior, sita na rúa dos Feáns nº 5 baixo, de Santiago de Compostela.</p>
<p>b) Prazo de execución: 12 meses que comezarán a contar desde o día 1 de outubro de 1999.</p>
<p>2. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso público.</p>
<p>3. Orzamento máximo de licitación: 5.520.000 pts. (33.175,87 euros), IVE incluído.</p>
<p>4. Garantías.</p>
<p>Provisional: 2% do orzamento de licitación.</p>
<p>Definitiva: 4% do orzamento de licitación.</p>
<p>5. Obtención de documentación e información:</p>
<p>a) Entidade: Secretaría Xeral de Relacións coa Unión Europea e Acción Exterior.</p>
<p>b) Domicilio: rúa dos Feáns, 5 baixo.</p>
<p>c) Localidade e código postal: Santiago de Compostela, 15706. A Coruña.</p>
<p>d) Teléfono: 981 54 10 14.</p>
<p>e) Fax: 981 54 10 11.</p>
<p>Data límite de obtención de documentos e información: coincide coa data límite de presentación de ofertas.</p>
<p>6. Requisitos do contratista:</p>
<p>a) Clasificación: non se esixe.</p>
<p>7. Presentación das ofertas.</p>
<p>a) Data límite de presentación: o prazo de admisión rematará ás catorce horas do vixésimo sexto día natural seguinte ó da publicación do anuncio de concurso no Diario Oficial de Galicia.</p>
<p>De coincidir en domingo ou festivo entenderase prorrogado ata as catorce horas do seguinte día hábil.</p>
<p>b) Documentación que hai que presentar: a indicada na cláusula X do prego de cláusulas administrativas particulares.</p>
<p>c) Lugar de presentación: en sobres pechados dentro do prazo sinalado, presentaranse na Secretaría Xeral de Relacións coa Unión Europea e Acción Exterior ou por calquera dos medios admitidos polo artigo 100 do Regulamento xeral de contratación do Estado. Se as proposicións se cursan por correo, anticiparase vía fax a remisión da oferta achegando xustificante da imposición do envío na oficina de correos.</p>
<p>8. Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións, nunha das salas de xuntas sitas na planta baixa da Consellería da Presidencia e Administración Pública.</p>
<p>Se coincidise en sábado ou festivo, terá lugar o inmediato día hábil seguinte, á mesma hora.</p>
<p>9. Gastos de anuncio: o importe do anuncio será por conta do adxudicatario.</p>
<p>Santiago de Compostela, 4 de agosto de 1999.</p>
<p>Pablo Figueroa Dorrego</p>
<p>Secretario xeral da Consellería da Presidencia</p>
<p>e Administración Pública</p>

