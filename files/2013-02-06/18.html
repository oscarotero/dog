---
date: '2013-02-06'
id: G2410-170113-0001
page: 3510
number: 26
agency: Xulgado do Social número 1 de Santiago de Compostela
section: V. Administración de xustiza.
title: EDICTO (521/2012).
range: Edicto
url: >-
  https://www.xunta.gal/dog/Publicados/2013/20130206/AnuncioG2410-170113-0001_gl.html
---
<p>Francisco Ferreiro Vázquez, secretario xudicial do Xulgado do Social número 1 de Santiago de Compostela, fago saber que no procedemento sobre despedimento obxectivo individual 521/2012 deste xulgado do social, seguido por instancia de José María Carbajales Grobas contra a empresa Oyalia, S.L., Óscar Malde Pardo de Andrade, Amaya Malde Telleria, Natalia Malde Telleria, o Fondo de Garantía Salarial (Fogasa) e Manuel Malde López, C.B., sobre despedimento, ditouse a seguinte resolución:</p>
    <p>«Que desestimando parcialmente a demanda interposta en materia de despedimento, debo declarar e declaro procedente o despedimento realizado por razóns obxectivas e declaro o dereito do traballador a percibir a cantidade de 32.740,08 euros en concepto de indemnización, condenando solidariamente as demandadas Oyalia, S.L. e Manuel Malde, C.B., ao pagamento desta cantidade. Así mesmo, absolvo a administración concursal e o Fondo de Garantía Salarial, sen prexuízo de estar e pasar por esta declaración e das súas responsabilidades correlativas conforme a Lei concursal e o artigo 33 do Estatuto dos traballadores.</p>
    <p>Notifíquese esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. De ser recorrente a empresa demandada deberá acreditar mediante a exhibición ante este xulgado o xustificante acreditativo de ter depositado a cantidade obxecto de condena, se é o caso, na conta deste xulgado, podendo substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista, debendo acreditar tamén a consignación na indicada conta da suma de 300 euros preceptiva para recorrer, sen cuxo cumprimento non se terá por anunciado o recurso.</p>
    <p>Así por esta a miña sentenza, pronúncioo, mándoo e asínoo».</p>
    <p>E para que sirva de notificación en legal forma aos demandados Oyalia, S.L., Manuel Malde López, C.B., Amaya Malde Telleria, Óscar Malde Pardo de Andrade, en paradoiro descoñecido, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 17 de xaneiro de 2013</p>
    <footer><p>O secretario xudicial</p></footer>

