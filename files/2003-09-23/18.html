---
date: '2003-09-23'
id: 1B2D2
page: 11
number: 184
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 15 de setembro de 2003, da Delegación Provincial de Lugo, pola
  que se anuncia a licitación do concurso, polo procedemento aberto e trámite de
  urxencia, para a adxudicación do contrato de execución das obras do proxecto
  de clave LU-03-111.06.
range: Resolución
url: 'https://www.xunta.gal/dog/Publicados/2003/20030923/Anuncio1B2D2_gl.html'
---
<p>A) Obra.</p>
<p>Título: seguridade vial na LU-546. Treito Nadela-Sarria. Construcción de carrís centrais de xiro á esquerda.</p>
<p>Clave: LU-03-111.06.</p>
<p>Orzamento: trescentos mil euros (300.000,00 A).</p>
<p>Prazo de execución: 6 meses.</p>
<p>Clasificación: grupo G, subgrupo 4, categoría d.</p>
<p>Garantía provisional: non se esixe.</p>
<p>(Declarada urxente consonte o establecido no artigo 71 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas).</p>
<p>B) Documentos de interese para os licitadores.</p>
<p>O prego de cláusulas administrativas particulares e o proxecto da obra que se relaciona e demais documentos de interese estarán de manifesto e ó dispor dos licitadores, para o seu exame, durante o prazo de presentación das proposicións, os días e as horas hábiles de oficina, na Delegación Provincial da Consellería de Política Territorial, Obras Públicas e Vivenda, na Ronda da Muralla, nº 70-2º (Lugo).</p>
<p>C) Garantías que se esixen ós licitadores.</p>
<p>Esixirase a fianza provisional indicada na letra A) anterior, agás nos casos establecidos no artigo 35 do texto refundido da Lei de contratos das administracións públicas (Real decreto lexislativo 2/2000, do 16 de xuño), e unha garantía definitiva equivalente ó catro por cento (4%) do orzamento de contrata.</p>
<p>As ditas fianzas poderán ser presentadas na modalidade e polas persoas ou entidades que especifica a lexislación vixente.</p>
<p>D) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>E) Prazo e lugar de presentación das proposicións.</p>
<p>As proposicións deberanse dirixir en sobres pechados ó rexistro xeral da Delegación Provincial da Consellería de Política Territorial, Obras Públicas e Vivenda de Lugo, ben persoalmente ou ben por correo dentro do prazo de admisión sinalado conforme o disposto no artigo 80 do Real decreto 1098/2001, do 12 de outubro, polo que se aproba o regulamento xeral da Lei de contratos das administracións públicas.</p>
<p>O prazo de admisión das proposicións terminará ás doce horas do décimo terceiro día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>F) Apertura das proposicións.</p>
<p>A apertura das proposicións será realizada pola mesa de contratación ás once horas do sétimo día natural, que non coincida en sábado, domingo ou festivo, contado a partir do último día de presentación de proposicións, na sala de xuntas da Delegación Provincial da Consellería da Presidencia; edificio administrativo de Lugo.</p>
<p>G) Outras informacións.</p>
<p>A mesa de contratación comprobará en acto previo a documentación xeral (sobre nº 1).</p>
<p>H) Documentos que deberán presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe deste anuncio será por conta do adxudicatario.</p>
<p>Lugo, 15 de setembro de 2003.</p>
<p>Antonio Boné Pina</p>
<p>Delegado provincial de Lugo</p>

