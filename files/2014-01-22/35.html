---
date: '2014-01-22'
id: L148-020114-0001
page: 2643
number: 14
agency: Concello de Miño
section: VI. Anuncios. b) Administración local.
title: >-
  ANUNCIO de información pública sobre a aprobación inicial do expediente
  expropiatorio polo sistema de taxación conxunta para a adquisición dos bens e
  dereitos necesarios para a apertura de vía na Pedreira-Bemantes.
range: Anuncio
url: >-
  https://www.xunta.gal/dog/Publicados/2014/20140122/AnuncioL148-020114-0001_gl.html
---
<p>A Xunta de Goberno Local, o 20 de decembro de 2013, adoptou o acordo que se transcribe a seguir:</p>
    <p>Primeiro. Aprobar inicialmente o expediente expropiatorio polo sistema de taxación conxunta para a adquisición dos bens e dereitos necesarios para a apertura de vía na Pedreira-Bemantes (Miño).</p>
    <p>Segundo. Someter o expediente a información pública polo prazo dun mes, mediante a inserción de anuncios no taboleiro de edictos do concello, <em>Diario Oficial de Galicia</em> e nun dos xornais de maior circulación na provincia, para que quen poida resultar interesado formule as observacións e reclamacións que xulgue convenientes, de conformidade co disposto no artigo 143.2º e 3º da Lei 9/2002.</p>
    <p>Terceiro. Notificarlles individualmente as taxacións aos que aparezan como titulares de bens ou dereitos no expediente, mediante o traslado literal da folla de valoración e da proposta de fixación dos criterios de valoración para que poidan formular alegacións no prazo dun mes a partir da data da notificación.</p>
    <p>De conformidade co disposto no artigo 143.2º e 3º da Lei 9/2002, de ordenación urbanística e protección do medio rural de Galicia, o citado expediente sométese a información pública polo prazo dun mes para que aqueles que resulten interesados formulen as observacións e reclamacións que consideren pertinentes.</p>
    <p>Para estes efectos, indícase que o expediente pode consultarse durante o prazo dun mes nas dependencias municipais sitas na rúa da Carreira, nº 38, de luns a venres, das 9.00 ás 14.00 horas.</p>
    <p>Esta publicación servirá de notificación para os interesados que resulten descoñecidos ou respecto dos cales se ignore o lugar para a práctica da notificación, de acordo co previsto no artigo 59 da Lei 30/1992.</p>
    <p>Miño, 30 de decembro de 2013</p>
    <footer><p>Jesús Veiga Sabín<br>Alcalde</p></footer>

