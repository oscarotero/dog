---
date: '2000-03-14'
id: 656E
page: 3
number: 51
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 29 de febreiro de 2000 pola que se convocan dous cursos básicos
  de informática.
range: Resolución
url: 'https://www.xunta.gal/dog/Publicados/2000/20000314/Anuncio656E_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2000 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización de dous cursos básicos de informática, que deberán desenvolverse conforme as seguintes bases:</p>
<p>Obxectivos.</p>
<p>Os cursos teñen por obxectivo principal da-los coñecementos mínimos necesarios en materia de informática, para que os policías se familiaricen cos novos medios técnicos de traballo.</p>
<p>Destinatarios.</p>
<p>Os cursos van dirixidos ós membros dos corpos das policías locais de Galicia e membros da unidade do CNP adscrita á Comunidade Autónoma de Galicia e, no caso de quedaren prazas vacantes, ós membros do Corpo Nacional de Policía e Garda Civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan en cada curso é de 20.</p>
<p>Solicitudes.</p>
<p>1. O persoal que desexe participar nestes cursos deberá presentar cuberta á máquina ou con letra moi clara a instancia que figura no anexo.</p>
<p>2. O prazo para a presentación de instancia rematará o día 6 de abril ás 14 horas.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas; será este requisito indispensable para ser admitido no curso; o incumprimento deste requisito comportará a non admisión no devandito curso.</p>
<p>4. As instancias deberán enviarse á sede da Academia Galega de Seguridade: avenida da Cultura,</p>
<p>s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos terán lugar en sesión de tarde, de luns a venres, e neles trataranse, entre outros, os seguintes temas:</p>
<p>a) Informática básica.</p>
<p>b) MS-DOS 6.20.</p>
<p>c) Windows 3.11.</p>
<p>d) WordPerfect 6.1.</p>
<p>Datas.</p>
<p>Os cursos terán lugar do 24 de abril ó 15 de maio, das 16 ás 18 horas o primeiro curso e das 18 ás 20 horas o segundo.</p>
<p>Relación de admitidos.</p>
<p>A relación de admitidos publicarase o día 14 de abril no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Os cursos desenvolveranse na aula de informática da Academia Galega de Seguridade, sita na Avenida da Cultura, s/n, 36680 A Estrada.</p>
<p>Certificado de asistencia e aproveitamento.</p>
<p>Ó remate de cada curso entregaráselles un certificado de asistencia e aproveitamento a aquelas persoas que acrediten a súa participación continuada a el e que superen unha proba de coñecementos.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>A Estrada, 29 de febreiro de 2000.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

