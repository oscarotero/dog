---
date: '2000-03-14'
id: 664A
page: 3
number: 51
agency: CONCELLO DE LALÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000314/Anuncio664A_gl.html'
---
<p>A Comisión de Goberno acordou, en sesión do 18-1-2000, inicia-los trámites para a contratación do servicio de guindastre municipal que a continuación se indica, e para tal efecto aprobou o correspondente prego de cláusulas administrativas da concesión, que se expoñen xunto co presente anuncio polo prazo de trinta días para reclamacións, e ordenou anuncia-lo seguinte concurso público:</p>
<p>Entidade adxudicataria: Concello de Lalín. Praza do Concello, nº 1, 36500 Lalín. Teléfono 986 78 70 60. Fax 986 78 20 42.</p>
<p>Obxecto: xestión indirecta por concesión do servicio municipal de recollida, retirada, transporte, depósito e custodia de vehículos e outros obstáculos das vías públicas.</p>
<p>Tipo de licitación: no prego figuran con carácter orientativo as tarifas da vixente ordenanza da taxa por inmobilización e retirada de vehículos da vía pública.</p>
<p>Duración do contrato: catro anos prorrogables por períodos anuais cun máximo de tres.</p>
<p>Modalidade de adxudicación: forma de concurso, modalidade aberta e tramitación ordinaria.</p>
<p>Garantía provisional: 200.000 ptas.</p>
<p>Exame do expediente: o expediente poderá ser examinado durante trinta días hábiles en horas de oficina na secretaría do concello, de luns a venres e sábados, de nove a trece horas.</p>
<p>Lugar e prazo de presentación de proposicións: o presente anuncio será publicado no BOP de Pontevedra e DOG e as proposicións presentaranse no rexistro xeral do concello durante os vinteseis días naturais contados a partir do seguinte ó da súa publicación no DOG.</p>
<p>Apertura de proposicións: a apertura de proposicións terá lugar na casa do concello, ás doce horas do seguinte día hábil ó da finalización do prazo de presentación de ofertas; para estes efectos consideraranse os sábados como inhábiles.</p>
<p>O pagamento deste anuncio será por conta do adxudicatario.</p>
<p>Lalín, 27 de xaneiro de 2000.</p>
<p>O alcalde</p>
<p>Rubricado</p>

