---
date: '1997-04-22'
id: 58D6
page: 3
number: 76
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 31 de marzo de 1997 pola que se autoriza o cambio de titularidade do
  centro privado Atlántida, de Vigo (Pontevedra).
range: Orde
url: 'https://www.xunta.gal/dog/Publicados/1997/19970422/Anuncio58D6_gl.html'
---
<p>Examinado o expediente incoado por José Gilberto Mel Vázquez, en representación do centro privado Atlántida de Vigo (Pontevedra), no que se solicita o cambio de titularidade do devandito centro.</p>
<p>Ó resultar que mediante escritura pública notarial outorgada perante o notario do Ilustre Colexio da Coruña, José Antonio Somoza Sánchez, Juan Antonio Camacho Góngora e outros ceden a súa titularidade, para tódolos efectos, a favor de Colegio Atlántida, Sociedad Cooperativa.</p>
<p>Ó resultar que o expediente foi tramitado pola Delegación Provincial de Educación e Ordenación Universitaria de Pontevedra, que se uniron a el os documentos esixidos e que a petición foi informada pola Inspección de Educación.</p>
<p>Ó resultar que o referido centro docente ten a correspondente autorización para impartir ensinanzas.</p>
<p>Vistos o Decreto 133/1995, do 10 de maio (DOG do 22) e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Ó considerar que se cumpriron neste expediente tódolos requisitos esixidos pola normativa vixente nesta materia.</p>
<p>Esta consellería,</p>
<p>DISPÓN:</p>
<p>Autoriza-lo cambio de titularidade do centro privado Atlántida de Vigo a favor de Colegio Atlántida, Sociedad Cooperativa, con tódolos dereitos e obrigas contraídas polos cesionistas Juan Antonio Camacho Góngora e outros, sen prexuízo das responsabilidades que puidesen recaer sobre os anteriores titulares do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará ó réxime de funcionamento do centro.</p>
<p>Santiago de Compostela, 31 de marzo de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>97-2875</p>

