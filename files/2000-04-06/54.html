---
date: '2000-04-06'
id: 7B06
page: 4
number: 68
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Anuncio de aprobación definitiva da modificación e adaptación do Plan parcial
  das Fontiñas.
range: Anuncio
url: 'https://www.xunta.gal/dog/Publicados/2000/20000406/Anuncio7B06_gl.html'
---
<p>O Pleno do Concello de Santiago de Compostela, en sesión do 25 de xuño de 1999, aprobou definitivamente a modificación e adaptación do Plan parcial das Fontiñas con resolución das alegacións presentadas polos interesados no trámite de exposición pública.</p>
<p>Consonte o disposto polo artigo 48.2º da Lei do solo de Galicia publicouse no BOP o día 17 de febreiro de 2000 o texto íntegro da normativa urbanística da modificación do Plan parcial definitivamente aprobado.</p>
<p>Contra o acto de aprobación definitiva, que pon fin á vía administrativa, poderase interpor potestativamente recurso de reposición perante o Pleno do Concello no prazo dun mes contado desde o día seguinte ó da súa publicación no Diario Oficial de Galicia. Alternativamente, o acto de aprobación definitiva poderá impugnarse directamente en vía xudicial mediante a interposición de recurso contencioso-administrativo perante o Tribunal Superior de Xustiza de Galicia, no prazo de dous meses contado a partir do día seguinte ó da súa publicación no Diario Oficial de Galicia.</p>
<p>No suposto en que se interpoña recurso administrativo de reposición, non poderá interpoñerse recurso contencioso-administrativo ata que se resolva expresa ou presuntamente o recurso de reposición interposto. En tal caso, o prazo para interpoñe-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición ou no que esta deba entenderse presuntamente rexeitado. No suposto de desestimación do recurso de reposición, o prazo para interpoñe-lo recurso contencioso-administrativo é de seis meses.</p>
<p>Santiago de Compostela, 18 de febreiro de 2000.</p>
<p>Xosé A. Sánchez Bugallo</p>
<p>Alcalde</p>

