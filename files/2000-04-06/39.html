---
date: '2000-04-06'
id: 7ACA
page: 4
number: 68
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 14 de marzo de 2000 pola que se declaran extinguidos o permiso de
  actividade e a concesión dunha estación depuradora sita en Punta Castelete,
  Vilaxoán (Pontevedra), outorgada a Miguel Piñeiro Acosta.
range: Orde
url: 'https://www.xunta.gal/dog/Publicados/2000/20000406/Anuncio7ACA_gl.html'
---
<p>Visto o expediente iniciado a Miguel Piñeiro Acosta con DNI 35.379.968 B, na súa condición de titular da estación depuradora sita en Punta Castelete, Vilaxoán (Pontevedra),</p>
<p>Resultando que:</p>
<p>-Con data do 30-12-1998 a Delegación Territorial da Consellería en Vigo acordou a incoación do expediente de caducidade á citada concesión polas causas 56.3 e 72 a) «cesamento da actividade de cultivo por un período superior ós dous anos, agás causa xustificada» e «incumprimento das normas da concesión», recollidas na Lei 6/1993, do 11 de maio, de pesca de Galicia.</p>
<p>-O citado acordo de incoación de expediente de caducidade e o nomeamento do instructor foille remitido ó interesado con data 8-1-1999.</p>
<p>-A proposta de resolución do expediente de caducidade foille remitida ó interesado o 3-2-1999, para que se formulasen alegacións dentro do prazo establecido.</p>
<p>Considerando que:</p>
<p>-Segundo informa o propio interesado en escrito do 19-10-1998, desde o 23 de novembro de 1996, o establecemento non se atopa en explotación.</p>
<p>-As alegacións formuladas non desvirtúan a causa de caducidade recollida nos artigos 56.3 e 72 a) da citada Lei 6/1993.</p>
<p>-As instalacións están fóra de uso e non son operativas segundo informe da visita efectuada ás instalacións por un técnico da delegación territorial de Vilagarcía.</p>
<p>-Se incumpriron as normas que regulan o título da concesión.</p>
<p>-O expediente foi tramitado conforme a dereito e conta co informe favorable do Servicio Técnico-Xurídico.</p>
<p>Vistas:</p>
<p>-Lei 6/1993, do 11 de maio, de pesca de Galicia.</p>
<p>-Lei 22/1988, do 29 de xullo, de costas.</p>
<p>-Lei 30/1992, do 26 de novembro, de réxime xurídico das administracións públicas e do procedemento administrativo común modificada pola Lei 4/1999, do 13 de xaneiro.</p>
<p>-Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre.</p>
<p>-Real decreto 1471/1989, do 1 de decembro, polo que se aproba o Regulamento xeral para o desenvolvemento da Lei de costas e demais disposicións aplicables ó caso.</p>
<p>Esta consellería, no exercicio das súas atribucións e competencias,</p>
<p>RESOLVE:</p>
<p>Extingui-lo permiso de actividade e concesión administrativa que a continuación se relaciona, outorgada a Miguel Piñeiro Acosta con DNI 35.379.968 B:</p>
<p>Tipo de establecemento: estación depuradora.</p>
<p>Especies autorizadas: moluscos.</p>
<p>Localización: Punta Castelete, Vilaxoán (Pontevedra).</p>
<p>Superficie dominio público: 46 m para a toma de auga de mar.</p>
<p>Superficie dominio privado: 2.940 m.</p>
<p>Data de concesión: O.M. do 27-8-1970 (BOE nº 229, do 24 de setembro).</p>
<p>Remate da vixencia: 24-9-1990.</p>
<p>As causas polas que se resolve a caducidade do establecemento veñen recollidas nos artigos 56.3 e 72 a) e) da referida Lei 6/1993, e son as seguintes:</p>
<p>1) Atoparse a estación depuradora sen explotación, incorrendo en causa de caducidade, por cesamento da actividade por un período superior os dous anos.</p>
<p>2) Incumprimento das normas que regulan o título administrativo habilitante.</p>
<p>Contra esta resolución, que pon fin á vía administrativa, poderá interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo no prazo de dous meses ante a xurisdicción contencioso-administrativa, ámbolos prazos contaranse desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo</p>
<p>común, e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 14 de marzo de 2000.</p>
<p>P.D. (Orde 17-12-1997, DOG nº 246, do 22))</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

