---
date: '2000-04-06'
id: 7A6E
page: 4
number: 68
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Edicto de poxa (138/1999).
range: Edicto
url: 'https://www.xunta.gal/dog/Publicados/2000/20000406/Anuncio7A6E_gl.html'
---
<p>Luis Pablo Mata Lostes, maxistrado-xuíz do Xulgado do Social número dous de Santiago de Compostela, fai saber que nos autos de execución número 138/1999, seguidos neste xulgado por instancia de Patricia Patiño Muñiz, contra a empresa Servicio Informático de Compostela, sobre despedimento, por resolución desta data acordouse sacar a poxa pública e por termo de vinte días os bens embargados á executada que se citarán máis adiante, e sinalar para a celebración da primeira poxa o día 4 de maio do presente ano. No caso de esta quedar deserta, sinálase para a segunda poxa, e con rebaixa do 25% respecto da primeira, o día 25 de maio, De tamén resultar esta deserta, sinálase para a terceira poxa, na que non se admitirán ofertas que non superen o 25% da primeira, o día 15 de xuño do mesmo</p>
<p>ano, todas elas ás doce horas na sala de audiencia deste xulgado, sito na r/ Viena, s/n do polígono das Fontiñas, desta cidade. Se por forza maior ou causas alleas ó xulgado, non se puidese celebrar calquera das poxas nos días e horas sinalados, celebraranse no día hábil seguinte, á mesma hora, exceptuando os sábados, e rexerase polas seguintes condicións:</p>
<p>a) Para tomaren parte na poxa os licitadores deberán consignar previamente o 20% do valor dos bens que sirva de tipo para a poxa.</p>
<p>b) Non se admitirán ofertas que non cubran as dúas terceiras partes do tipo.</p>
<p>c) Poderanse facer ofertas por escrito en prego cerrado depositado na mesa desta secretaría xunto co importe da consignación a que se refire a alínea a), xuntando comprobante dela, que se realizará na conta de consignacións deste xulgado aberta na O.P. do Banco Bilbao-Vizcaya desta cidade, sita na r/ Senra nº 3-5, conta nº 1596, clave 64.</p>
<p>d) Os licitadores aceptan a titulación e cargas que constan no expediente.</p>
<p>e) Só a adquisición ou adxudicación practicada a favor dos executantes ou dos responsables legais solidarios ou subsidiarios se poderá efectuar en calidade de ceder a terceiros.</p>
<p>f) Se por forza maior ou causas alleas ó xulgado no se puidese celebrar calquera das poxas nos días sinalados, celebraranse no seguinte día hábil, á mesma hora, exceptuando os sábados.</p>
<p>Bens obxecto da poxa.</p>
<p>Lote número un:</p>
<p>1. Un ordenador Hacer-Basic L.R. con pantalla, CPU e teclado, modelo serial nº N37P64901591-412P2, valorados en 50.000 ptas.</p>
<p>2. Un plotter, marca Encad Nobajet.4, serial nº BZ468 modelo 900, cor gris, valorado en 30.000 ptas.</p>
<p>3. Unha impresora HP Laserjet 5p de Hewlet Packard, serie nº NLHB120414, valorada en 30.000 ptas.</p>
<p>4. Un ordenador Low Radiation, marca Visión, 4A Smart Display, consistente en monitor, teclado, CPU e rato (clónico), valorado en 50.000 ptas.</p>
<p>O valor total do lote número un é de cento sesenta mil pesetas (160.000 ptas.).</p>
<p>Lote número dous:</p>
<p>1. Un ordenador Low Radiation, Energy, modelo nº CA6-6645E, con monitor de 17 pulgadas, con CPU, telcado e rato, valorados en 60.000 ptas.</p>
<p>2. Un gravado de Antón Patiño nº 17/100, valorado en 25.000 ptas.</p>
<p>3. Un gravado de Alexanco 93 nº 17/100, valorado en 25.000 ptas.</p>
<p>4. Un gravado de Úrculo nº 17/100, valorado en 25.000 ptas.</p>
<p>5. Un gravado de José Luis Fajardo nº 17/100, valorado en 25.000 ptas.</p>
<p>6. Un gravado de Lucio Muñoz nº 17/100, valorado en 25.000 ptas.</p>
<p>O valor total do lote número dous é de cento oitenta e cinco mil pesetas (185.000 ptas.).</p>
<p>Lote número tres:</p>
<p>1. Un fax marca Olympia-Olivetti, nº serie 0601270199, modelo E-00950757, valorado en 15.000 ptas.</p>
<p>2. Unha mesa de madeira escritorio, con anexo e mesa auxiliar de 2 caixóns, cor castaña clara e unha cadeira de brazos e 2 cadeiras de madeira e coiro de cor negra, xunto con librería consistente en 3 módulos, valorados en 50.000 ptas.</p>
<p>3. Unha librería de 3 módulos, cor castaña clara, con 3 caixóns nun módulo, valorada en 15.000 ptas.</p>
<p>4. Tres cadeiras de brazos de cor negra, con dúas mesas de cor negra e vidro, valorados en 35.000 ptas.</p>
<p>5. Unha mesa de madeira de oficina, cor castaña clara, con mesa auxiliar de 3 caixóns con cadeira de brazos e 2 cadeiras de coiro de cor negra, valorados en 40.000 ptas.</p>
<p>6. Un teléfono marca Siemens nº BE94RA6420, valorado en 2.000 ptas.</p>
<p>O valor total do lote número tres é de cento cincuenta e sete mil pesetas (157.000 ptas.).</p>
<p>O valor total da taxación é de cincocentas dúas mil pesetas (502.000 ptas.).</p>
<p>Os referidos bens encóntranse depositados no domicilio social da empresa SICOM, S.L., sito na r/ Rosalía de Castro nº 55, baixo, O Milladoiro (Ames), sendo depositario deles Luis López Martínez.</p>
<p>Os autos estarán de manifesto na secretaría deste xulgado, onde poderán ser examinados por todos aqueles que queiran participar na poxa.</p>
<p>Dado en Santiago de Compostela o dezaseis de marzo de dous mil.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>

