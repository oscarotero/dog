---
date: '2022-07-14'
id: V0653-220622-0008
page: 39987
number: 134
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 20 de xuño de 2022, da Xefatura Territorial de Ourense, pola que
  se conceden as autorizacións administrativas previa e de construción  dunha
  instalación eléctrica no concello de Ourense (expediente IN407A 2022/49-3).
range: Resolución
url: >-
  https://www.xunta.gal/dog/Publicados/2022/20220714/AnuncioV0653-220622-0008_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado en Ourense polo enxeñeiro técnico industrial Antonio Javier Sabín Vázquez, colexiado núm. 2233 do Coeticor, o día 11.3.2022, quen acredita a súa habilitación e competencia mediante declaración responsable asinada na data sinalada.</p>
    <p>Solicitante: UFD Distribución Electricidad, S.A. (CIF A63222533).</p>
    <p>Enderezo: A Batundeira, nº 2, Velle, 32960 Ourense.</p>
    <p>Denominación: reforma do tramo da LMTS BBA801 entre o CT 32S720 e o CT 32CKP4.</p>
    <p>Situación: concello de Ourense.</p>
    <p>Orzamento: 70.910,93 €.</p>
    <p>Características técnicas:</p>
    <p>– Reforma da LMTS BBA801, a 20 kV, con cambio do condutor por deterioración a RHZ1-2 OL 12/20 kV, 3 (1×240 Al), instalado en nova canalización normalizada que ten o seu inicio na cela de liña núm. 1 do centro de transformación Vila-Rejo 32S720 do expediente núm. 3111 AT, e final na cela de liña do CT Ramón Puga, 82, 32CKP4, do expediente núm. 2018/25-3. A lonxitude total da LMTS proxectada neste tramo é de 499 m.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder a autorización administrativa previa e a autorización administrativa de construción ás ditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que xulguen pertinente.</p>
    <p>Ourense, 20 de xuño de 2022</p>
    <footer><p>O xefe territorial de Ourense<br>P.S.L. (Decreto 230/2020, artigo 36.3)<br>José Luis Prada Suárez<br>Xefe do Servizo de Administración Industrial</p></footer>

