---
date: '2022-07-14'
id: G0655-050722-0002
page: 39938
number: 134
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 4 de xullo de 2022 pola que se modifica a autorización do Centro de
  Estudios Marcote, de Vigo.
range: Orde
url: >-
  https://www.xunta.gal/dog/Publicados/2022/20220714/AnuncioG0655-050722-0002_gl.html
---
<p>A representación da titularidade do Centro de Estudios Marcote, de Vigo (Pontevedra), solicita a supresión do bacharelato e a autorización para impartir o ciclo formativo de grao medio (CM) Estética e Beleza e o ciclo formativo de grao superior (CS) Asesoría de Imaxe Persoal e Corporativa, así como o curso de especialización de Autodescrición e subtitulación, e o de Desenvolvemento de videoxogos e realidade virtual.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Modificación da autorización</p>
    <p>Modificar a autorización para suprimir o bacharelato e autorizar o CM Estética e Beleza, o CS Asesoría de Imaxe Persoal e Corporativa, o curso de especialización de Autodescrición e subtitulación, e o de Desenvolvemento de videoxogos e realidade virtual. O centro queda configurado como se sinala a seguir:</p>
    <p>– Denominación xenérica: centro privado.</p>
    <p>– Denominación específica: Centro de Estudios Marcote.</p>
    <p>– Código: 36019116.</p>
    <p>– Enderezo: avenida da Ponte, 82. </p>
    <p>– Localidade: Vigo.</p>
    <p>– Concello: Vigo.</p>
    <p>– Provincia: Pontevedra.</p>
    <p>– Titular: Centro de Estudios Marcote, S.L.</p>
    <p>Composición resultante:</p>
    <p>a) Modalidade presencial, réxime ordinario:</p>
    <p>• CM Estética e Beleza (2 unidades para 20 alumnos/as cada unha).</p>
    <p>• CM Vídeo, Disc-Jockey e Son (2 unidades para 30 alumnos/as cada unha).</p>
    <p>• CS Animacións 3D, Xogos e Contornos Interactivos (2 unidades para 30 alumnos/as cada unha).</p>
    <p>• CS Asesoría de Imaxe Persoal (2 unidades para 20 alumnos/as unidade).</p>
    <p>• CS Caracterización e Maquillaxe Profesional (2 unidades para 30 alumnos/as cada unha).</p>
    <p>• CS Iluminación, Captación e Tratamento de Imaxe (2 unidades para 30 alumnos/as cada unha).</p>
    <p>• CS Produción de Audiovisuais e Espectáculos (2 unidades para 30 alumnos/as cada unha).</p>
    <p>• CS Realización de Proxectos Audiovisuais e Espectáculos (2 unidades para 30 alumnos/as cada unha).</p>
    <p>• CS Son para Audiovisuais e Espectáculos (2 unidades para 30 alumnos/as cada unha).</p>
    <p>• Curso de especialización en Autodescrición e subtitulación (1 unidade para 20 alumnos/as).</p>
    <p>• Curso de especialización en Videoxogos e realidade virtual (1 unidade para 20 alumnos/as).</p>
    <p>b) Modalidade semipresencial e/ou a distancia, réxime de persoas adultas:</p>
    <p>• CM Vídeo, Disc-Jockey e Son.</p>
    <p>• CS Animacións 3D, Xogos e Contornos Interactivos,</p>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades de Pontevedra, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nas ensinanzas que se autorizan, así como o equipamento.</p>
    <p>Artigo 3. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando deban modificarse calquera dos datos que sinala a presente orde.</p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 4 de xullo de 2022</p>
    <footer><p>Román Rodríguez González<br>Conselleiro de Cultura, Educación,<br>Formación Profesional e Universidades</p></footer>

