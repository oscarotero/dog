---
date: '2022-07-14'
id: V0653-220622-0002
page: 39997
number: 134
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de xuño de 2022, da Xefatura Territorial de Ourense, pola que
  se conceden as autorizacións administrativas previa e de construción dunha
  instalación eléctrica no concello de Maside (expediente IN407A 2022/11-3).
range: Resolución
url: >-
  https://www.xunta.gal/dog/Publicados/2022/20220714/AnuncioV0653-220622-0002_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado en Ourense polo enxeñeiro técnico industrial Antonio Javier Sabín Vázquez, colexiado núm. 2233 do Coeticor, o día 26.4.2021, quen acredita a súa habilitación e competencia mediante declaración responsable asinada na data sinalada.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Enderezo: A Batundeira, nº 2, Velle, 32960 Ourense.</p>
    <p>Denominación: adecuación LMT, 20 kV, CNO807.</p>
    <p>Situación: Casanova, concello de Maside.</p>
    <p>Orzamento: 123.027,29 €.</p>
    <p>Características técnicas:</p>
    <p>Actuación 1. Desmonte por deterioración de 8 apoios de formigón/madeira e 579 m de condutor nu, de tipo LA-30, entre o CT Maside II (expediente 3168-AT) e o CT Casanova (expediente 1434-AT).</p>
    <p>Actuación 2. Instalación de nova LMTA, de 55 m de lonxitude en condutor tipo LA-56, de alimentación a CT proxectado Maside II, de 160 kVA e r/t 20.000/400-230 V, intemperie sobre apoio de celosía proxectado C/12-3000, con material illante en aceite mineral, este CT substitúe o existente documentado no expediente 3168-AT; a nova LMT ten a súa orixe no apoio núm. 56-B-8-4 proxectado, de tipo C-14/1000, que substitúe ao existente na LMT CNO807.</p>
    <p>Actuación 3. LMTA de 18 m de lonxitude en condutor tipo LA-56, de alimentación a CT existente Casanova (expediente 1434-AT), con orixe no apoio núm. 56-B-8-11 proxectado, de tipo C-12/1000, que substitúe o existente na LMT CNO807.</p>
    <p>Actuación 4. LMTS de 634 m de lonxitude, en condutor tipo RHZ1-2OL 12/20 kV 1x240 mm2 Al, proxectada en CNO807, ten a súa orixe en paso A/S proxectado no apoio núm. 68-B-43-37 de celosía existente (expediente 3836-AT), e final no paso A/S proxectado en novo apoio núm. 68-B-8-11, tipo C-12/1000, que substitúe o existente.</p>
    <p>Actuación 5. CT compacto telecontrolado GSM/GPRS/FO 2L1P con envolvente, manobra exterior. Illante en aceite mineral, que se situará na Rúa Outeiro Grande de A Casanova, de 250 kVA de potencia aparente e r/t 20.000/400-230 V.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder a autorización administrativa previa e a autorización administrativa de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 21 de xuño de 2022</p>
    <footer><p>O xefe territorial de Ourense<br>P.S.L. (Decreto 230/2020, artigo 36.3)<br>José Luis Prada Suárez<br>Xefe de Servizo de Administración Industrial de Ourense</p></footer>

