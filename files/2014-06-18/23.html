---
date: '2014-06-18'
id: G2289-270514-0001
page: 27663
number: 115
agency: Xulgado de Primeira Instancia e Instrución número 1 de Ribeira
section: V. Administración de xustiza.
title: EDICTO (1820/2012).
range: Edicto
url: >-
  https://www.xunta.gal/dog/Publicados/2014/20140618/AnuncioG2289-270514-0001_gl.html
---
<p>Xuízo de faltas número 1820/2012.</p>
    <p>Delito/falta: estafa (todos os supostos).</p>
    <p>Que, en virtude do acordado nos autos de referencia, de conformidade co disposto nos artigos 156.4 e 164 da Lei 1/2000, de axuizamento civil, polo presente se lle notifica a José Rodríguez Hernández o encabezamento e decisión da seguinte sentenza:</p>
    <p>«Sentenza: 75/2014.</p>
    <p>Xulgado de Primeira Instancia e Instrución número 1 de Ribeira.</p>
    <p>Xuízo de faltas número 1820/2012.</p>
    <p>Sentenza.</p>
    <p>Ribeira, 8 de abril de 2014.</p>
    <p>Vistos por min, Mª de las Nieves Corral Montes, xuíza do Xulgado de Primeira Instancia e Instrución número 1 de Ribeira e o seu partido xudicial, os autos do xuízo de faltas número 1820/2012 por unha falta de estafa do artigo 623, coa asistencia do Ministerio Fiscal na persoa de Cristina Margalet, no cal foi parte denunciante Carolina Pérez Pérez e parte denunciada José Rodríguez Hernández, quen non compareceu malia estar citado en legal forma.</p>
    <p>Decisión.</p>
    <p>Que debo condenar e condeno a José Rodríguez Hernández como autor dunha falta de estafa do artigo 623.1 do Código penal á pena de multa de 30 días cunha cota diaria de 4 €, condenándoo en caso de non pagamento da multa á responsabilidade persoal de 15 días de privación de liberdade, que poden cumprirse en réxime de localización permanente.</p>
    <p>Condénaselle igualmente ao pagamento dunha indemnización de xeito subsidiario de 214,16 € en caso de que a empresa MRW non aboe a dita cantidade a Carolina Pérez Pérez, cantidade que devindicará os xuros do artigo 576 da LAC para o condenado.</p>
    <p>Fáiselle expreso requirimento á empresa MRW para que lle aboe a Carolina Pérez Pérez a suma que tiñan retida de 214,16 €.</p>
    <p>A presente resolución non é firme e contra esta cabe recurso de apelación no prazo de cinco días seguintes á súa notificación, para cuxo efecto deberá presentarse no dito prazo escrito expoñendo as razóns en que se funde o recurso e que deberá tramitarse conforme o previsto nos artigos 790 a 792 da LaCrim.</p>
    <p>Así, por esta a miña sentenza, da cal levará certificación ás actuacións orixinais, pronúncioo, mándoo e asínoo.</p>
    <p>Publicación. Lida e publicada foi o anterior pola xuíza que a subscribe, realizando audiencia pública no mesmo día da súa data. Dou fe».</p>
    <p>Para a súa publicación no Diario Oficial de Galicia, expídese o presente. Dou fe.</p>
    <p>Ribeira, 15 de maio de 2014</p>
    <footer><p>A secretaria xudicial</p></footer>

