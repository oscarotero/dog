---
date: '2014-06-18'
id: G0244-120614-0001
page: 27633
number: 115
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 30 de abril de 2014, da Dirección Xeral de Administración Local,
  pola que se publica a convocatoria para a provisión, polo sistema de libre
  designación, do posto de traballo de vicesecretario xeral da Deputación
  Provincial de Ourense, entre funcionarios con habilitación de carácter
  nacional.
range: Resolución
url: >-
  https://www.xunta.gal/dog/Publicados/2014/20140618/AnuncioG0244-120614-0001_gl.html
---
<p>De conformidade co disposto nos artigos 27 e 28 do Real decreto 1732/1994, do 29 de xullo, de provisión de postos de traballo reservados a funcionarios con habilitación de carácter nacional, modificado polo Real decreto 834/2003, do 27 de xuño, e demais normativa concordante de aplicación e no uso das facultades que lle confire o artigo 15.1 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, en relación co artigo 241 da Lei 5/1997, do 22 de xullo, de Administración local de Galicia, e a Orde do 14 de maio de 2013, sobre delegación de competencias,</p>
    <h2>DISPÓN:</h2>
    <p>Publicar as bases da convocatoria para a provisión, polo sistema de libre designación, entre funcionarios/as con habilitación de carácter nacional, do posto de traballo de vicesecretario xeral da Deputación Provincial de Ourense que se xuntan como anexo a esta resolución, de acordo coas seguintes disposicións:</p>
    <p>Primeira. O posto de traballo que se convoca poderá ser solicitado polos/as funcionarios/as con habilitación de carácter nacional, pertencentes á subescala e categoría en que estea clasificado o posto.</p>
    <p>Non poderán concorrer á convocatoria os/as funcionarios/as que estean nas situacións previstas nas letras a), b) e c) do artigo 18.3 do Real decreto 1732/1994, do 29 de xullo, de provisión de postos de traballo reservados a funcionarios con habilitación de carácter nacional, modificado polo Real decreto 834/2003, do 27 de xuño.</p>
    <p>Segunda. Os/As interesados/as dirixirán as súas solicitudes á corporación convocante, dentro dos quince días naturais seguintes ao da publicación da presente resolución no Boletín Oficial del Estado, e xuntarán á solicitude a documentación acreditativa de reunir os requisitos para o seu desempeño nos termos que figura na convocatoria.</p>
    <p>Terceira. Os aspirantes deberán suxeitarse ás bases da convocatoria publicadas neste Diario Oficial de Galicia.</p>
    <p>Santiago de Compostela, 30 de abril de 2014</p>
    <footer><p>José Alberto Pazos Couñago<br>Director xeral de Administración Local</p></footer>
    <h2>ANEXO</h2>
    <p>Resolución da Presidencia da Deputación Provincial de Ourense do 12 de febreiro de 2014 pola que se aproba a convocatoria para a provisión do posto de traballo de vicesecretario xeral da Deputación Provincial de Ourense, mediante libre designación entre funcionarios con habilitación de carácter nacional, de conformidade coas seguintes bases:</p>
    <p>1. Obxecto:</p>
    <p>As presentes bases teñen por obxecto rexer a convocatoria para cubrir, polo procedemento de libre designación, regulado no artigo 92.bis, número 6 da Lei 7/1985, do 2 de abril, reguladora das bases de réxime local, e nos artigos 27 e 28 do Real decreto 1732/1994, do 29 de xullo, de provisión de postos de traballo reservados a funcionarios con habilitación de carácter nacional, modificado polo Real decreto 834/2003, do 27 de xuño, o seguinte posto:</p>
    <p>– Denominación: vicesecretario xeral.</p>
    <p>– Clase: primeira.</p>
    <p>2. Características do posto e requisitos:</p>
    <p>a) Corporación: Deputación Provincial de Ourense.</p>
    <p>b) Denominación e clase do posto: vicesecretario xeral, clase primeira.</p>
    <p>c) Nivel de complemento de destino: 30.</p>
    <p>d) Complemento específico anual: 36.216,82 €.</p>
    <p>e) Requisitos para o seu desempeño conforme coa relación de postos de traballo: estar integrado na subescala de secretaría, na categoría superior.</p>
    <p>f) Coñecemento de lingua galega: de conformidade co disposto no Decreto 103/2008, do 8 de maio, polo que se regula o coñecemento do galego nos procedementos de provisión de postos de traballo reservados a funcionarios con habilitación de carácter nacional no ámbito territorial da Comunidade Autónoma de Galicia, os aspirantes ao posto deberán acreditar o coñecemento da lingua galega por calquera dos seguintes medios alternativos:</p>
    <p>f.1. Estar en posesión do certificado da lingua galega 4 (Celga 4) ou do seu equivalente debidamente homologado polo órgano competente en materia de política lingüística da Xunta de Galicia.</p>
    <p>f.2. En defecto do anterior, mediante a superación dunha proba de carácter eliminatorio, que se valorará co resultado de apto ou non apto, destinada a avaliar un grao de coñecemento do galego equivalente ao esixido para a obtención do Celga 4 ou equivalente.</p>
    <p>g) Requisitos adicionais para optar ao posto: non estar incursos en ningún dos supostos previsto no artigo 18.3.a), b) e c) do Real decreto 1732/1994, do 29 de xullo, de provisión de postos de traballo reservados a funcionarios con habilitación de carácter nacional, modificado polo Real decreto 834/2003, do 27 de xuño.</p>
    <p>3. Convocatoria:</p>
    <p>A convocatoria seralle remitida pola Presidencia ao órgano competente da Xunta de Galicia para a súa publicación no Diario Oficial de Galicia, e remisión ao Ministerio de Facenda e Administracións Públicas para a súa publicación no Boletín Oficial del Estado.</p>
    <p>4. Solicitudes:</p>
    <p>a) As solicitudes dirixiránselle á Presidencia, dentro dos 15 días naturais seguintes ao da publicación da convocatoria no Boletín Oficial del Estado.</p>
    <p>b) Ademais do contido mínimo previsto no artigo 70.1 da Lei 30/1992, de réxime xurídico das administracións públicas e do procedemento administrativo común, na solicitude deberá indicarse o número de rexistro persoal, situación administrativa en que estea o solicitante e destino.</p>
    <p>c) Xunto coa solicitude, os aspirantes achegarán o seu currículo, no cal constarán os títulos académicos, os anos de servizo, os postos de traballo desempeñados na Administración, os estudos e cursos realizados, outros méritos que consideren oportuno pór de manifesto e a súa acreditación documental.</p>
    <p>d) Achegaranse, así mesmo, os xustificantes documentais dos títulos ou diplomas que os aspirantes posúan (Celga 4 ou equivalente), se é o caso, en relación co coñecemento da lingua galega.</p>
    <p>5. Realización de probas de aptitude de lingua galega:</p>
    <p>Unha vez concluído o prazo de presentación de solicitudes e para o suposto de que existisen aspirantes que cumprindo os requisitos xerais exixidos nesta base non acrediten estar en posesión do certificado Celga 4 ou equivalente, a Presidencia procederá á fixación da data, do lugar e da hora de realización da proba de aptitude correspondente, o que se lles notificará oportunamente aos interesados.</p>
    <p>A proba terá carácter eliminatorio e valorarase co resultado de apto ou non apto. A súa avaliación corresponderalles a dous técnicos especialistas en lingua galega designados polo órgano competente en materia de política lingüística da Xunta de Galicia, cuxa identidade se lles comunicará aos interesados, e que estarán suxeitos ao deber de abstención e poderán ser obxecto de recusación nos supostos previstos no artigo 28 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>6. Resolución do procedemento:</p>
    <p>a) Unha vez concluído o prazo de presentación de solicitudes e, se é o caso, realizada a proba de aptitude de lingua galega prevista na base anterior, a Presidencia procederá a ditar a resolución correspondente na forma e cos requisitos previstos no artigo 28.3 do Real decreto 1732/1994, do 29 de xullo, de provisión de postos de traballo reservados a funcionarios con habilitación de carácter nacional, modificado polo Real decreto 834/2003, do 27 de xuño.</p>
    <p>b) Da resolución daráselle conta ao pleno da corporación e trasladaráselles ao órgano competente da Xunta de Galicia e ao Ministerio de Facenda e Administracións Públicas, para a anotación e publicación conxunta no Boletín Oficial del Estado.</p>
    <p>7. Toma de posesión:</p>
    <p>Os prazos para a toma de posesión serán os mesmos que os establecidos para os funcionarios con habilitación de carácter nacional nomeados en virtude do procedemento de concurso.</p>
    <p>José Manuel Baltar Blanco. Presidente da Deputación Provincial de Ourense.</p>

