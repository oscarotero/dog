---
date: '2001-01-10'
id: FEA
page: 399
number: 7
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de urbanización da U.E. IV-13 Ramón
  Nieto 7 (expediente 4216/401).
range: Anuncio
url: 'https://www.xunta.gal/dog/Publicados/2001/20010110/AnuncioFEA_gl.html'
---
<p>O Consello da Xerencia Municipal de Urbanismo de Vigo, en sesión do 23 de novembro de 2000, adoptou, entre outros, o seguinte acordo:</p>
<p>«Primeiro.-Aprobar incialmente o proxecto de urbanización da unidade de execución IV-13 Ramón Nieto, 7, presentado pola xunta de compensación, redactado pola arquitecta Alba Rodríguez Álvarez e visado colexial de datas 31 de marzo, 12 de xuño e 20 de xullo de 2000, coas precisións que, en canto á iluminación pública, se sinalan no informe técnico do 3 de novembro de 2000, sobre correccións de determinados extremos do proxecto con anterioridade á súa aprobación definitiva que de seguido se expresan:</p>
<p>* Cadro de mando: deberá existir un só armario xeral con estanquidade mínima IP55 situado no centro de cargas, fabricado en aceiro inoxidable de 2 mm de espesor segundo a norma Aisi 304, con pechaduras homologadas pola compañía subministradora da enerxía eléctrica. As placas de montaxe serán illantes. A caixa xeral de protección irá no interior do módulo de medida. Instalaranse no chan a unha altura mínima de 40 cm sobre bancada de formigón, a altura máxima da base irá condicionada á altura máxima dos contadores de 1,20 m ata o bordo infe</p>
<p>rior, de acordo coas normas de enlace da compañía subministradora e estará formado por:</p>
<p>-Unidade de medida. O contador deberá ser electrónico e permitira medicións de enerxía activa dobre tarifa e enerxía reactiva.</p>
<p>-Unidade de protección e mando. Levará interruptor diferencial antitormenta con reconexión automática; a intensidade de defecto limiar de desconexión destes será de 300 mA.</p>
<p>Así mesmo, o armario deberá ter capacidade para a instalación dunha unidade estabilizadora-reductora de tensión (25 kVA), do tipo homologado polo Concello de Vigo. E unha unidade de comunicacións, do tipo homologado polo Concello de Vigo.</p>
<p>* Dada a escasa potencia que se vai instalar, no momento do replanteo e de acordo co Servicio Técnico Municipal, recollerase a posibilidade de conexión coa iluminación existente máis próxima. En calquera caso o centro de mando proposto pasará a substituí-lo existente, o cal será entregado nos almacéns do Parque Central de Servicios do Concello de Vigo.</p>
<p>* O conductor de alimentación a luminarias deberá ser de 3x2,5 mm tipo RVK 0,6/1 kV.</p>
<p>* Os niveis de iluminación axustaranse ós seguintes valores:</p>
<p>-Zona que hai que iluminar: vía secundaria.</p>
<p>Iluminación media: 15 a 20 lux.</p>
<p>Unif. media: 0,45.</p>
<p>Unif. extrema: 0,2.</p>
<p>Zona que hai que iluminar: patios e xardíns.</p>
<p>Iluminación media: 10 lux.</p>
<p>Unif. media: -</p>
<p>Unif. extrema: -</p>
<p>Segundo.-Sométase o expediente ó trámite de información pública durante o prazo dun mes, mediante a inserción de anuncios no DOG e nun dos xornais de maior circulación da provincia, con notificación individual ós propietarios afectados.»</p>
<p>Procédese ó trámite de información pública do expediente. O prazo entenderase aberto desde a primeira publicación, ata o remate do mes, contado desde o día seguinte ó da derradeira publicación. O expediente está á disposición do público no Departamento de Información Urbanística da Xerencia de Urbanismo (planta baixa do edificio da Xerencia).</p>
<p>O presente anuncio servirá de notificación nos termos do art. 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que por resultaren descoñecidos ou ignorando o seu enderezo non poidan ser notificados.</p>
<p>Vigo, 1 de decembro de 2000.</p>
<p>Lóis Pérez Castrillo</p>
<p>Alcalde-presidente da Xerencia</p>
<p>Municipal de Urbanismo</p>

