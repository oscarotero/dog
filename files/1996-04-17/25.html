---
date: '1996-04-17'
id: 56DE
page: 3
number: 75
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 5 de marzo de 1996, da Delegación Provincial de Lugo, pola que
  se autoriza e se declara de utilidade pública o establecemento da instalación
  eléctrica que se cita. (Expediente número IN407A 95/109-2. Libro de rexistro:
  4.360 A.T.).
range: Resolución
url: 'https://www.xunta.gal/dog/Publicados/1996/19960417/Anuncio56DE_gl.html'
---
<p>Visto o expediente incoado na sección de industria desta delegación provincial por petición de Barras Eléctricas Galaico-Asturianas, S.A. (BEGASA), con domicilio en Cidade de Viveiro, 4-1º Lugo, no que solicita autorización e declaración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2617/1966, sobre autorización de instalacións eléctricas, e no capítulo III do regulamento aprobado polo Decreto 2619/1966, sobre expropiación forzosa e sancións en materia de instalacións eléctricas, e conforme o disposto no Real decreto 2634/1980, do 31 de xullo, sobre transferencia de competencia da Administración do Estado á Xunta de Galicia en materia de industria, esta delegación provincial resolveu, atorizar a BEGASA a instalación eléctrica que ten como características principais as seguintes:</p>
<p>Liña de media tensión a 20 kV, derivación ó C.T. das Pallotas, con entroncamento na L.M.T. Vilalba-Vamonde e rematará no proxectado C.T. das Pallotas, cunha lonxitude de 784 m, con conductor LA-56, sobre apoios de formigón ou metálicos. Centro de transformación de 50 kVA 20.000/380-220 V, sobre apoio metálico. Liña de baixa tensión en conductor R.Z-50, tensados sobre apoios de formigón ou grampados sobre fachadas, cunha lonxitude de 800 m, para dar servicio eléctrico ós lugares das Pallotas-Martín, no concello de Begonte.</p>
<p>Declara-la utilidade pública da instalación eléctrica que se autoriza para os efectos sinalados na</p>
<p>Lei 10/1966, sobre expropiación forzosa e sancións en materia de instalacións eléctricas, e no seu regulamento de aplicación, do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo IV do citado Decreto 2617/1966, do 20 de outubro.</p>
<p>Lugo, 5 de marzo de 1996.</p>
<p>Jesús Bendaña Suárez</p>
<p>Delegado provincial de Lugo</p>
<p>2173</p>

