---
date: '1996-04-17'
id: 568E
page: 3
number: 75
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 130/1996, do 29 de marzo, polo que se desafecta o inmoble sito na
  parroquia de San Salvador de Muxa da cidade de Lugo denominado Estación de
  Inspección Técnica de Vehículos.
range: Decreto
url: 'https://www.xunta.gal/dog/Publicados/1996/19960417/Anuncio568E_gl.html'
---
<p>O artigo 10.1º da Lei 3/1985, do 12 de abril, do patrimonio da Comunidad Autónoma de Galicia, sinala que cando os bens e dereitos non fosen necesarios para o cumpirmento dos fins determinantes da súa afectación cesará a súa natureza demanial e adquirirán a condición de patrimoniais, sen prexuízo, se é o caso, do dereito de reversión nos termos da lexislación de expropiación forzosa, respecto daqueles bens adquiridos por este título.</p>
<p>O apartado segundo do antedito artigo establece que a desafectación dos bens de dominio público da Comunidade Autónoma deberá facerse mediante acordo do Consello da Xunta, logo de instrucción de expediente pola Consellería de Economía e Facenda, por instancia da consellería interesada, e</p>
<p>sempre que se acredite a desaparición das causas xustificativas de afectación.</p>
<p>A Consellería de Industria e Comercio solicituou a desafectación do inmoble sito na parroquia de San Salvador de Muxa, en Lugo, baseándose na non utilización das instalacións, pola empresa concesionaria que, logo de autorización da Consellería de Industria e Comercio, pasou a presta-lo servicio en outras dependencias da súa propiedade.</p>
<p>Polo exposto, resulta acreditada a desaparición das causas xustificativas da afectación xa que a Consellería de Industria e Comercio estimou que non é necesario para o cumprimento dos fins ós que se viña dedicando.</p>
<p>Por todo isto, de conformidade coa proposta da Consellería de Economía e Facenda e logo da deliberación do Consello da Xunta de Galicia, na súa reunión do día vintenove de marzo de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>1. Desaféctase do dominio público o inmoble coñecido como Estación de Inspección Técnica de Vehículos, sita na parroquia de San Salvador de Muxa (Lugo), composto na actualidade dunha nave de oficinas de 512 m e unha urbanización de 3.500 m, que se sitúan sobre unha parcela de aproximadamente 6.801 m de extensión superficial.</p>
<p>2. O inmoble descrito no parágrafo anterior atópase inscrito no Rexistro da Propiedade de Lugo no tomo 749, do arquivo 336 do Concello de Lugo, folio 216, nº 24.708.</p>
<p>Artigo 2º</p>
<p>O inmoble anteriormente descrito adquire natureza patrimonial.</p>
<p>Santiago de Compostela, vintenove de marzo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>2589</p>

