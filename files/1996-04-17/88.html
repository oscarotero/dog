---
date: '1996-04-17'
id: '57E6'
page: 3
number: 75
agency: CONCELLO DE SANXENXO
section: VI. ANUNCIOS
title: >-
  Anuncio da aprobación definitiva da modificación puntual das NN.SS.MM. para
  corrixir un erro de grafado na liña dos termos municipais de Sanxenxo e Meaño.
  Lugar de Pedreiras-Dadín.
range: Anuncio
url: 'https://www.xunta.gal/dog/Publicados/1996/19960417/Anuncio57E6_gl.html'
---
<p>A Corporación Municipal en Pleno deste Concello, en sesión extraordinaria celebrada o día 16 de febreiro de 1996, acordou prestar aprobación definitiva á modificación puntual das normas subsidiarias municipais de planeamento para corrixir un erro de grafado na liña dos termos municipais de Sanxenxo e Meaño. Lugar de Pedreiras-Dadín, sendo a parte dispositiva do mencionado acordo a seguinte:</p>
<p>Primeiro.-Aprobar definitivamente a modificación puntual das NN.SS.MM. para corrixir un erro de grafado na liña divisoria dos termos municipais de Sanxenxo e Meaño, lugar de Pedreiras-Dadín, incluíndo os terreos afectados no ámbito de aplicación da ordenanza 10 Núcleo Rural Tradicional.</p>
<p>Segundo.-Publica-lo presente acordo no Diario Oficial de Galicia, con indicación dos recursos procedentes contra el, debendo publicarse integramente as ordenanzas da modificación.</p>
<p>Así mesmo, comunicar este acordo á Consellería de Política Territorial, Obras Públicas e Vivenda, con traslado dunha copia adverada do expediente completo, debidamente dilixenciado.</p>
<p>Terceiro.-A eficacia deste acordo así como a entrada en vigor da modificación aprobada quedará diferida ó cumprimento do disposto no apartado procedente.</p>
<p>Contra este acordo, que é definitivo en vía administrativa, poderase interpor directamente e, no prazo de dous meses, recurso contencioso-administrativo, ante o Tribunal Superior de Xustiza de Galicia na Coruña, logo de llo comunicar ó órgano autor do acto a que se refire o artigo 110.3º da Lei 30/1992,</p>
<p>do 26 de novembro, de réxime xurídico das administracións públicas e do procedemento administrativo común, sen prexuízo de que poida exercer, se é o caso, calquera outro recurso que coide procedente.</p>
<p>Sanxenxo, 12 de marzo de 1996.</p>
<p>J. Luis Rodríguez Lorenzo</p>
<p>Alcalde</p>
<p>1929</p>

