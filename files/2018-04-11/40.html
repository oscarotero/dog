---
date: '2018-04-11'
id: O92-280318-0001
page: 19847
number: 70
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 28 de marzo de 2018 pola que se comunica o inicio de
  procedemento de incumprimento e a resolución de retención de pagamento do
  expediente IG204.2015.1.152 e dous máis.
range: Resolución
url: >-
  https://www.xunta.gal/dog/Publicados/2018/20180411/AnuncioO92-280318-0001_gl.html
---
<p>Intentadas as notificacións persoais e devoltas polo servizo de Correos ao resultar imposible a súa práctica, de conformidade co establecido no artigo 44 da Lei 39/2015, do 1 de outubro, do procedemento administrativo común das administracións públicas, pola presente resolución ponse en coñecemento dos titulares dos expedientes relacionados no anexo, que o director xeral do Igape acordou iniciar o procedemento de incumprimento das condicións impostas nas resolucións de concesión das axudas outorgadas, co obxecto de determinar o alcance do incumprimento, que podería dar lugar á revogación das axudas concedidas e suspender os pagamentos ata que se diten as resolucións que poñan fin aos procedementos de incumprimento.</p>
    <p>Os actos obxecto do presente anuncio non se publican na súa integridade en virtude da cautela prevista no artigo 46 da Lei 39/2015. Concédeselles aos titulares dos expedientes un prazo de quince días hábiles desde a publicación desta resolución no <em>Boletín Oficial del Estado </em>para presentar alegacións co fin de xustificar a non procedencia destes presuntos incumprimentos. Así mesmo, as resolucións de retención de pagamento esgotan a vía administrativa e contra elas os titulares dos expedientes poderán interpoñer recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no <em>Boletín Oficial del Estado</em>. Non obstante, previamente poderán interpoñer recurso de reposición ante a Dirección xeral do Igape, dentro do prazo dun mes contado a partir do día seguinte á publicación desta resolución no <em>Boletín Oficial del Estado</em>. Os expedientes póñense de manifesto aos interesados neste centro directivo sito en Santiago de Compostela, Complexo Administrativo San Lázaro, s/n.</p>
    <p>Santiago de Compostela, 28 de marzo de 2018</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>
    <h2>ANEXO</h2>
    <table>
     <tbody>
      <tr>
       <td>Nº expediente</td>
       <td>Nome/razón social</td>
       <td>Programa de axudas</td>
       <td>Data da resolución</td>
       <td>Órgano que dita a resolución</td>
       <td>Notificación</td>
      </tr>
      <tr>
       <td>IG204.2015.1.152</td>
       <td>Luchana Restauración, S.L.</td>
       <td>Apoio financeiro ás pemes –axudas para a bonificación dos custos do financiamento das pemes de Galicia, titulares de préstamos superiores a 25.000 € (Programa de apoio financeiro ás pemes) (Resolución do 5 de xuño de 2015, DOG núm. 115, do 19 de xuño)</td>
       <td>25.1.2018</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG218.2015.1.317</td>
       <td>Promociones y Obras Costa Atlántica, S.L.</td>
       <td>Axudas do Igape a particulares para a adquisición de materiais e pezas de mobiliario de cociña e baño (Reforma 16) (Resolución do 29 de xuño de 2016, DOG núm. 132, do 13 de xullo)</td>
       <td>15.9.2017</td>
       <td></td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>IG230.2016.1.167</td>
       <td>Logística do Xistral, S.L.</td>
       <td>Axudas para a execución de accións de promoción exterior das empresas galegas (Galicia Exporta empresas) (Resolución do 28 de decembro de 2015, DOG núm. 247, do 29 de decembro)</td>
       <td>25.1.2018</td>
       <td>Director xeral do Igape</td>
       <td>Acordo de inicio de expediente de incumprimento parcial e resolución de retención de pagamentos</td>
      </tr>
     </tbody>
    </table>

