---
date: '2016-04-29'
id: G0424-120416-0001
page: 15975
number: 82
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 11 de abril de 2016, da Xefatura Territorial de Lugo, pola que
  se somete a información pública a petición de autorización administrativa
  previa e de construción dunha instalación eléctrica no concello de Xove
  (expediente IN407A 2016/16-2, 8324 AT).
range: Resolución
url: >-
  https://www.xunta.gal/dog/Publicados/2016/20160429/AnuncioG0424-120416-0001_gl.html
---
<p>Para os efectos previstos na Lei 24/2013, do 26 de decembro (BOE núm. 310), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe: </p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: Polígono Empresarial As Gándaras, rúa A, parcela U2, Lugo.</p>
    <p>Denominación: reforma da LMTA de entrada ao CTC 5426 Lago Rúa.</p>
    <p>Situación: concello de Xove.</p>
    <p>Características técnicas:</p>
    <p>1. Liña de media tensión aérea con orixe nun apoio existente da liña de media tensión Espiñeirido 1, e final nun apoio proxectado na liña de media tensión Espiñeirido 1, tipo C-7000/16, en conductor LA-110.</p>
    <p>2. Liña de media tensión subterránea con orixe no apoio proxectado C-7000/16 e final no CTC Lago Rúa, cunha lonxitude de 40 metros en condutor RHZ1-95.</p>
    <p>Reforma do centro de transformación Lago Rúa, potencia 250 kVA.</p>
    <p>Obra civil: consistente na construción dun foso de recollida de aceite, rotura da parede do CT para o paso de tubos de MT e BT, revestimento e revocadura de paramentos e teito, etc.</p>
    <p>Obra eléctrica: consistente na instalación dun novo cadro de BT, relocalización de concentrador, realización de novas pontes entre o CT e as celas de media tensión e entre o CT e o cadro de baixa tensión.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla, nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 11 de abril de 2016</p>
    <footer><p>Pilar Fernández López<br>Xefa territorial de Lugo</p></footer>

