---
date: '2016-04-29'
id: G1534-250416-0001
page: 15916
number: 82
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 25 de abril de 2016 pola que se comunica a modificación, pola
  normativa básica estatal, do prazo de presentación da solicitude única de
  axudas PAC/DR 2016.
range: Resolución
url: >-
  https://www.xunta.gal/dog/Publicados/2016/20160429/AnuncioG1534-250416-0001_gl.html
---
<p>A disposición derradeira primeira da Orde do 29 de xaneiro de 2016, pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao sistema integrado de xestión e control (DOG núm. 20, do 1 de febreiro), faculta a directora do Fondo Galego de Garantía Agraria, no ámbito das súas competencias, para ditar as instrucións precisas para a execución desta orde.</p>
    <p>Mediante a Orde AAA/583/2016, do 21 de abril, do Ministerio de Agricultura, Alimentación e Medio Ambiente, pola que se amplía o prazo de presentación da solicitude única, para o ano 2016, establecido no artigo 96 do Real decreto 1075/2014, do 19 de decembro, sobre a aplicación a partir de 2015 dos pagamentos directos á agricultura e á gandaría e outros réximes de axuda, así como sobre a xestión e o control dos pagamentos directos e dos pagamentos ao desenvolvemento rural, establécese no seu artigo único que no ano 2016 o prazo de presentación da solicitude única a que se refire o artigo 96 do Real decreto 1075/2014, do 19 de decembro, finalizará o 15 de maio de 2016, incluído. </p>
    <p>Por tanto, o prazo para a presentación en Galicia da solicitude única de axudas PAC/DR 2016 concluirá o 15 de maio de 2016, incluído.</p>
    <p>Santiago de Compostela, 25 de abril de 2016</p>
    <footer><p>Belén María do Campo Piñeiro<br>Directora do Fondo Galego de Garantía Agraria </p></footer>

