---
date: '2015-09-16'
id: CA04-020915-0002
page: 36984
number: 177
agency: Consellería de Economía e Industria
section: VI. Anuncios. a) Administración autonómica.
title: >-
  ANUNCIO do 1 de setembro de 2015, da Dirección Xeral de Comercio, polo que se
  somete a información pública o procedemento ACA 4/2015, relativo ao proxecto
  de ampliación da superficie útil de exposición e venda ao público do Gadis
  Hiper Carballo, situado no concello de Carballo, promovido por Gadisa, a
  través da súa sociedade Mercartabria, S.L.U.
range: Anuncio
url: >-
  https://www.xunta.gal/dog/Publicados/2015/20150916/AnuncioCA04-020915-0002_gl.html
---
<p>De conformidade co disposto no artigo 86 da Lei 30/1992, do 26 de novembro, de réxime xurídico das administración públicas e do procedemento administrativo común, e no artigo 15.2 do Decreto 211/2012, do 25 de outubro, polo que se regula o procedemento para a obtención da autorización comercial autonómica, iníciase o trámite de información pública, como parte integrante do procedemento para a obtención da autorización comercial autonómica, relativo ao proxecto de ampliación da superficie útil de exposición e venda ao público do Gadis Hiper Carballo, situado no concello de Carballo, promovido por Gadisa, a través da súa sociedade Mercartabria, S.L.U.</p>
    <p>Para estes efectos, cumprindo co deber de información que se debe outorgar ao público sobre os aspectos relevantes relacionados co procedemento de autorización do proxecto de referencia, infórmase do seguinte:</p>
    <p>a) Gadisa, a través da súa sociedade Mercartabria, S.L.U, solicitou a concesión da autorización comercial autonómica relativa ao proxecto de ampliación da superficie útil de exposición e venda ao público do Gadis Hiper Carballo, situado no concello de Carballo.</p>
    <p>b) O órgano competente para resolver a solicitude de concesión da autorización comercial autonómica é a persoa titular da Consellería de Economía e Industria en virtude do establecido no artigo 32.1 da Lei do comercio interior de Galicia e no Decreto 110/2013, do 4 de xullo, polo que se establece a súa estrutura orgánica.</p>
    <p>c) O órgano do cal se pode obter información ao respecto é o Servizo de Ordenación da Dirección Xeral de Comercio.</p>
    <p>d) A solicitude e o proxecto están dispoñibles ao público, para a súa consulta, nas dependencias da Dirección Xeral de Comercio da Consellería de Economía e Industria, situadas no Edificio Administrativo San Caetano, bloque 5, terceiro andar, de Santiago de Compostela, das 9.00 ás 14.00 horas, de luns a venres.</p>
    <p>e) A participación do público poderá realizarse, durante o prazo de 15 días hábiles contados a partir do día seguinte ao de publicación deste anuncio no <em>Diario Oficial de Galicia</em>. As persoas que o desexen poderán tomar vista do expediente durante o referido período e formular as alegacións, observacións e suxestións que estimen oportunas, que se deberán dirixir á Dirección Xeral de Comercio e presentar por calquera dos medios que recolle o artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 1 de setembro de 2015</p>
    <footer><p>Sol María Vázquez Abeal<br>Directora xeral de Comercio</p></footer>

