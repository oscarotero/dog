---
date: '2015-09-16'
id: C3Q2-040915-0001
page: 36999
number: 177
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 31 de agosto de 2015 pola que se emprazan as persoas interesadas
  para seren notificadas por comparecencia nos expedientes da renda básica de
  emancipación relativos ao control de ingresos do exercicio económico 2011.
range: Resolución
url: >-
  https://www.xunta.gal/dog/Publicados/2015/20150916/AnuncioC3Q2-040915-0001_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de ser intentada sen éxito a notificación persoal a través do servizo de Correos, notifícaselles ás persoas interesadas que se sinalan no anexo desta resolución a liquidación provisional -trámite de audiencia- do dereito á renda básica de emancipación dos mozos (RBE), relativo ao control de ingresos do exercicio económico 2011.</p>
    <p>As persoas interesadas poderán comparecer, no prazo de dez días hábiles contados desde o seguinte ao da publicación desta resolución, nas oficinas de tramitación da renda básica de emancipación das diferentes oficinas de Xestión do Solo de Galicia-Xestur, S.A. que correspondan segundo se relaciona no anexo, das 9.00 ás 14.00 horas, de luns a venres, para o coñecemento íntegro da mencionada resolución e a constancia de tal coñecemento.</p>
    <p>A presente resolución remitirase, así mesmo, aos concellos correspondentes ao último enderezo coñecido de cada persoa interesada, en aplicación do artigo 59.5 da Lei 30/1992, do 26 de novembro, co obxecto de que procedan á súa publicación por medio dun anuncio no seu taboleiro de edictos.</p>
    <p>Unha vez transcorrido o dito prazo sen se efectuar a comparecencia, a notificación entenderase producida desde o día seguinte ao do vencemento do prazo sinalado para comparecer. A eficacia desta resolución quedará supeditada á súa publicación no taboleiro de edictos único do <em>Boletín Oficial del Estado</em>.</p>
    <p>Santiago de Compostela, 31 de agosto de 2015</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

