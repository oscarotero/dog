---
date: '2001-03-07'
id: 3B8E
page: 2
number: 47
agency: CONCELLO DE FERROL
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010307/Anuncio3B8E_gl.html'
---
<p>O Concello de Ferrol ten previsto regulariza-lo cumprimento do artigo 36 das súas ordenanzas municipais de protección ambiental, que literalmente di:</p>
<p>Artigo 36º.-Dispositivos de control (sonómetros-sonógrafos).</p>
<p>1. Tódolos responsables de actividades clasificadas dentro dos grupos descritos no artigo 6 do título I</p>
<p>do anexo I desta ordenanza, que se desenvolvan en horario nocturno, aínda que só sexa en parte, están obrigados a instalar aparellos de control e rexistro da emisión sonora que provoquen a interrupción da emisión canso se superen os límites máximos establecidos, segundo o especificado no seguinte cadro:</p>
<table><tbody><tr><td></td></tr>
<tr><td></td></tr>
<tr><td>Dispositivo esixido</td><td>Grupo I</td><td>Grupo II</td><td>Grupo III</td><td>Grupo IV</td><td>Grupo V</td></tr>
<tr><td></td></tr>
<tr><td>N</td><td>D</td><td>N</td><td>D</td><td>N</td><td>D</td><td>N</td><td>D</td><td>N</td><td>D</td></tr>
<tr><td></td></tr>
</tbody></table>
<table><tbody><tr><td>Sonómetro</td><td></td><td>X</td></tr>
<tr><td></td></tr>
<tr><td>Sonómetro e limitador</td><td></td><td></td><td>X</td><td></td><td>X</td><td></td><td>X</td><td></td><td>X</td><td></td></tr>
<tr><td></td></tr>
<tr><td>Control permanente</td><td></td><td></td><td></td><td>X</td><td></td><td>X</td><td></td><td>X</td><td></td><td>X</td></tr>
<tr><td></td></tr></tbody></table>
<p>N: locais con normal desenvolvemento da actividade.</p>
<p>D: locais con denuncias reiteradas.</p>
<p>1.1. O custo dos equipos instalados e da instalación será por conta do titular da actividade.</p>
<p>2. Os sonómetros (medidores de ruído) terán incluída a capacidade de rexistro das medicións efectuadas (sonógrafo), e deberán te-las prestacións seguintes:</p>
<p>2.1. Rexistrar e almacena-lo período de funcionamento da actividade, con indicación de data e hora de inicio e fin da sesión ruidosa, e correspondentes niveis de emisión sonora, así como resumo dela no que se indique valor máximo integrado con data e hora, valor medio e mínimo de cada sesión.</p>
<p>2.2. Rexistrar e almacena-los períodos de funcionamento das fontes de emisión sonora co fin de poder controla-la súa correcta actuación alomenos cada 5 minutos.</p>
<p>2.3. Almacena-la información descrita nos dous puntos anteriores correspondente, polo menos, a 45 sesións ruidosas ou períodos da actividade.</p>
<p>2.4. Estar dotados un dispositivo que permita os servicios técnicos municipais capturar directamente a información almacenada mediante un ordenador portátil, para a súa impresión, análise e avaliación.</p>
<p>2.5. Deberá posuír un dispositivo de protección fronte a posibles manipulacións, mediante chaves electrónicas ou claves de seguridade de acceso.</p>
<p>2.6. No caso das actividades dotadas de equipos musicais, ou amplificación, ou de megafonía, o sonómetro incorporará un dispositivo limitador do nivel de emisión, capaz de evitar que se supere o nivel sonoro máximo correspondente ó grupo de actividades da súa licencia de apertura.</p>
<p>2.7. O sonómetro rexistrará os períodos de actividade, diferenciándoos dos da súa desconexión ou desactivación por fallo-reposición de tensión na rede.</p>
<p>3. Os sonómetros deberán cumpri-las normas UNE-EN 60651 y 60804, en vigor, ou aquelas que as substitúan, e estar debidamente homologados polo órgano competente.</p>
<p>4. O micrófono do sonómetro deberá instalarse nun lugar visible desde a entrada do local, e a 1,5 metros (como mínimo) de calquera fonte sonora existente se é tecnicamente posible.</p>
<p>5. Nos casos nos que sexa preciso levar a cabo un control permanente, segundo o indicado no cadro do punto 1, deberanse instalar dispositivos que, ademais das características descritas nos puntos anteriores, dispoñan de canal serie asíncrono programable</p>
<p>e protocolo de comunicacións para control remoto vía módem, con liña telefónica dedicada, co fin de capturar, comprobar e verica-los datos de funcionamento mediante un PC (ordenador persoal). O custo da instalación precisada e dos equipos será por conta do titular.</p>
<p>As firmas comerciais que se presenten ó concurso de homologación dos sonómetros, para a súa posterior implantación nos locais de ocio do termo municipal de Ferrol, deberán suministrarlle ó concello a terminal portátil para a lectura de datos da memoria do sonógrafo, así como o programa ou programas de inspección e as súas correspondentes claves.</p>
<p>Os interesados poden remiti-la documentación no prazo dun mes a partir do día seguinte a publicación deste anuncio no DOG á Concellería de Urbanismo no enderezo: Concello de Ferrol. Praza de Armas, s/n, 15402 Ferrol.</p>
<p>Ferrol, 22 de xaneiro de 2001.</p>
<p>Xosé Xermán Lastra Murais</p>
<p>Concelleiro de Urbanismo</p>

