---
date: '2012-03-20'
id: G0165-280212-12750
page: 9793
number: 55
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ORDE do 22 de febreiro de 2012 pola que se autoriza a transmisión inter vivos
  da concesión da batea Pablito I.
range: Orde
url: >-
  https://www.xunta.gal/dog/Publicados/2012/20120320/AnuncioG0165-280212-12750_gl.html
---
<p>Visto o expediente instruído para efectos de transmisión da batea <em>Pablito I,</em> e da concesión administrativa que o ampara, resulta:</p>
    <p>a) Antecedentes de feito.</p>
    <p>Primeiro. Mediante escrito do 15.2.2012, María Gema Sánchez Torrado solicitou autorización para transmisión da concesión da batea <em>Pablito I</em>.</p>
    <p>Segundo. A interesada achegou a documentación requirida para a tramitación.</p>
    <p>Terceiro. O informe do Servizo de Protección dos Recursos sobre as características da batea é favorable.</p>
    <p>b) Fundamentos xurídicos.</p>
    <p>Primeiro. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG n.º 243, do 16 de decembro de 2008), modificada pola Lei 6/2009, do 11 de decembro (DOG n.º 243, do 15 de decembro 2009) e coa Orde do 20 de xaneiro de 2012, de delegación de competencias nos xefes territoriais da Consellería do Medio Rural e do Mar. </p>
    <p>Segundo. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos</em>, a favor de Jesús María Piñeiro Romero e María Jesús Mariño Sánchez (44816395K-52934696N), da concesión que se indica a continuación:</p>
    <p>Identificación:</p>
    <p>Tipo: batea. </p>
    <p>Nome: <em>Pablito I.</em></p>
    <p>Localización: </p>
    <p>Cuadrícula n.º: 18.</p>
    <p>Polígono: B.</p>
    <p>Distrito: Ribeira (A Coruña).</p>
    <p>Especies autorizadas: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde outorgamento: 4.6.1974.</p>
    <p>Remate vixencia: 15.12.2019.</p>
    <p>Actual titular: María Gema Sánchez Torrado (76493829S).</p>
    <p>Novos titulares: Jesús María Piñeiro Romero e María Jesús Mariño Sánchez (44816395K-52934696N).</p>
    <p>Baixo as seguintes condicións:</p>
    <p>Primeira. O titular deberá presentar no prazo máximo dun mes, contado desde o día seguinte ao da publicación da presente resolución no<em> Diario Oficial de Galicia</em>, orixinal ou fotocopia cotexada da seguinte documentación:</p>
    <p>Documento notarial da transmisión ou doazón.</p>
    <p>Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. O novo titular da concesión queda subrogado nos dereitos e obrigas do anterior, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Medio Rural e do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 22 de febreiro de 2012.</p>
    <footer><p>P.A. (Resolución 25.1.2012)<br>Juan Carlos Barreiro González<br>Xefe de Coordinación da Área do Mar</p></footer>

