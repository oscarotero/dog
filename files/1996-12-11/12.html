---
date: '1996-12-11'
id: C6D6
page: 11
number: 241
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (466/1995).
range: Cédula
url: 'https://www.xunta.gal/dog/Publicados/1996/19961211/AnuncioC6D6_gl.html'
---
<p>Gonzalo-Jorge Cabaleiro de Saa, secretario da Administración de xustiza con destino no Xulgado de Primeira Instancia e Instrucción número dous dos de Santiago de Compostela.</p>
<p>Certifico que no libro de sentencias dictadas por este xulgado en procedementos civís consta a recaída nos autos de xuízo executivo número 466/1995</p>
<p>cun encabezamento e parte dispositiva do teor literal seguinte:</p>
<p>«Sentencia. Na cidade de Santiago de Compostela o trinta de abril de mil novecentos noventa e seis. Javier Míguez Poza, maxistrado-xuíz do Xulgado de Primeira Instancia e Instrucción número dous dos desta capital, viu os presentes autos de xuízo executivo, seguidos perante este xulgado co número 466/1995, promovidos por Banco Zaragozano, S.A., representado polo procurador García-Piccoli e dirixido polo letrado Núñez Naya, contra Héctor Osvaldo Márquez Lorenzo e Paula María González Vaamonde con domicilio en rúa dos Irmandiños 11-4-dereita de Santiago de Compostela e contra Osvaldo Óscar Márquez e María del Carmen Lorenzo Balsa declarados en rebeldía.</p>
<p>Decido que debo mandar e mando seguir adiante a execución despachada, ata facer remate dos bens embargados a Héctor Osvaldo Márquez Lorenzo, Paula María González Vaamonde, Osvaldo Óscar Márquez e María del Carmen Lorenzo Balsa, e co seu producto enteiro e cumprido pagamento á parte actora, das responsabilidades polas que se despachou a execución, a cantidade de 764.607 pesetas, importe do principal e ademais do pagamento dos xuros de demora e as custas, ó pagamento do cal debo condenar e condeno expresamente á parte demandada.</p>
<p>Contra esta sentencia, por non ser firme, poderá interpoñerse neste xulgado, e para ante a Audiencia Provincial da Coruña, recurso de apelación no prazo improrrogable de cinco días, contados desde a súa notificación.</p>
<p>A sentencia preinserida foi publicada no mesmo día da súa data polo maxistrado-xuíz que a subscribe, e para que conste e para lle que sirva de notificación en forma á demandada en situación procesual de rebeldía, expido e asino a presente cédula en Santiago de Compostela o dezaoito de outubro de mil novecentos noventa e seis.</p>
<p>Rubricado</p>
<p>9005</p>

