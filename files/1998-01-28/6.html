---
date: '1998-01-28'
id: 986A
page: 737
number: 18
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 26 de novembro de 1997, da Delegación Provincial de Lugo, pola
  que se dispón a inscrición no rexistro e publicación, no Diario Oficial de
  Galicia, do acordo da comisión negociadora do convenio colectivo de ámbito
  provincial para o sector da insdustria de ebanistería e afíns de Lugo, para a
  corrección da táboa salarial do convenio.
range: Resolución
url: 'https://www.xunta.gal/dog/Publicados/1998/19980128/Anuncio986A_gl.html'
---
<p>Visto o texto do acordo firmado o día 14 de novembro de 1997, pola comisión negociadora do convenio colectivo para o sector da industria de ebanistería e afíns de Lugo (código 2700245), integrada polas representacións da Asociación Provincial de Empresarios de Ebanistería de Lugo e das centrais sindicais</p>
<p>UGT, CC.OO., USO y CIG, mediante o que se acorda a corrección da táboa salaria do convenio, e de conformidade co disposto no artigo 90 apartados 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remiti-lo texto do mentado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Lugo, 26 de novembro de l997.</p>
<p>(Decreto 13/1994, do 20 de xaneiro)</p>
<p>Rafael Díaz Iglesias</p>
<p>Secretario provincial de Lugo</p>
<p>Acta</p>
<p>En Lugo, ás 12 horas do día 11 de novembro de 1997, reúnense nos locais da Confederación de Empresarios de Lugo (praza de Santo Domingo, 6-8, 2º) as persoas á marxe relacionadas, co obxecto de proceder á corrección da táboa salarial do convenio colectivo provincial da primeira transformación da madeira de Lugo para o período que vai do 1-4-1997 ó 31-3-1998.</p>
<p>Os representantes da Asociación Provincial de Empresarios de Primeira Transformación da Madeira, Rematantes e Aserradoiros de Lugo, son todos eles membros da comisión negociadora do referido convenio clectivo.</p>
<p>Tal condición desempeñaraán tamén os representantes das centrais sindicais UGT, CC.OO., CIG e USO.</p>
<p>Os representantes da central sindical CIG comparecen en calidade de representantes dun sindicato coa condición de máis representativo na Comunidade Autónoma e na calidade de interesado na corrección que se acorda.</p>
<p>Os asistentes expoñen como antecedentes:</p>
<p>I. A asociación empresarial comparecente e mailas centrais sindicais UGT, CC.OO., e USO constituíron a comisión negociadora do convenio colectivo en data 3 de xuño de 1997, procedendo ó asinamento do texto e maila súa táboa salarial en data 24 de xuño de 1997, sendo rexistradas as actas correspondentes, xunto co texto e táboa salarial do convenio na Delegación Provincial de Lugo da Consellería de Xustiza, Interior e Relacións Laborais en data 30 de xuño de 1997.</p>
<p>II. O convenio colectivo provincial da primeira transformación da madeira de Lugo para o período de vai desde o 1 de abril de 1997 ata o 31 de marzo de</p>
<p>1998 publicouse no BOP de Lugo, número 188, do 18 de agosto de 1997.</p>
<p>III. Que as partes acordaron en su día, coa excepción da central sindical CIG, o asinamento do convenio referido no número anterior aplicando o contido do convenio colectivo estatal da madeira, publicado no Boletín Oficial del Estado do 20 de maio de 1996.</p>
<p>Segundo o mencionado, procedeuse a aplica-la xornada, incremento salarial, e compensación pola perda da antigüidade acordado no convenio colectivo estatal da madeira.</p>
<p>IV. Que, unha vez publicado o convenio colectivo provincial da primeira transformación da madeira de Lugo xorden dúbidas, ó discrepa-la central sindical CIG, sobre a correcta aplicación do previsto no convenio colectivo estatal da madeira en relación á compensación pola perda da antigüidade, polo que se procede a remitir consulta á Comisión Mixta Paritaria do convenio colectivo estatal da madeira.</p>
<p>V. Que o 28 de octubre de 1997, a Comisión Mixta Paritaria do convenio colectivo estatal da madeira emite contestación ó escrito de consulta remitido polos membros da comisión negociadora do convenio colectivo provincial de primeira transformación da madeira de Lugo, constantándose a aplicación, neste último convenio, da compensación pola perda da antigüidade de forma non axustada ó convenio colectivo estatal da madeira.</p>
<p>VI. Que, sendo o acordo da comisión negociadora do convenio colectivo provincial da primeira transformación da madeira de Lugo a aplicación do convenio colectivo estatal da madeira, ó constatarse a existencia de erro na compensación pola perda de antigüidade, adóptanse os seguintes acordos:</p>
<p>Primeiro.-Os membros da comisión negociadora do convenio colectivo provincial de primeira transformación da medeira de Lugo, isto é, a Asociación Provincial de Empresarios da Primeira Transformación da Madeira, Rematantes e Aserradoiros de Lugo e mailas centrais sindicais UGT, USO e CC.OO. acordan a corrección da táboa salarial do referido convenio co obxecto de acomodala ó previsto no convenio colectivo estatal da madeira para a compensación pola perda da antigüidade, procedéndose ó asinamento da táboa xa corrixida.</p>
<p>Así mesmo acórdase que as diferencias de salarios que teñan que aboárselles ós traballadores como consecuencia da nova táboa se farán efectivos no prazo de 2 meses contados a partir da publicación da presente acta, e maila táboa anexa, no BOP de Lugo.</p>
<p>Pola súa parte, a central sindical CIG manifesta neste acto o seguinte: que estes acordos foron tomados a raíz de que a CIG presentou conflicto colectivo ante o Xulgado do Social por entender que os traballadores de Lugo perdían masa salarial, por ser incorrecta a aplicación do concepto de compensación pola perda da antigüidade. Así mesmo, manifestamo-lo noso rexeitamento ó convenio estatal da madeira e a nosa vontade de asinar un convenio galego do sector de primeira transformación da madeira e aserradorios,</p>
<p>o que se igualen os salarios das catro provincias galegas.</p>
<p>Así mesmo, as partes asinantes, isto é, as centrais sindicais UGT, CC.OO. e USO e maila Asociación Provincial de Empresarios de Primeira Transformación da Madeira, Rematantes e Aserradoiros de Lugo, manifestan que os acordos contidos na presente acta foron tomados a raíz da resolución dictada pola Comisión Mixta Paritaria do convenio colectivo estatal da madeira do 28 de outubro de 1997.</p>
<p>Segundo.-Remiti-la presente acta, xunto coa táboa salarial anexa, á autoridade laboral competente para os efectos legais oportunos.</p>
<p>E en proba de conformidade, asinan a presente acta as persoas á marxe relacionadas no lugar e data indicados no encabezamento.</p>
<p>Asistentes:</p>
<p>Pola Asociación Provincial de Empresarios de Primeira Transformación da Medeira, Rematantes e Aserradoiros de Lugo.</p>
<p>-Fortunato Lorenzo Folgueiro.-Francisco Romero Diéguez.-José Fernández Fernández.-Antonio Besteiro Fernández.</p>
<p>Polas centrais sindicais:</p>
<p>UGT (55,2%).</p>
<p>-Adolfo Mosteirín Turia.-Mª Jesús Blanco Cadahia.-José Luis Castrillón.-Francisco Domenech Fanego.-Alfonso García Capón.</p>
<p>USO (27,6%).</p>
<p>-Manuel Expósito López.-Manuel Silvarey Cabado.-Mª Carmen Arias Río.</p>
<p>CC.OO. (3,4%)</p>
<p>-Jesús Varela Lodeiro.-Ángel Barreiro Pérez.</p>
<p>CIG (13,8%).</p>
<p>-Ignacio Javier García Gómez</p>
<p>Táboa salarial vixente do 1-4-1997 ó 31-3-1998</p>
<table><tbody><tr><td></td></tr>
<tr><td></td></tr>
<tr><td>Categorías profesionais</td><td>Salario base</td><td>Plus
asistencia</td><td>Compensación
antigüidade
(mes)</td><td>Compensación
antigüidade
(ano)</td><td>Quinquenio
consolidade</td><td>Total anual</td></tr>
<tr><td></td></tr>
</tbody></table>
<table><tbody><tr><td>Encargado, xefe de oficina</td><td>2.880</td><td>122</td><td>1.304</td><td>18.256</td><td>57.046</td><td>1.269.767</td></tr>
<tr><td></td></tr>
<tr><td>Oficial de 1ª, viaxante, serrador, medidor, conductor</td><td>2.820</td><td>122</td><td>1.277</td><td>17.878</td><td>55.858</td><td>1.243.889</td></tr>
<tr><td></td></tr>
<tr><td>Afiador, oficial de 2ª, serrador de serra circular</td><td>2.778</td><td>122</td><td>1.258</td><td>17.612</td><td>55.044</td><td>1.225.773</td></tr>
<tr><td></td></tr>
<tr><td>Axudante</td><td>2.696</td><td>122</td><td>1.221</td><td>17.094</td><td>53.416</td><td>1.190.405</td></tr>
<tr><td></td></tr>
<tr><td>Peón especialista</td><td>2.688</td><td>122</td><td>1.217</td><td>17.038</td><td>53.240</td><td>1.186.949</td></tr>
<tr><td></td></tr>
<tr><td>Peón vixilante</td><td>2.674</td><td>122</td><td>1.210</td><td>16.940</td><td>52.954</td><td>1.180.901</td></tr>
<tr><td></td></tr>
<tr><td>Aprendiz</td><td>2.141</td><td>122</td><td>970</td><td>13.580</td><td>42.416</td><td>951.016</td></tr>
<tr><td></td></tr></tbody></table>
<p>188</p>

