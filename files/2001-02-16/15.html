---
date: '2001-02-16'
id: 2FFE
page: 2
number: 34
agency: CONSELLERÍA DE SANIDADE E SERVICIOS SOCIAIS
section: IV. OPOSICIÓNS E CONCURSOS
title: >-
  Orde do 1 de febreiro de 2001 pola que se anuncia a convocatoria pública para
  a provisión, polo sistema de libre designación, de postos de traballo vacantes
  nos servicios centrais e periféricos do Servicio Galego de Saúde.
range: Orde
url: 'https://www.xunta.gal/dog/Publicados/2001/20010216/Anuncio2FFE_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e en uso das atribucións conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I.</p>
<p>Segundo.-Poderán concorrer a ela os funcionarios de carreira que reúnan as condicións sinaladas no anexo I.</p>
<p>O significado das claves numéricas que aparecen na columna corpo ou escala dos postos de traballo incluídos no anexo I da presente orde, é o establecido na resolución da Consellería da Presidencia e Administración Pública do 12 de marzo de 1999, publicada no DOG nº 56, do 23 de marzo, nas súas páxinas 3.284 e 3.285.</p>
<p>Terceiro.-As solicitudes para participar nesta convocatoria dirixiranse por escrito ó conselleiro de Sanidade e Servicios Sociais (edificio administrativo San Caetano, bloque 2-2º, Santiago de Compostela), segundo o modelo que se inclúe como anexo II a esta orde.</p>
<p>As ditas solicitudes poderanse presentar no rexistro xeral da Consellería de Sanidade e Servicios Sociais, nos das súas delegacións provinciais, nos das direccións provinciais do Sergas ou en calquera das oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ó da publicación desta orde no Diario Oficial de Galicia.</p>
<p>Cuarto.-Os aspirantes deberán unirlle á petición un currículum vitae e xustificar documentalmente os méritos que aleguen.</p>
<p>Os méritos alegados e non probados da maneira que vimos de sinalar non se terán en conta.</p>
<p>Quinto.-Esta convocatoria será resolta pola Consellería de Sanidade e Servicios Sociais. A resolución</p>
<p>farase pública no Diario Oficial de Galicia e poderá declararse deserto o posto de traballo, de considerarse oportuno.</p>
<p>Sexto.-O nomeamento dun funcionario con destino definitivo noutra Administración pública ou que preste os seus servicios na Comunidade Autónoma como consecuencia dunha comisión de servicios concedida conforme o disposto na disposición transitoria oitava punto 4º da Lei 30/1984, do 2 de agosto, que resulte seleccionado para ocupa-lo posto de traballo anunciado, estará condicionado a que a súa Administración emita informe favorable sobre el, conforme o previsto no Real decreto 28/1990, do 15 de xaneiro, e demais disposicións concordantes.</p>
<p>Sétimo.-O prazo de toma de posesión será de tres días, se o destino anterior está na mesma localidade cá do novo destino, e dun mes, se están en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación da resolución no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da súa publicación no Diario Oficial de Galicia.</p>
<p>Oitavo.-Contra esta orde, que pon fin á vía administrativa, poderá interpoñer potestativamente recurso de reposición ante este mesmo órgano, no prazo dun mes contado a partir do día seguinte ó da súa</p>
<p>publicación. De non estima-la interposición deste recurso, poderá interpoñer recurso contencioso-administrativo ante o xulgado do contencioso-administrativo competente, no prazo de dous meses contados a partir do día seguinte ó da súa publicación.</p>
<p>Santiago de Compostela, 1 de febreiro de 2001.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>ANEXO I</p>
<p>Código do posto: SG.S03.00.003.15770.013.</p>
<p>Denominación do posto: xefe de Servicio de Programas de Calidade e Investigación.</p>
<p>Dependencia: División de Asistencia Sanitaria do Sergas.</p>
<p>Localidade: Santiago de Compostela.</p>
<p>Tipo de posto: S.</p>
<p>Grupo: A.</p>
<p>Nivel C.D.: 28.</p>
<p>Complemento específico: 1.772.460.</p>
<p>Corpo ou escala: 1.1/1.2/5/6/7.</p>
<p>Código do posto: SG.S99.10.007.15001.001.</p>
<p>Denominación do posto: xefe de Servicio de Inspección e Asistencia Sanitaria.</p>
<p>Dependencia: Dirección Provincial do Sergas.</p>
<p>Localidade: A Coruña.</p>
<p>Tipo de posto: S.</p>
<p>Grupo: A.</p>
<p>Nivel C.D.: 28.</p>
<p>Complemento específico: 1.488.876.</p>
<p>Corpo ou escala: 1.1/1.2/5/6/7.</p>

