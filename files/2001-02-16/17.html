---
date: '2001-02-16'
id: '3006'
page: 2
number: 34
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 25 de xaneiro de 2001 pola que se anuncia a convocatoria pública
  para a provisión, mediante o sistema de libre designación, unha praza de
  vicexerente vacante neste organismo.
range: Resolución
url: 'https://www.xunta.gal/dog/Publicados/2001/20010216/Anuncio3006_gl.html'
---
<p>Sendo necesaria a dotación da praza de vicexerente na área de recursos humanos que se especifica no anexo I desta convocatoria,</p>
<p>Este rectorado, en cumprimento do establecido nos artigos 20.1º b) da Lei 30/1984, do 2 de agosto,</p>
<p>de medidas para a reforma da función pública, 52 do R.D. 364/1995, do 10 de marzo, do Regulamento xeral de ingreso, provisión de postos de traballo e promoción do persoal ó servicio da administración xeral do Estado, e 70 dos estatutos da Universidade da Coruña, aprobados polo Decreto 253/1992, do 10 de setembro, e modificados polo Decreto 245/1998, do 30 de xullo, e demais normativa de procedente aplicación, convoca a súa provisión conforme as seguintes bases:</p>
<p>Primeira.-Poderán participar nesta convocatoria os funcionarios de carreira das escalas de técnicos de xestión ou de xestión con destino definitivo na Universidade da Coruña e os funcionarios de carreira dos grupos A pertencentes a corpos e escalas da Administración do Estado, das comunidades Autónomas e da Administración local, así como de escalas propias doutras universidades.</p>
<p>Segunda.-As solicitudes irán dirixidas ó rector da Universidade da Coruña, empregando o modelo que consta como anexo II a esta convocatoria e presentaranse no rexistro xeral desta universidade (Mestranza, s/n. 15001 A Coruña) ou remitiranse a través das formas previstas no artigo 38.4º da Lei 30/1992, de réxime xurídico das administracións públicas e do procedemento administrativo común, no prazo de quince días, contados a partir do seguinte ó da publicación desta resolución no BOE.</p>
<p>A solicitude acompañarase dun currículum vitae, no que se especifiquen os méritos alegados polo candidato ó posto ofertado.</p>
<p>En atención á natureza do posto que se cubra poderán celebrarse entrevistas cos candidatos, que versarán sobre os méritos específicos adecuados ás características do posto, de acordo co previsto nesta convocatoria e, se é o caso, poderanse estender á comprobación dos méritos alegados.</p>
<p>Os aspirantes con algunha discapacidade poderán pedir na solicitude de participación as posibles adaptacións de tempo e medios para a realización das entrevistas.</p>
<p>A presente convocatoria, así como os actos administrativos derivados dela, poderán ser impugnados no prazo e forma establecidos na vixente Lei de réxime xurídico das administracións públicas e do procedemento administrativo común.</p>
<p>A Coruña, 25 de xaneiro de 2001.</p>
<p>José Luis Meilán Gil</p>
<p>Rector da Universidade da Coruña</p>
<p>ANEXO I</p>
<p>Denominación do posto: vicexerente.</p>
<p>Localidade: A Coruña.</p>
<p>Grupo: A.</p>
<p>Tipo de posto: singularizado.</p>
<p>Complemento de destino: 29.</p>
<p>Complemento específico mensual: 174.294 ptas.</p>
<p>Forma de provisión: libre designación.</p>
<p>Funcións do posto:</p>
<p>-Auxilia-lo xerente e substituílo nos casos de ausencia, vacante ou enfermidade.</p>
<p>-Elaborar propostas para a mellora dos procedementos administrativos e de xestión e de formación de persoal.</p>
<p>-Coordina-la xestión dos recursos humanos da universidade.</p>
<p>-Coordina-la formación do persoal de administración e servicios.</p>
<p>-Asistir a comisións e mesas relacionadas coa área de traballo.</p>
<p>-Asesora-las direccións dos centros e servicios da universidade na área de persoal.</p>
<p>-Efectua-lo seguimento dos expedientes administrativos competencia da Xerencia na área de recursos humanos.</p>
<p>-Calquera outra que lle sexa atribuída polo superior xerárquico.</p>

