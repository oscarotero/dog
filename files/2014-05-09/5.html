---
date: '2014-05-09'
id: CA04-020514-0002
page: 21110
number: 88
agency: Consellería de Economía e Industria
section: III. Outras disposicións.
title: >-
  ORDE do 29 de abril de 2014 pola que se amplía o crédito da Orde do 16 de
  xaneiro de 2014 pola que se establecen as bases reguladoras para a concesión,
  en réxime de concorrencia competitiva, das axudas encamiñadas á habilitación e
  mellora de infraestruturas dos parques empresariais da Comunidade Autónoma de
  Galicia, cofinanciadas polo Fondo Europeo de Desenvolvemento Rexional (Feder),
  no marco do programa operativo Feder Galicia 2007-2013, e se procede á súa
  convocatoria para o ano 2014 (IN519B).
range: Orde
url: >-
  https://www.xunta.gal/dog/Publicados/2014/20140509/AnuncioCA04-020514-0002_gl.html
---
<p>A través da Orde do 16 de xaneiro de 2014 (DOG núm. 15, do 23 de xaneiro), convocáronse para o ano 2014 as axudas encamiñadas á habilitación e mellora de infraestruturas dos parques empresariais da Comunidade Autónoma de Galicia, en réxime de concorrencia competitiva.</p>
    <p>O artigo 2 da parte dispositiva da Orde do 16 de xaneiro de 2014, relativo ao crédito orzamentario destinado ás axudas, establece que se destinará unha contía de 3.000.000,00 euros con cargo á aplicación orzamentaria 08.03.732A.760.0, e considera a posibilidade de incrementar as ditas cantidades en función das solicitudes presentadas e de acordo coa dispoñibilidade de crédito, non supoñendo este feito a apertura dun novo prazo de presentación de solicitudes.</p>
    <p>Para a tramitación dos expedientes de axuda desta convocatoria o crédito orzamentario inicial deberase incrementar para atender as necesidades de fondos para a súa tramitación. Polo que procede a oportuna modificación orzamentaria incorporando crédito na aplicación 08.03.732-A 760.0 «Actuacións para infraestruturas en polígonos industriais» por un importe total de 1.173.564,60 €.</p>
    <p>En consecuencia, en uso das atribucións que me foron conferidas,</p>
    <h2>DISPOÑO:</h2>
    <p>Artigo único</p>
    <p>Modificar o artigo 2 da parte dispositiva da Orde da Consellería de Economía e Industria do 16 de xaneiro de 2014, no referente ao crédito orzamentario destinado, incrementando este en 1.173.564,60 euros, pasando de 3.000.000,00 euros á cantidade final de 4.173.564,60 euros.</p>
    <p>Santiago de Compostela, 29 de abril de 2014</p>
    <footer><p>Francisco Conde López<br>Conselleiro de Economía e Industria</p></footer>

