---
date: '2020-05-12'
id: G2348-040520-0001
page: 19882
number: 91
agency: Xulgado do Social número 5 da Coruña
section: V. Administración de xustiza.
title: EDICTO (SSS 853/2018).
range: Edicto
url: >-
  https://www.xunta.gal/dog/Publicados/2020/20200512/AnuncioG2348-040520-0001_gl.html
---
<p>Eu, Eva Ortiz Suárez, letrada da Administración de xustiza do Xulgado do Social número 5 da Coruña, fago saber que no procedemento sobre seguridade social 853/2018 deste xulgado do social, seguido por instancia de Jesús Costa Cotelo contra Nao Residenciales, S.L., o Servizo Público de Emprego Estatal, o Instituto Nacional da Seguridade Social, Asociados S.L. Pérez y Verdiñas e a Tesouraría Xeral da Seguridade Social A Coruña, sobre seguridade social, ditouse sentenza o 23.3.2020 cuxa resolución é a seguinte:</p>
    <p>Resolución</p>
    <p>Que debo desestimar e desestimo a demanda interposta por Jesús Costa Cotelo contra o Servizo Público Emprego Estatal, ao cal debo absolver das pretensións formuladas na súa contra.</p>
    <p>Que debo estimar e estimo parcialmente a demanda interposta por Jesús Costa Cotelo contra o Instituto Nacional da Seguridade Social, a Tesouraría Xeral da Seguridade Social, e as entidades Asociados S.L. Pérez y Verdiñas e Nao Residenciales, S.L., debo declarar e declaro que as entidades Nao Residenciales, S.L. e Asociados S.L. Pérez y Verdiñas deberon cotizar a favor de Jesús Costa Cotelo desde xuño de 2006 a decembro de 2007 na contía de 1.990,80 euros e, en consecuencia:</p>
    <p>1º. Debo condenar e condeno o Instituto Nacional da Seguridade Social a avirse a tal declaración e ao recoñecemento da pensión de incapacidade permanente en grao de absoluta que corresponda con tales bases de cotización, sen prexuízo das accións que puidese exercer fronte ás entidades Nao Residenciales, S.L. e Asociados S.L. Pérez y Verdiñas.</p>
    <p>2º. E, así mesmo, debo condenar e condeno a que as entidades Nao Residenciales, S.L. e Asociados S.L. Pérez y Verdiñas constitúan ante a Tesouraría Xeral da Seguridade Social o capital custo da diferenza da pensión de incapacidade permanente recoñecida (a razón dun 84,42 % dunha base reguladora de 850,87 euros mensuais) e a que lle correspondería percibir en atención ás bases de cotización que debería ter ingresado entre xuño de 2006 e decembro de 2007.</p>
    <p>Notifíquese a presente resolución ás partes, facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social (as devanditas cantidades deberán ser aboadas, se é por transferencia bancaria, na conta que este xulgado ten no Banco Santander, co número ES55 0049 3569 92 0005001274, debendo sinalar en concepto os seguintes díxitos: 4757000065 e número de expediente con 6 díxitos (4 para o número 2 para o ano) e, se é fisicamente, nunha oficina do Banco Santander na conta número 4757000065 e número de expediente con 6 díxitos (4 para o número e 2 para o ano), acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta miña sentenza, pronúncioo, mándoo e asínoo.</p>
    <p>Publicación. Lida e publicada foi a anterior sentenza pola maxistrada xuíza que a subscribe, no día da data, celebrando audiencia pública e na miña presenza, letrada da Administración de xustiza, do que dou fe.</p>
    <p>E para que sirva de notificación en legal forma á entidade Nao Residenciales, S.L. e á entidade Asociados S.L. Pérez y Verdiñas, en ignorado paradoiro, expido o presente para a súa inserción en <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 4 de maio de 2020</p>
    <footer><p>A letrada da Administración de xustiza</p></footer>

