---
date: '1997-02-03'
id: '31E2'
page: 1
number: 22
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (182/1994).
range: Edicto
url: 'https://www.xunta.gal/dog/Publicados/1997/19970203/Anuncio31E2_gl.html'
---
<p>Ángel Pantín Reigada, maxistrado xuíz do Xulgado de Primeira Instancia e Instrucción número cinco de Santiago de Compostela, e o seu partido, fai saber:</p>
<p>Que neste xulgado do meu cargo, baixo o nº 182/1994, se seguen autos de executivo outros títulos, por instancia do procurador Victorino Regueiro</p>
<p>Muñoz en representación de Sociedad Agrícola Gallega, S.A. (Soaga), contra Manuel Calvo Calvo, en reclamación de cantidade e nas súas actuacións acordouse sacar á venda en primeira e pública poxa, polo termo de vinte días e prezo de valoración pericial, o seguinte predio embargado ó demandado:</p>
<p>Rústica, labradío sequeiro de dúas áreas e cincuenta e dúas centiáreas no sitio de Prado, concello de Ames, nº 1420 do plano da zona de Santo Estevo de Covas e Santo Tomé de Ames. Linda: norte, Marcelino Ramos Vázquez; sur, Lourdes Abet Antelo e outro (1422); leste, camiño; e oeste, Rosalía Pena Capelo: Indivisible. Inscrito no Rexistro da Propiedade de Negreira, no folio 171, libro 116 de Ames, tomo 432, predio 10.904, inscrición 2ª.</p>
<p>A poxa terá lugar na sala de audiencia deste xulgado, sito na rúa Viena nº 2 do polígono das Fontiñas, o vindeiro día 17 de marzo, ás 11 horas, consonte as seguintes condicións:</p>
<p>O tipo de remate será de 504.000 pesetas, sen que se admitan ofertas que non cubran as dúas terceiras partes da dita suma.</p>
<p>Para tomar parte na licitación deberán os licitadores consignar previamente na conta de consignacións deste xulgado, número conta 1592-17-182-94, o 20% do tipo do remate.</p>
<p>Poderán facerse ofertas por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o 20% do tipo do remate.</p>
<p>Só o acredor poderá face-lo remate en calidade de cederllo a un terceiro.</p>
<p>Reservaranse en depósito por instancia do acredor as consignacións dos ofertantes que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que lle sigan pola orde das súas respectivas ofertas.</p>
<p>Os títulos de propiedade, suplidos por certificación do rexistro, atópanse de manifesto na secretaría do xulgado e deberán os licitadores conformarse con eles, sen poderen esixir outros.</p>
<p>As cargas e gravames anteriores e os preferentes, se os houber, ó crédito do demandante continuarán subsistentes, entendéndose que o rematante os acepta e queda subrogado nas responsabilidades destes, sen que se destine á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o vindeiro 21 de abril, ás 11 horas, nas mesmas condicións cá primeira, agás o tipo de remate, que será do 75% do da primeira; e, caso de resultar deserta a dita segunda poxa, celebrarase unha terceira o día vinte de maio, tamén ás 11 horas, sen suxeición a tipo, e rexerán para esta as restantes condicións fixadas para segunda.</p>
<p>Sírvalles esta publicación de notificación ós demandados para o caso de que non puidese facerse en legal forma.</p>
<p>Dado en Santiago de Compostela o dezaseis de xaneiro de mil novecentos noventa e sete.</p>
<p>O secretario</p>
<p>Rubricado</p>
<p>361</p>

