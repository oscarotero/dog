---
date: '1997-02-03'
id: 31A6
page: 1
number: 22
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 17 de xaneiro de 1997, da Delegación Provincial da Coruña, pola
  que se dispón a isncrición no rexistro e a publicación no Diario Oficial de
  Galicia do acordo complementario ó convenio colectivo de construcción.
range: Resolución
url: 'https://www.xunta.gal/dog/Publicados/1997/19970203/Anuncio31A6_gl.html'
---
<p>Visto o expediente do acordo complementario ó convenio colectivo da construcción, que tivo entrada nesta delegación provincial o día 14-1-1997, subscrito en representación da parte económica por</p>
<p>APECCO e, da parte social, por Unión Xeral de Traballadores e Comisións Obreiras, o día 10-1-1997, de conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 17 de xaneiro de 1997.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Convenio construcción provincia da Coruña</p>
<p>Asistentes:</p>
<p>-Por APECCO:</p>
<p>Antonio Torres Sánchez.</p>
<p>Silviano Pizarro Gómez.</p>
<p>Antonio Fernández Chao (asesor).</p>
<p>Miguel García Eiroa (secretario).</p>
<p>-Por UGT:</p>
<p>Jesús Calvo Ropmero.</p>
<p>Ramón Calvo Romero.</p>
<p>-Por CC.OO:</p>
<p>Juan Mª García Blanco.</p>
<p>Santiago Huertas Pozurrama.</p>
<p>-Por CIG:</p>
<p>Ezequiel Cancela Martínez.</p>
<p>Vicente Moreira Sobrido.</p>
<p>Na cidade da Coruña, o 10 de xaneiro de 1997, ás 17 horas, reúnense nos locais de APECCO os señores arriba sinalados.</p>
<p>Aberta a sesión e despois dun cambio de impresións, a representación empresarial e as centrais sindicais UXT e CC.OO. ratifican e subscriben o acordo sectorial nacional da construcción sobre o concepto económico de antigüidade, e con respecto á súa aplicación páctase o seguinte:</p>
<p>1. Fíxase como importe para percibir por día de traballo efectivo a cantidade de 45 ptas., que se fará figurar no anexo I do convenio, na columna</p>
<p>correspondente a plus de asistencia, polo que o dito plus de asistencia queda fixado en 733 ptas./día, que servirá de base para os incrementos que poidan pactarse no próximo convenio, e pagarase con efectos retroactivos desde o 1 de xaneiro de 1996, de acordo cos días efectivamente traballados por cada perceptor do dito concepto.</p>
<p>A partir do 1 de xaneiro de 1997, adicionaráselle ó mencionado plus de asistencia 45 ptas., quedando fixado en 778 ptas./día de traballo, mentres non se fixe definitivamente no próximo convenio.</p>
<p>2. Para efectos da consolidación que se establece no artigo 5, apartado a) do acordo sectorial nacional da construcción sobre o concepto económico de antigüidade, publicado no BOE nº 281/1996, seguiranse as seguintes normas:</p>
<p>a) Para determina-lo período de antigüidade que se consolidará en cada tramo, teranse en conta as anualidades que compoñen o dito tramo, procedendo a valora-lo ano completo cando a fracción deste sexa igual ou superior a 0,50, e non se computarán cando sexa inferior a 0,50.</p>
<p>b) Unha vez determinados os anos que se van consolidar, dividirase a cantidade asignada nas táboas do anexo II do convenio para o tramo en cuestión de antigüidade, por dous se se trata dun bienio e por cinco se é un quinquenio, e o cociente multiplicarase polos anos consolidados.</p>
<p>Estas normas tan só son aplicables a aqueles traballadores que o 21 de novembro de 1996 (data de publicación no BOE do ASN da construcción sobre o concepto económico de antigüidade) tivesen, polo menos, dous anos de antigüidade na empresa.</p>
<p>3. Como consecuencia do anteriormente exposto, queda derrogado o artigo 25 do vixente convenio colectivo provincial das empresas da construcción da Coruña.</p>
<p>A Confederación Intersindical Galega, (CIG) manifesta o seu desacordo co anteriormente pactado porque a súa pretensión é negociar un convenio de ámbito provincial, razón esta pola que non subscribe os acordos anteriores.</p>
<p>Como queira que a representatividade das centrais sindicais UGT e CC.OO supera a porcentaxe esixida polo artigo 89.3º do Estatuto dos traballadores, queda aprobada a adaptación do acordo sectorial nacional da construcción, sobre o concepto económico de antigüidade ó convenio provincial da Coruña.</p>
<p>Facúltase a Miguel García Eiroa, secretario, para a presentación do dito acordo para efectos da súa homologación e publicación no BOP da Coruña, seguindo os trámites oportunos no rexistro da Consellería de Xustiza, Interior e Relacións Laborais.</p>
<p>Levántase a sesión, estendéndose a presente acta, que asinan de conformidade os asistentes.</p>
<p>659</p>

