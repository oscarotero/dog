---
date: '2021-07-16'
id: G0599-070721-0004
page: 36528
number: 135
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 7 de xullo de 2021, da Secretaría Xeral Técnica da Consellería
  de Emprego e Igualdade, pola que se dá publicidade dunha encomenda de xestión
  ao medio propio Tecnologías y Servicios Agrarios, S.A., S.M.E., M.P.
  (Tragsatec) para apoio na xestión á Dirección Xeral de Emprego, Traballo
  Autónomo e Economía Social.
range: Resolución
url: >-
  https://www.xunta.gal/dog/Publicados/2021/20210716/AnuncioG0599-070721-0004_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e no artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á Resolución do 1 de xullo de 2021, da Consellería de Emprego e Igualdade, pola que se encomendan á empresa Tecnologías y Servicios Agrarios, S.A., S.M.E., M.P. (Tragsatec) tarefas de apoio para a xestión de determinadas axudas da Dirección Xeral de Emprego, Traballo Autónomo e Economía Social, coas seguintes características:</p>
    <p>– Actividade: o encargo comprende a colaboración na xestión de distintas convocatorias de axuda da Dirección Xeral de Emprego, Traballo Autónomo e Economía Social, especialmente as que conforman os distintos plans de rescate para persoas traballadoras autónomas, microempresas e outros establecementos.</p>
    <p>– Natureza e alcance da xestión encomendada: este encargo ten natureza intersubxectiva, ao ter a empresa Tecnologías y Servicios Agrarios, S.A., S.M.E., M.P. (Tragsatec) a consideración de medio propio instrumental da Administración segundo o disposto na disposición adicional vixésimo cuarta da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro, e de conformidade co disposto no artigo 47 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: o prazo de execución é de doce (12) meses e comeza o 1 de xullo de 2021.</p>
    <p>Poderá acordarse a prórroga do prazo de execución, logo de cumprimento dos trámites necesarios, por un período máximo adicional de 12 meses.</p>
    <p>– Importe: o importe do encargo ascende á cantidade de catrocentos un mil setecentos nove euros e un céntimo (401.709,01 €), con cargo á aplicación orzamentaria 11.04.322C.227.99.</p>
    <p>Santiago de Compostela, 7 de xullo de 2021</p>
    <footer><p>José Ramón Pardo Cabarcos<br>Secretario xeral técnico da Consellería de Emprego e Igualdade</p></footer>

