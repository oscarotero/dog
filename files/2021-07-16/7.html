---
date: '2021-07-16'
id: G0427-090721-0001
page: 36530
number: 135
agency: Consellería do Mar
section: III. Outras disposicións.
title: >-
  ORDE do 9 de xullo de 2021 pola que se fai pública a ampliación do importe
  existente para a concesión das axudas para investimentos en pemes de
  transformación dos produtos pesqueiros e da acuicultura, cofinanciadas co
  Fondo Europeo Marítimo e de Pesca (FEMP), convocadas pola Orde do 18 de
  decembro de 2020.
range: Orde
url: >-
  https://www.xunta.gal/dog/Publicados/2021/20210716/AnuncioG0427-090721-0001_gl.html
---
<p>A Orde do 18 de decembro de 2020 pola que se establecen as bases e se regula o procedemento tramitado como expediente anticipado de gasto, para a concesión en réxime de concorrencia competitiva de axudas para investimentos en peme de transformación dos produtos pesqueiros e de acuicultura, cofinanciadas co Fondo Europeo Marítimo e de Pesca (FEMP) e se convocan para o ano 2021 (DOG nº 262, do 31 de decembro), establece no seu artigo 4 o importe da contía máxima das axudas que ao seu abeiro da mesma poderán ser concedidas aos seus solicitantes.</p>
    <p>Unha vez revisados os expedientes presentados ao abeiro da devandita orde, comprobouse que o importe total solicitado destas axudas superaba a existencia de crédito, o que faría imposible atender a demanda da totalidade das solicitudes presentadas.</p>
    <p>Tendo en conta o indicado no artigo 4 da Orde do 18 de decembro de 2020, o importe fixado na convocatoria, así como as aplicacións a que se impute, poderase ampliar no caso de que exista crédito dispoñible derivado dunha xeración, ampliación ou incorporación de crédito, de remanentes doutras convocatorias ou en calquera dos casos e coas condicións establecidas no número 2 do artigo 30 do Regulamento da Lei de subvencións de Galicia (Decreto 11/2009, do 8 de xaneiro), sen que iso dea lugar á apertura dun novo prazo de presentación de solicitudes, salvo indicación expresa en contrario na orde que se publique para o efecto. </p>
    <p>Por todo o exposto e no uso das facultades que me foron conferidas</p>
    <h2>DISPOÑO:</h2>
    <p>Artigo único</p>
    <p>Primeiro. Amplíase o importe da contía máxima das axudas que se van conceder ao abeiro da Orde do 18 de decembro de 2020 (DOG nº 262, do 31 de decembro) para o exercicio orzamentario 2021, na cantidade de 6.456.621,16, con cargo á aplicación 15.02.723A.771.1 dos orzamentos xerais da Comunidade Autónoma de Galicia para o ano 2021.</p>
    <p>Segundo. A presente modificación non afecta o prazo establecido na referida orde para a presentación de solicitudes.</p>
    <p>Disposición derradeira</p>
    <p>Única. A presente orde producirá efectos a partir do día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 9 xullo de 2021</p>
    <footer><p>Rosa Mª Quintana Carballo<br>Conselleira do Mar</p></footer>

