---
date: '2021-07-16'
id: G0597-080721-0001
page: 36612
number: 135
agency: Consellería de Facenda e Administración Pública
section: IV. Oposicións e concursos.
title: >-
  ACORDO do 13 de xullo de 2021, do tribunal designado para cualificar o proceso
  selectivo para o ingreso na agrupación profesional de persoal funcionario
  subalterno da Administración xeral da Comunidade Autónoma de Galicia, subgrupo
  agrupacións profesionais, convocado pola Orde do 5 de marzo de 2019, pola que
  se fai pública a data, a hora e o lugar de realización do primeiro exercicio
  do proceso selectivo para persoas aspirantes que tiveron contaxio ou contacto
  estreito con persoas contaxiadas pola COVID-19 e para unha persoa aspirante
  que non puido comparecer por parto.
range: Acordo
url: >-
  https://www.xunta.gal/dog/Publicados/2021/20210716/AnuncioG0597-080721-0001_gl.html
---
<p>En sesión que tivo lugar o día 13 de xullo de 2021, o tribunal nomeado pola Resolución do 14 de setembro de 2020, da Dirección Xeral da Función Pública, designado para cualificar o proceso selectivo para o ingreso na agrupación profesional de persoal funcionario subalterno da Administración xeral da Comunidade Autónoma de Galicia, subgrupo agrupacións profesionais, convocado pola Orde do 5 de marzo de 2019, acordou, de conformidade co disposto na base II.1.2.6 da convocatoria, que o primeiro exercicio da oposición para as persoas aspirantes que tiveron contaxio ou contacto estreito con persoas contaxiadas pola COVID-19 e para unha persoa aspirante que non puido comparecer por parto terá lugar o día 21 de xullo de 2021, en chamamento único que se iniciará ás 16.00 horas na aula 7 da Escola Galega de Administración Pública (EGAP), no polígono das Fontiñas, na rúa de Madrid, 2-4, Santiago de Compostela. </p>
    <p>Lémbraselles ás persoas aspirantes que os criterios de corrección, valoración e superación deste primeiro exercicio xa foron establecidos por acordo deste tribunal con data do 1 de xullo de 2021 e que foron publicados na páxina web de Función Pública.</p>
    <p>Os aspirantes deberán ir provistos de DNI ou de documento fidedigno acreditativo da súa identidade, a xuízo do tribunal, lapis do número 2 e goma de borrar. </p>
    <p>Non se permitirá o acceso ás aulas en que se realice o exercicio con teléfonos móbiles, reloxos intelixentes, axendas electrónicas ou calquera outro instrumento de que se poida valer o aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Serán de obrigado cumprimento as normas COVID para o desenvolvemento das probas dun proceso selectivo establecidas no Protocolo de actuacións para a realización de probas dos procesos selectivos das OPE da Administración autonómica de Galicia.</p>
    <p>Santiago de Compostela, 13 de xullo de 2021</p>
    <footer><p>Javier Suárez Salvado<br>Presidente do tribunal</p></footer>

