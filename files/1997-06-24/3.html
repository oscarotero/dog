---
date: '1997-06-24'
id: 7FCA
page: 6
number: 120
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 10 de xuño de 1997 pola que se declara de interese galego a Fundación
  Cel-Iniciativas por Lugo.
range: Orde
url: 'https://www.xunta.gal/dog/Publicados/1997/19970624/Anuncio7FCA_gl.html'
---
<p>Con data do 27 de maio de 1997, publicouse no Diario Oficial de Galicia a orde da Consellería de Presidencia e Administración Pública do 14 de maio de 1997, pola que se clasifica como de interese industrial a Fundación Cel-Iniciativas por Lugo, adscribíndose á Consellería de Industria e Comercio, que terá que exerce-lo protectorado plenamente sobre ela.</p>
<p>Esta fundación, de acordo co establecido no artigo 5 dos seus estatutos, ten por obxecto e finalidade afectar un patrimonio á realización, sen ánimo de lucro, de fins xerais de interese galego no ámbito sectorial e territorial a que a súa denominación e fins se contraen.</p>
<p>Por todo isto, e en virtude das competencias que me confire o artigo 34.12º da Lei 1/1983, do 22 de febreiro, reguladora da Xunta e do seu presidente, e segundo o establecido nos artigos 8º da Lei 7/1983, do 22 de xuño, de réxime das fundacións de interese galego, e 32.3º do Decreto 248/1992, do 18 de xuño, polo que se aproba o réxime de organización e funcionamento do protectorado das fundacións de interese galego,</p>
<p>DISPOÑO:</p>
<p>Artigo único.</p>
<p>1º. Declarar de interese galego a Fundación Cel-Iniciativas por Lugo ó cumpri-los seus estatutos as prescricións que, para tal efecto, sinala a vixente lexislación en materia de fundacións de interese galego.</p>
<p>2º. Ordena-la inscrición da Fundación Cel-Iniciativas por Lugo na sección do Rexistro de Fundacións da Consellería de Industria e Comercio para os efectos constitutivos que sinala a Lei 7/1983,</p>
<p>do 22 de xuño, do réxime das fundacións de interese galego, modificado pola Lei 11/1991, do 8 de novembro.</p>
<p>Disposición derradeira</p>
<p>A presente orde entrará en vigor no mesmo día da súa publicación no Diario Oficial de Galicia.</p>
<p>Santiago de Compostela, 10 de xuño de 1997.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>4746</p>

