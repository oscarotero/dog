---
date: '1999-08-02'
id: 1484A
page: 9865
number: 147
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Acordo do 14 de xullo de 1999, da Delegación Provincial de Pontevedra, polo
  que se convocan para o levantamento de actas previas á ocupación os titulares
  dos predios afectados pola construcción das instalacións do proxecto de ramal
  de subministración a sucesores de Severino Gómez.
range: Acordo
url: 'https://www.xunta.gal/dog/Publicados/1999/19990802/Anuncio1484A_gl.html'
---
<p>Con data do 29 de xuño de 1999, a Dirección Xeral da Consellería de Industria e Comercio da Xunta de Galicia, autorizou as instalacións do proxecto do ramal de subministración a sucesores de Severino Gómez, que discorre polo termo municipal de Tui. Declarado de utilidade pública e urxente ocupación de conformidade co disposto nos artigos 103 e 104 da Lei 34/1998, do 7 de octubro, do sector de hidrocarburos, procede a iniciación do expediente expropiatorio.</p>
<p>Na súa virtude, esta delegación provincial, en cumprimento do disposto no artigo 52 da Lei de expropiación forzosa, do 16 de decembro de 1954, acordou convoca-los titulares dos bens e dereitos afectados para que comparezan na casa do concello onde radican os predios afectados, como punto de reunión para, con independencia de desprazarse posteriormente ó terreo e de conformidade co procedemento que establece o dito artigo, levar a cabo o levantamento das actas previas á ocupación e, se procedese, o das de ocupación definitiva.</p>
<p>Tódolos interesados, así como as persoas que sexan titulares de calquera clase de dereitos ou intereses sobre os bens afectados, deberán acudir persoalmente ou representados por persoa debidamente autorizada, e achega-los documentos acreditativos da súa titularidade máis o último recibo da contribución; pódense acompañar, pola súa conta, dos seus peritos e un notario, se o consideran oportuno.</p>
<p>Para o levantamento de actas os afectados deberán presentarse o próximo día 19 de agosto de 1999 no Concello de Tui, a partir das 10 horas.</p>
<p>A orde do levantamento das actas comunicaráselle a cada interesado mediante a oportuna cédula de</p>
<p>citación, figurando a relación de titulares convocados no taboleiro de edictos do concello sinalado.</p>
<p>É de significar que esta publicación se realiza igualmente para os efectos determinados polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, de notificación deste acordo ós titulares descoñecidos e aqueles con enderezo descoñecido.</p>
<p>No expediente expropiatorio, Gas Galicia DSG, S.A., asumirá a condición de beneficiaria, coas obrigas e os dereitos establecidos nos artigos 2.2º da Lei de expropiación forzosa e 5 do seu regulamento.</p>
<p>Pontevedra, 14 de xullo de 1999.</p>
<p>Carmen Bianchi Valcarce</p>
<p>Delegada provincial de Pontevedra</p>

