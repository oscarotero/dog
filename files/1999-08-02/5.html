---
date: '1999-08-02'
id: 1481A
page: 9853
number: 147
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 225/1999, do 15 de xullo, polo que se acepta a cesión a título
  gratuíto á Comunidade Autónoma de Galicia de dous inmobles, situados no termo
  municipal de Ribeira (A Coruña), con destino a residencia da terceira idade.
range: Decreto
url: 'https://www.xunta.gal/dog/Publicados/1999/19990802/Anuncio1481A_gl.html'
---
<p>O Pleno da Corporación Municipal do Concello de Ribeira, reunido en sesión que tivo lugar o día 22 de decembro de 1998, acordou cederlle á Comunidade Autónoma de Galicia dous inmobles, un, ou número 1 da rúa Romero Ortiz; e outro, ou número 8 das rúas Churruca e Portugal, no termo municipal de Ribeira (A Coruña), con destino a residencia da terceira idade.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma</p>
<p>galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles exceda do seu valor intrínseco; aínda que non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Ribeira acordou a cesión e logo de deliberación do Consello da Xunta de Galicia na súa reunión do día quince de xullo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta de dous inmobles, situados no termo municipal de Ribeira (A Coruña), que a seguir se describen:</p>
<p>1. Inmoble número 1 da rúa Romero Ortiz, de propiedade municipal, duns 475 m de superficie; constituído por cinco oficinas independentes que se describen da seguinte forma:</p>
<p>Predio número 1: local en planta baixa, destinado a fins comerciais ou industriais, a un voo e sen divisións interiores; que ocupa a superficie útil aproximada de 389 m; e linda, segundo se mira desde a rúa Romero Ortiz: norte, por onde ten a súa entrada a devandita rúa e caixa de escaleira de acceso ás plantas superiores; oeste, edificación número 1 da rúa Portugal e portal e caixa de escaleira; leste, estrada; e sur, casa dos irmáns Pérez Colomer. Ten comunicación interior cos predios números 2 e 3.</p>
<p>Está inscrita no Rexistro da Propiedade de Noia, no tomo 820, libro 207, folio 54, predio nº 17.405, inscrición terceira.</p>
<p>Predio número 2: local na primeira planta alta, a un voo e sen divisións interiores, que poderá ser destinado a vivenda ou ben a fins comerciais ou industriais. Ocupa a superficie útil aproximada de 475 m; e linda, segundo se mire desde a rúa Romero Ortiz; norte, a devandita rúa e caixa de escaleiras; oeste, por onde ten a súa entrada, descanso da escaleira e edificación nº 1 da rúa Portugal; leste, estrada; sur, caixas de escaleira e ascensor e casa dos irmáns Pérez Colomer. Ten comunicación interior cos predios números 1 e 3, mediante escaleira.</p>
<p>Está inscrita no Rexistro da Propiedade de Noia, no tomo 820, libro 207, folio 56, predio nº 17.406, inscrición terceira.</p>
<p>Predio número 3: local na segunda planta alta, a un voo e sen divisións interiores, que poderá ser destinado a vivenda ou ben a fins comerciais ou industriais. Ocupa a superficie útil aproximada de 475 m; e linda segundo se mire desde a rúa Romero</p>
<p>Ortiz; norte, a devandita rúa e caixa de escaleiras; oeste, por onde ten a súa entrada, descanso da escaleira e edificación nº 1 da rúa Portugal; leste, estrada; sur, caixas de escaleira e ascensor e casa dos irmáns Pérez Colomer. Ten comunicación interior cos predios números 1 e 2, mediante escaleira.</p>
<p>Está inscrita no Rexistro da Propiedade de Noia, no tomo 820, libro 207, folio 58, predio nº 17.407, inscrición terceira.</p>
<p>Predio número 4: local na terceira planta, a un voo e sen divisións interiores, que poderá ser destinado a vivenda ou ben a fins comerciais ou industriais. Ocupa a superficie útil aproximada de 383 m; e linda segundo se mire desde a rúa Romero Ortiz; norte, a devandita rúa e caixa de escaleira; oeste, por onde ten a súa entrada, descanso da escaleira, terraza e edificación nº 1 da rúa Portugal; leste, estrada; sur, caixas de escaleira e ascensor, terraza e casa dos irmáns Pérez Colomer. É anexo deste predio a expresada terraza, duns 90 m.</p>
<p>Está inscrita no Rexistro da Propiedade de Noia, no tomo 820, libro 207, folio 60, predio nº 17.408, inscrición terceira.</p>
<p>Predio número 5: local na cuarta planta, destinado a vivenda, que ocupa a superficie útil aproximada de 370 m, cunha terraza tendedeiro de 23 m 50 dm. Distribúense en: recibidor, composto por vestíbulo, hall de distribución, zona íntima, composta de dormitorio principal e tres dormitorios máis, dous cuartos de baño e dous vestidores; zona de servicio composta por cociña, oficio, lavabo oficio, cuarto do ferro, dormitorio de servicio con capacidade para dúas camas, despensa e medio baño. Ocupa unha superficie útil aproximada de 370 m, e linda segundo se mire desde a rúa Romero Ortiz; norte, a devandita rúa e caixa de escaleira; oeste, por onde ten a súa entrada, descanso da escaleira, edificación nº 1 da rúa Portugal, e terraza anexa do predio nº 3; leste, estrada; sur, caixas de escaleira e ascensor, a devandita terraza e casa dos irmáns Pérez Colomer. É anexo desta vivenda o faiado situado na planta baixo cuberta, duns 370 m útiles.</p>
<p>Está inscrita no Rexistro da Propiedade de Noia, no tomo 820, libro 207, folio 62, predio nº 17.409, inscrición terceira.</p>
<p>2. Inmoble número 8 das rúas Churruca e Portugal, descritos da seguinte forma:</p>
<p>«Casa de planta baixa e primeiro piso, destinada a oficinas de almacén, número 8, construída no punto ou sitio coñecido por Picán ou rúa de Portugal, desta cidade, de 459,50 m a parte edificada e 44,80 m a parte axardinada que ten á fronte. A casa ten portas de entrada polo sur e polo oeste, e linda: sur, nunha lonxitude de 20,31 m, rúa Teruel, tendo na súa entrada un trozo de terreo destinado a patio ou xardín, que mide de largo 2,20 m por toda a lonxitude da devandita estrema e está pechado con enreixado de ferro; norte, casa de herdeiros de Manuel Fernández Colomer, hoxe máis do concello, en liña de 28,85 m; leste, ribeira-mar, en liña de 24,66 m, hoxe rúa; oeste, en liña de 15,85 m, rúa de Portugal».</p>
<p>Está inscrita no Rexistro da Propiedade de Noia, no tomo 942, libro 237, folio 182, predio 3.978(n), inscrición 7ª.</p>
<p>Artigo 2º</p>
<p>Os inmobles cedidos destinaranse a residencia da terceira idade.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, quince de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

