---
date: '1999-08-02'
id: '14812'
page: 9852
number: 147
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 223/1999, do 15 de xullo, polo que se acepta a cesión a título
  gratuíto á Comunidade Autónoma de Galicia de tres terreos de 1.043, 1.160 e
  1.028 m, sitos na parroquia de Bembibre, termo municipal de Val do Dubra (A
  Coruña), para a construcción dun centro de educación secundaria.
range: Decreto
url: 'https://www.xunta.gal/dog/Publicados/1999/19990802/Anuncio14812_gl.html'
---
<p>O Pleno da Corporación Municipal do Concello de Val do Dubra, reunido en sesións realizadas os días 26 de novembro de 1998 e o 31 de marzo de 1999, acordou cederlle á Comunidade Autónoma de Galicia tres terreos, situados na parroquia de Bembibre, no termo municipal de Val do Dubra (A Coruña), para a construcción dun centro de educación secundaria.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda.</p>
<p>Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles exceda do seu valor intrínseco; aínda que non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Val do Dubra acordou a cesión e logo de deli</p>
<p>beración do Consello da Xunta de Galicia na súa reunión do día quince de xullo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta de tres terreos situados na parroquia de Bembibre, no termo municipal de Val do Dubra (A Coruña), que a seguir se describen:</p>
<p>1. Terreo segregado das parcelas A e B do terreo chamado Ribas, coñecido por Agra de Canle ou Socortes, que corresponde á parte do terreo nº 163 do plano de concentración parcelaria de Bembibre; ocupa esta parcela a superficie de 1.043 m Linda: norte, resto segregado do terreo matriz e Consuelo Iglesias Cornes, (158); sur, Dolores Pumar Rodríguez e camiño; leste, Carmen Varela Iglesias; oeste, peche do colexio público de Bembibre e Dolores Pumar Rodríguez.</p>
<p>Inscrita en favor do Concello de Val do Dubra, no Rexistro da Propiedade de Ordes, no tomo 658, libro 80 de Ordes, folio 171, predio nº 13.897.</p>
<p>2. Terreo parcela C do terreo Ribas, coñecido por Agra de Canle ou Socortes, que corresponde á parte de terreo nº 163 do plano de concentración parcelaria de Bembibre, destinada a labradío, que mide a superficie de 1.160 m Limita: norte, Consuelo Iglesias Cornes; sur, núcleo urbano de Casal (Manuel Abelenda Oreiro); leste, Manuel Abelenda Iglesias (159), e Pedro Abelenda Cornes (497); oeste, a parcela B que se lle adxudicou ó seu irmán José Varela Iglesias.</p>
<p>Inscrita en favor do Concello de Val do Dubra, no Rexistro da Propiedade de Ordes, no tomo 658, libro 80 de Ordes, folio 169, predio nº 13.895.</p>
<p>3. Terreo polo leste do predio nº 164 do plano de concentración parcelaria de Bembibre. Sequeiro, no sitio de Ribas, que mide unha superficie de 1.028 m Linda: norte, José Varela Iglesias; sur, núcleo urbano de Casal; leste, núcleo urbano de Casal e José Iglesias Varela; oeste, resto do predio matriz, (hoxe terreos do Colexio Público de Bembibre).</p>
<p>Inscrito en favor do Concello de Val de Dubra no Rexistro da Propiedade de Ordes no tomo 677, libro 83 de Ordes, folio 45, predio número 13.440.</p>
<p>Artigo 2º</p>
<p>Os inmobles cedidos destinaranse á construcción dun centro público de educación secundaria.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, quince de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

