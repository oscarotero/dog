---
date: '2020-06-01'
id: G0424-250520-0003
page: 21822
number: 105
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 22 de maio de 2020, da Dirección Xeral de Orientación e
  Promoción Laboral, pola que se redistribúen os créditos orzamentarios
  recollidos na Orde do 2 de maio de 2019 pola que se establecen as bases
  reguladoras para a concesión de subvencións no marco do Plan de formación para
  o emprego (persoas traballadoras ocupadas) e se procede á súa convocatoria
  para os exercicios 2019 e 2020 (código de procedemento TR302A).
range: Resolución
url: >-
  https://www.xunta.gal/dog/Publicados/2020/20200601/AnuncioG0424-250520-0003_gl.html
---
<p>Mediante a Orde do 2 de maio de 2019, que se publicou no <em>Diario Oficial de Galicia </em>número 99, do 27 de maio, establecéronse as bases reguladoras e convocáronse subvencións para a programación de accións formativas dirixidas ás persoas traballadoras ocupadas na Comunidade Autónoma de Galicia para os exercicios 2019 e 2020.</p>
    <p>No artigo 4 desta orde recóllese o financiamento das axudas previstas con cargo ás aplicacións orzamentarias 09.41.323B.471.0 e 09.41.323B.481.0, cunha contía inicial de 5.000.000 € distribuída entre as anualidades 2019 (2.000.000 €) e 2020 (3.000.000 €), procedentes de fondos finalistas do Servizo Público de Emprego Estatal. </p>
    <p>No mesmo artigo establécese que eses créditos poderán ser obxecto de modificacións nos supostos e nas condicións previstos nos artigos 30 e 31 do Regulamento da Lei de subvencións de Galicia, aprobado polo Decreto 11/2009, do 8 de xaneiro.</p>
    <p>Unha vez instruídos os expedientes e obtida a relación de solicitudes que cumpren coas condicións establecidas nas bases reguladoras para adquirir a condición de entidade beneficiaria, cómpre realizar unha redistribución do crédito entre as distintas aplicacións orzamentarias.</p>
    <p>De acordo co disposto no artigo 31 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro (DOG núm. 20, do 29 de xaneiro de 2009), cando a contía total máxima das subvencións convocadas se distribúa entre distintos créditos orzamentarios, a alteración da devandita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>Por todo o anterior, </p>
    <h2>RESOLVO:</h2>
    <p>Primeiro. Modificar o crédito destinado ás axudas convocadas na Orde do 2 de maio de 2019 pola que se establecen as bases reguladoras para a concesión de subvencións no marco do Plan de formación para o emprego (persoas traballadoras ocupadas) e se procede á súa convocatoria para os exercicios 2019 e 2020, redistribuíndo o crédito previsto na dita orde para a anualidade 2020 da seguinte maneira, sen variar o orzamento total:</p>
    <table>
     <tbody>
      <tr>
       <td colspan="4">Anualidade 2020</td>
      </tr>
      <tr>
       <td>Aplicación orzamentaria</td>
       <td>Orzamento inicial</td>
       <td>Modificacións</td>
       <td>Orzamento final</td>
      </tr>
      <tr>
       <td>09.41.323B.471.0</td>
       <td>2.300.000,00</td>
       <td>450.310,05</td>
       <td>2.750.310,05</td>
      </tr>
      <tr>
       <td>09.41.323B.481.0</td>
       <td>700.000,00</td>
       <td>-450.310,05</td>
       <td>249.689,95</td>
      </tr>
      <tr>
       <td>Total</td>
       <td>3.000.000,00</td>
       <td></td>
       <td>3.000.000,00</td>
      </tr>
     </tbody>
    </table>
    <p>A distribución prevista inicialmente para a anualidade 2019 non sufriu ningunha modificación.</p>
    <p>Segundo. Esta modificación, unha vez publicada no <em>Diario Oficial de Galicia</em>, non implicará apertura de prazo para presentar novas solicitudes.</p>
    <p>Santiago de Compostela, 22 de maio de 2020</p>
    <footer><p>Pablo Casal Espido<br>Director xeral de Orientación e Promoción Laboral</p></footer>

