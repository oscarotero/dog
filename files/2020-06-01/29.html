---
date: '2020-06-01'
id: L130-200520-0001
page: 21894
number: 105
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación do cambio de uso do Plan xeral de ordenación municipal
  vixente na parcela sita no lugar Castaño de Eirís, 1D, A Coruña, polo uso de
  benestar social e asistencial público (expediente 631/2020/74).
range: Anuncio
url: >-
  https://www.xunta.gal/dog/Publicados/2020/20200601/AnuncioL130-200520-0001_gl.html
---
<p>O Pleno do Concello, na sesión do 14 de maio de 2020, adoptou, entre outros, o seguinte acordo:</p>
    <p>Primeiro. Cambiar o uso de equipamento docente de titularidade privada ED (Pv) previsto no documento do Plan xeral de ordenación municipal do Concello da Coruña para a parcela sita no lugar Castaño de Eirís, 1D, coa referencia catastral 9291703NJ4999S0001JD, titularidade da Comunidade Autónoma de Galicia, polo uso de benestar social e asistencial público AS (Pb), reflectido no plano de ordenación que se xunta a este acordo.</p>
    <p>Segundo. Publicar este acordo no <em>Diario Oficial de Galicia</em>, remitilo á Consellería de Medio Ambiente, Territorio e Vivenda da Xunta de Galicia para súa inscrición no Rexistro de Planeamento Urbanístico de Galicia e publicalo no <em>Boletín Oficial </em>da provincia. </p>
    <p>Terceiro. Notificar o acordo ás áreas e departamentos municipais interesados na súa aplicación.</p>
    <p>O contido íntegro do cambio de uso aprobado pódese consultar nas dependencias municipais de Urbanismo, no enderezo electrónico https://www.coruna.gal/urbanismo na epígrafe Planeamiento/planeamiento vigente, ou ben, desde a mesma web, a través do Visor Estado Desarrollo PXOM 2013.</p>
    <p>Contra esta disposición administrativa de carácter xeral pódese interpoñer directamente recurso contencioso-administrativo, perante a sala correspondente do Tribunal Superior de Xustiza de Galicia (artigo 84.1 da Lei 2/2016, do 10 de febreiro, do solo de Galicia e artigo 201.1 do seu regulamento), no prazo de dous meses que se contarán a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 20 de maio de 2020</p>
    <footer><p>A alcaldesa<br>P.D. (Decreto 3829, do 17.6.2019)<br>Juan Manuel Díaz Villoslada<br>Concelleiro delegado de Urbanismo, Vivenda, Infraestruturas e Mobilidade</p></footer>

