---
date: '2012-11-07'
id: G2345-171012-0001
page: 41745
number: 212
agency: Xulgado do Social número 2 da Coruña
section: V. Administración de xustiza.
title: EDICTO (471/2010).
range: Edicto
url: >-
  https://www.xunta.gal/dog/Publicados/2012/20121107/AnuncioG2345-171012-0001_gl.html
---
<p>María Adelaida Egurbide Margañón, secretaria do Social número 2 da Coruña, fago saber que por resolución ditada o día 17.10.2012 no proceso seguido por instancia de Marcos Turnes García contra Alicatados Construcciones Esperante, S.L. e Fogasa, en reclamación por cantidade, se rexistrou co número 471/2010 e se acordou notificar a Alicatados Construcciones Esperante, S.L. a decisión de sentenza seguinte:</p>
    <p>«Decido que estimando a demanda interposta por Marcos Turnes García contra a empresa Alicatados y Construcciones Esperante, S.L., debo declarar e declaro o dereito do demandante a percibir a cantidade de oito mil trescentos cincuenta e seis euros con corenta céntimos nos conceptos anteriormente referidos, e condeno a referida empresa ao aboamento da dita cantidade.</p>
    <p>Modo de impugnación: advírteselles ás partes que contra a presente resolución poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome desta oficina xudicial, debendo indicar no campo concepto «recurso», seguido do código «34 Social suplicación», acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola dita cantidade, no cal se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncio, mando e asino».</p>
    <p>Advírteselle ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que sirva de notificación a Alicatados y Construcciones Esperante, S.L., en ignorado paradoiro, expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 17 de outubro de 2012</p>
    <footer><p>A secretaria xudicial</p></footer>

