---
date: '2012-11-07'
id: G0168-171012-0006
page: 41757
number: 212
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (569/2012).
range: Edicto
url: >-
  https://www.xunta.gal/dog/Publicados/2012/20121107/AnuncioG0168-171012-0006_gl.html
---
<p>Marta Yanguas del Valle, secretaria xudicial de reforzo do Xulgado do Social número 4 da Coruña, fago saber que no procedemento despedimento/cesamentos en xeral 569/2012, deste Xulgado do Social, seguido por instancia de Patricia Álvarez Fernández, Silvia María San José Freire, Sabrina Arceo Arantón e María Salomé Abellón Souto contra a empresa Tiendas Punto Baby, S.A. e Fondo de Garantía Salarial, sobre despedimento, se ditou a resolución cuxo encabezamento e parte dispositiva son como segue:</p>
    <p>«Sentenza.</p>
    <p>A Coruña, 28 de setembro de 2012.</p>
    <p>Ana Rodríguez Piorno, maxistrada xuíza do Xulgado do Social número 4 (reforzo) da Coruña, ditou esta resolución nos autos de procedemento sobre despedimento 569/2012, en que foron demandantes Patricia Álvarez Fernández, Silvia María San José Freire, Sabrina Arceo Arantón e María Salomé Abellón Souto, representadas pola letrada Sra. Gil Sánchez, e demandadas a empresa Tiendas Punto Baby, S.A., así como a administración concursal da empresa Tiendas Punto Baby, S.A., representada polo administrador concursal Carlos Rodríguez Alba. Foi citado da mesma maneira o Fondo de Garantía Salarial (Fogasa).</p>
    <p>Dispoño que debo estimar e estimo a demanda interposta por Patricia Álvarez Fernández, Silvia María San José Freire, Sabrina Arceo Arantón e María Salomé Abellón Souto contra a empresa Tiendas Punto Baby, S.A., así como contra a administración concursal da empresa Tiendas Punto Baby, S.A e, en consecuencia, declaro improcedente a extinción do contrato das demandantes e condeno a empresa demandada a que, no prazo de 5 días desde a notificación da sentenza, opte entre a readmisión de Patricia Álvarez Fernández, Silvia María San José Freire, Sabrina Arceo Arantón e María Salomé Abellón Souto nas mesmas condicións que rexían no momento de se producir o despedimento, e isto co aboamento dos salarios de tramitación que, desde a data do despedimento ata a desta sentenza, ascenden á cantidade de 7.031,70 euros para Patricia Álvarez Fernández e Sabrina Arceo Arantón, á suma de 7.151,54 euros para Silvia María San José Freire e ao montante de euros para María Salomé Abellón Souto, aos cales se deberán engadir os que se produzan ata a súa notificación, a razón de 42,10, de 42,82 e de 41,38 euros diarios, respectivamente, e a extinción da relación laboral con aboamento a Patricia Álvarez Fernández da cantidade de 7.999 euros, a Silvia María San José Freire da suma de 20.339,50 euros, a Sabrina Arceo Arantón da suma de 11.324,90 euros e a María Salomé Abellón Souto da cifra de 7.241,50 euros en concepto de indemnización.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto da condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Inscríbase no libro de rexistro da súa clase.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe».</p>
    <p>E para que conste e lle sirva de notificación a Tiendas Punto Baby, S.A., expídese esta cédula para a súa publicación no Diario Oficial de Galicia e a súa colocación no taboleiro de anuncios.</p>
    <p>A Coruña, 15 de outubro de 2012</p>
    <footer><p>A secretaria xudicial</p></footer>

