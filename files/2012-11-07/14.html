---
date: '2012-11-07'
id: G2186-171012-0003
page: 41743
number: 212
agency: Xulgado de Primeira Instancia número 3 de Vigo
section: V. Administración de xustiza.
title: EDICTO (1320/2008).
range: Edicto
url: >-
  https://www.xunta.gal/dog/Publicados/2012/20121107/AnuncioG2186-171012-0003_gl.html
---
<p>Francisca María Martín Sánchez, secretaria xudicial do Xulgado de Primeira Instancia número 3 de Vigo, mediante este anuncio:</p>
    <p>Neste procedemento ordinario 1320/2008, seguido por instancia do Colexio Oficial de Arquitectos de Galicia fronte a Obras y Viales Salnés, S.L. ditouse sentenza, cuxo teor literal é o seguinte:</p>
    <p>«Sentenza.</p>
    <p>Vigo, 19 de xullo de 2012</p>
    <p>Vistos por Cristina Delgado Moro, maxistrada xuíza do Xulgado de Primeira Instancia número 3 de Vigo e o seu partido xudicial, estes autos de xuízo ordinario número 1320/2008 sobre protección dos dereitos fundamentais de honra e intimidade persoal, promovidos por instancia do Colexio Oficial de Arquitectos de Galicia, representado polo procurador Sr. Álvarez Pazos e asistido pola letrada Sra. Álvarez Canella, contra a mercantil Obras y Viales Salnés, S.L., en situación de rebeldía procesual.</p>
    <p>Decido que, estimando integramente a demanda interposta polo procurador Sr. Álvarez Pazos, actuando en nome e representación do Colexio Oficial de Arquitectos de Galicia, debo condenar e condeno a mercantil Obras y Viales Salnés, S.L. a pagar ao Colexio Oficial de Arquitectos de Galicia a cantidade de 131.042,50 euros máis os xuros legais da devandita cantidade desde a data da demanda, con expresa condena en custas da parte demandada.</p>
    <p>Notifíquese esta sentenza ás partes, facéndoselles saber que esta non é firme e contra ela cabe interpoñer recurso de apelación que se interporá ante este xulgado no prazo de 20 días contados desde o seguinte ao da notificación e do que coñecerá a Audiencia Provincial de Pontevedra, sede en Vigo.</p>
    <p>Así por esta miña sentenza, definitivamente xulgando en primeira instancia acórdoo, mándoo e asínoo».</p>
    <p>E encontrándose o devandito demandado, Obras y Viales Salnés, S.L., en paradoiro descoñecido, expídese este edicto co fin de que lle sirva de notificación en forma.</p>
    <p>Vigo, 3 de outubro de 2012</p>
    <footer><p>A secretaria xudicial</p></footer>

