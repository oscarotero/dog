---
date: '2020-12-21'
id: G0426-171220-0001
page: 49896
number: 255
agency: Consellería do Medio Rural
section: III. Outras disposicións.
title: >-
  ORDE do 17 de decembro de 2020 pola que se amplía a dotación orzamentaria e se
  modifica a Orde do 26 de decembro de 2019 pola que se establecen as bases
  reguladoras das axudas aos plans de reestruturación e reconversión da viña en
  Galicia e se convocan para o ano 2020, e se modifican as bases reguladoras das
  convocatorias de 2018 e de 2019 (código de procedemento MR446A).
range: Orde
url: >-
  https://www.xunta.gal/dog/Publicados/2020/20201221/AnuncioG0426-171220-0001_gl.html
---
<p>O Real decreto 558/2020, do 9 de xuño, polo que se modifican distintos reais decretos que establecen normativa básica de desenvolvemento de regulamentos da Unión Europea en materia de froitas e hortalizas e vitivinicultura, modifica o Real decreto 1363/2018, do 2 de novembro, para a aplicación das medidas do programa de apoio 2019-2023 ao sector vitivinícola español, o que fai necesario que se modifique a Orde do 26 de decembro de 2019 pola que se establecen as bases reguladoras das axudas aos plans de reestruturación e reconversión da viña en Galicia, e se convocan para o ano 2020 (código de procedemento MR446A).</p>
    <p>O artigo 30 da Orde do 26 de decembro de 2019 pola que se establecen as bases reguladoras das axudas aos plans de reestruturación e reconversión da viña en Galicia establece que o financiamento das axudas procede do Fondo Europeo Agrícola de Garantía (Feaga) e que se efectuará con cargo á aplicación orzamentaria dos orzamentos da Comunidade Autónoma de Galicia 14.04.713C 772.1, cun importe de douscentos sesenta e cinco mil euros (265.000 €) para o ano 2020, de douscentos sesenta e cinco mil euros (265.000 €) para o ano 2021 e de cincocentos noventa e cinco mil euros (595.000 €) para o ano 2022. En total, un millón cento vinte e cinco mil euros (1.125.000 €). Tamén se recolle a posibilidade de incrementar a dotación orzamentaria segundo se establece no artigo 31 da Lei 9/2007, do 13 de xuño, de subvención de Galicia.</p>
    <p>Co obxecto de poder amparar o maior número de solicitudes, e posto que a dotación inicial resulta insuficiente, tramítase o correspondente expediente de ampliación de crédito polo que cómpre, mediante esta orde, incrementar a dotación orzamentaria consignada inicialmente para a concesión das mencionadas subvencións dada a existencia de incorporación de crédito no mesmo programa.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia, en uso das facultades que me confire a Lei 9/2007, do 13 de xuño, de subvencións de Galicia, e das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo 1. Modificación da Orde do 4 de abril de 2018 pola que se establecen as bases reguladoras das axudas aos plans de reestruturación e reconversión da viña en Galicia, e se convocan para o ano 2018</p>
    <p>A Orde do 4 de abril de 2018 pola que se establecen as bases reguladoras das axudas aos plans de reestruturación e reconversión da viña en Galicia, e se convocan para o ano 2018, queda redactada como segue:</p>
    <p>Un. Engádese un número 7 ao artigo 13, coa seguinte redacción:</p>
    <p>No exercicio Feaga 2020 serán admisibles, en casos debidamente xustificados relacionados coa crise sanitaria provocada pola COVID-19, e referentes ás operacións en curso, a presentación de modificacións que non afecten nin a elixibilidade dalgunha parte da operación nin os seus obxectivos, e que non supoñan un incremento de orzamento inicialmente aprobado. Os beneficiarios comunicarán esta modificación á autoridade competente como moi tarde xunto coa solicitude de pagamento da operación. Non será necesaria a autorización previa á súa execución, aínda que si deberán ser avaliadas.</p>
    <p>Así mesmo, os beneficiarios poderán presentar modificacións que alteren os obxectivos estratéxicos ou xerais con que foi aprobada a operación, a condición de que as accións individuais xa iniciadas sexan completadas. Estas modificacións requirirán a autorización da autoridade competente con carácter previo á súa execución mediante resolución favorable expresa.</p>
    <p>Cando os beneficiarios non poidan executar todas as accións que formen parte da operación inicialmente solicitada, poderán solicitar o pagamento das accións completamente finalizadas, a condición de que comunicasen á autoridade competente esta modificación da súa operación.</p>
    <p>Dous. Engádese a alínea f) ao número 4 do artigo 16, coa seguinte redacción: </p>
    <p>f) As consecuencias da pandemia provocada polo virus SARS-CoV-2 e o estado de alarma no Reino de España declarado polo Real decreto 463/2020, do 14 de marzo.</p>
    <p>Tres. Modifícanse os números 3 e 4, e engádese o número 7 e 8 do artigo 17, que quedan redactados como segue:</p>
    <p>3. No caso de que o solicitante presente a solicitude do anticipo fóra do prazo correspondente, a axuda que lle corresponda por esa operación reducirase nun 20 %, agás causas de forza maior recollidas no artigo anterior.</p>
    <p>Con todo, non se poderá atrasar o exercicio indicado na solicitude de axuda cando este sexa o segundo exercicio financeiro posterior ao que se solicitou a de axuda, agás causas de forza maior ou circunstancias excepcionais. Cando o atraso sexa debido a causas de forza maior ou circunstancias excepcionais non se aplicará a redución da axuda prevista neste punto.</p>
    <p>4. No caso de que o solicitante presente a solicitude de pagamento fóra do prazo correspondente, a axuda que lle corresponda por esa operación reducirase nun 20 %, agás causas de forza maior recollidas no artigo anterior.</p>
    <p>Con todo, non se poderá atrasar o exercicio indicado na solicitude de axuda cando este sexa o segundo exercicio financeiro posterior ao cal se solicitou a axuda, agás causas de forza maior ou circunstancias excepcionais. Cando o atraso sexa debido a causas de forza maior ou circunstancias excepcionais, non se aplicará a redución da axuda prevista neste punto.</p>
    <p>7. Para o exercicio Feaga 2020 non se aplicarán as reducións da axuda a que fai referencia este artigo. A axuda pagarase sobre a base da superficie determinada polos controis sobre o terreo previos ao pagamento final.</p>
    <p>8. As circunstancias excepcionais deberán motivarse e acreditarse de xeito documental.</p>
    <p>Catro. Engádese un número 3 ao artigo 29, coa seguinte redacción:</p>
    <p>3. Os beneficiarios de axudas cuxa execución e solicitude de pagamento estaba prevista no exercicio Feaga 2020 e que, debido á crise sanitaria e ao período de alarma establecido no Real decreto 463/2020, do 14 de marzo, polo COVID-19, precisen atrasar a execución e solicitude de pagamento ao exercicio 2021, deberán comunicar o cambio de exercicio financeiro de pagamento, para o seu coñecemento, debidamente xustificado, e como moi tarde antes da data límite do 31 de xullo.</p>
    <p>Cinco. Engádese un número 6 ao artigo 30, coa seguinte redacción:</p>
    <p>6. Non se pagará ningunha axuda correspondente a unha operación en que non se executou algunha acción sen ter autorizada previamente a modificación da operación, agás causas de forza maior ou circunstancias excepcionais tal e como indica o número 2 do artigo 54 do Regulamento delegado (UE) 2016/1149, da Comisión, do 15 de abril.</p>
    <p>Artigo 2. Modificación da Orde do 28 de decembro de 2018 pola que se establecen as bases reguladoras das axudas aos plans de reestruturación e reconversión da viña en Galicia e se convocan para o ano 2019</p>
    <p>A Orde do 28 de decembro de 2018, pola que se establecen as bases reguladoras das axudas aos plans de reestruturación e reconversión da viña en Galicia e se convocan para o ano 2019, queda redactada como segue: </p>
    <p>Un. Engádese un número 8 ao artigo 13, coa seguinte redacción:</p>
    <p>No exercicio Feaga 2020 serán admisibles, en casos debidamente xustificados relacionados coa crise sanitaria provocada pola COVID-19, e referentes ás operacións en curso, a presentación de modificacións que non afecten nin a elixibilidade dalgunha parte da operación nin os seus obxectivos, e que non supoñan un incremento de orzamento inicialmente aprobado. Os beneficiarios comunicarán esta modificación á autoridade competente como moi tarde xunto coa solicitude de pagamento da operación. Non será necesaria a autorización previa á súa execución, aínda que deberán ser avaliadas.</p>
    <p>Así mesmo, os beneficiarios poderán presentar modificacións que alteren os obxectivos estratéxicos ou xerais con que foi aprobada a operación, a condición de que as accións individuais xa iniciadas sexan completadas. Estas modificacións requirirán a autorización da autoridade competente con carácter previo á súa execución mediante resolución favorable expresa.</p>
    <p>Cando os beneficiarios non poidan executar todas as accións que formen parte da operación inicialmente solicitada, poderán solicitar o pagamento das accións completamente finalizadas, a condición de que comunicasen á autoridade competente esta modificación da súa operación.</p>
    <p>Dous. Engádese a alínea f) ao número 4 do artigo 16, coa seguinte redacción:</p>
    <p>f) As consecuencias da pandemia provocada polo virus SARS-CoV-2 e o estado de alarma no Reino de España declarado polo Real decreto 463/2020, do 14 de marzo.</p>
    <p>Tres. Modifícanse os números 3 e 4, e engádese o número 7 e 8 do artigo 17, que queda redactado como segue:</p>
    <p>3. No caso de que o solicitante presente a solicitude do anticipo fóra do prazo correspondente, a axuda que lle corresponda por esa operación reducirase nun 20 %, agás causas de forza maior recollidas no artigo anterior.</p>
    <p>Con todo, non se poderá atrasar o exercicio indicado na solicitude de axuda cando este sexa o segundo exercicio financeiro posterior ao cal se solicitou a axuda, agás causas de forza maior ou circunstancias excepcionais. Cando o atraso sexa debido a causas de forza maior ou circunstancias excepcionais, non se aplicará a redución da axuda prevista neste punto.</p>
    <p>4. No caso de que o solicitante presente a solicitude de pagamento fóra do prazo correspondente, a axuda que lle corresponda por esa operación reducirase nun 20 %, agás causas de forza maior recollidas no artigo anterior.</p>
    <p>Con todo, non se poderá atrasar o exercicio indicado na solicitude de axuda cando este sexa o segundo exercicio financeiro posterior ao cal se solicitou a axuda, agás causas de forza maior ou circunstancias excepcionais. Cando o atraso sexa debido a causas de forza maior ou circunstancias excepcionais, non se aplicará a redución da axuda prevista neste punto.</p>
    <p>7. Para o exercicio Feaga 2020 non se aplicarán as reducións da axuda a que fai referencia este artigo. A axuda pagarase sobre a base da superficie determinada polos controis sobre o terreo previos ao pagamento final.</p>
    <p>8. As circunstancias excepcionais deberán motivarse e acreditarse de xeito documental.</p>
    <p>Catro. Modifícase o artigo 28.1.a) e engádese un número 3, que queda redactado como segue:</p>
    <p>Para os plans con operacións anuais, o prazo límite de execución e xustificación remata o 31 de xullo de 2020, incluído.</p>
    <p>1. O prazo de execución e xustificación destas axudas será:</p>
    <p>a) Para os plans con operacións anuais, o prazo límite de execución e xustificación remata o 31 de xullo de 2020, incluído.</p>
    <p>b) Para os plans con operacións bianuais, o prazo de execución remata o 31 de maio de 2021, incluído. Establécese o período entre o 16 de outubro de 2020 e o 31 de maio de 2021 como prazo para solicitar o pagamento das operacións bianuais.</p>
    <p>c) O prazo para solicitar un anticipo será dun mes desde a concesión da axuda.</p>
    <p>2. Unha vez transcorrido o prazo establecido de xustificación sen se ter presentado a solicitude de pagamento, requirirase o beneficiario para que a presente no prazo improrrogable de dez días. A falta de presentación da solicitude no prazo establecido neste parágrafo comportará a perda do dereito ao cobramento total ou parcial da subvención, a exixencia do reintegro das cantidades percibidas e poderá supor a apertura dun expediente sancionador segundo se establece na Lei de subvencións de Galicia. A presentación da xustificación no prazo adicional establecido neste parágrafo non eximirá o beneficiario das sancións que, conforme a lei, correspondan.</p>
    <p>3. Os beneficiarios de axudas cuxa execución e solicitude de pagamento estaba prevista no exercicio Feaga 2020 e que, debido á crise sanitaria e ao período de alarma establecido no Real decreto 463/2020, do 14 de marzo, polo COVID-19, precisen atrasar a execución e solicitude de pagamento ao exercicio 2021, deberán comunicar o cambio de exercicio financeiro de pagamento, para o seu coñecemento, debidamente xustificado, e como moi tarde antes da data límite do 31 de xullo.</p>
    <p>Cinco. Engádese un número 5 ao artigo 29, coa seguinte redacción:</p>
    <p>5. Non se pagará ningunha axuda correspondente a unha operación en que non se executou algunha acción sen ter autorizada previamente a modificación da operación, agás causas de forza maior ou circunstancias excepcionais tal e como indica o número 2 do artigo 54 do Regulamento delegado (UE) 2016/1149, da Comisión, do 15 de abril.</p>
    <p>Artigo 3. Modificación da Orde do 26 de decembro de 2019 pola que se establecen as bases reguladoras das axudas aos plans de reestruturación e reconversión da viña en Galicia, e se convocan para o ano 2020 (código de procedemento MR446A)</p>
    <p>A Orde do 26 de decembro de 2019 pola que se establecen as bases reguladoras das axudas aos plans de reestruturación e reconversión da viña en Galicia, e se convocan para o ano 2020, queda redactada como segue: </p>
    <p>Un. Engádese a alínea f) ao número 4 do artigo 16, coa seguinte redacción: </p>
    <p>f) As consecuencias da pandemia provocada polo virus SARS-CoV-2 e o estado de alarma no Reino de España declarado polo Real decreto 463/2020, do 14 de marzo.</p>
    <p>Dous. Modifícanse os números 3 e 4, e engádese o número 7 do artigo 17, que queda redactado como segue:</p>
    <p>3. No caso de que o solicitante presente a solicitude do anticipo fóra do prazo correspondente, a axuda que lle corresponda por esa operación reducirase nun 20 %, agás causas de forza maior recollidas no artigo anterior.</p>
    <p>Con todo, non se poderá atrasar o exercicio indicado na solicitude de axuda cando este sexa o segundo exercicio financeiro posterior ao que se solicitou a axuda, agás causas de forza maior ou circunstancias excepcionais. Cando o atraso sexa debido a causas de forza maior ou circunstancias excepcionais, non se aplicará a redución da axuda prevista neste punto.</p>
    <p>4. No caso de que o solicitante presente a solicitude de pagamento fóra do prazo correspondente, a axuda que lle corresponda por esa operación reducirase nun 20 %, agás causas de forza maior recollidas no artigo anterior.</p>
    <p>Con todo, non se poderá atrasar o exercicio indicado na solicitude de axuda cando este sexa o segundo exercicio financeiro posterior ao cal se solicitou a axuda, agás causas de forza maior ou circunstancias excepcionais. Cando o atraso sexa debido a causas de forza maior ou circunstancias excepcionais, non se aplicará a redución da axuda prevista neste punto.</p>
    <p>7. As circunstancias excepcionais deberán motivarse e acreditarse de xeito documental.</p>
    <p>Tres. Engádese un número 5 ao artigo 28, coa seguinte redacción:</p>
    <p>5. Non se pagará ningunha axuda correspondente a unha operación en que non se executou algunha acción sen ter autorizada previamente a modificación da operación, agás causas de forza maior ou circunstancias excepcionais tal e como indica o número 2 do artigo 54 do Regulamento delegado (UE) 2016/1149, da Comisión, do 15 de abril.</p>
    <p>Catro. O artigo 29 queda redactado como segue:</p>
    <p>As persoas viticultoras a que o investimento lles exixa pagamentos inmediatos poderán solicitar un anticipo máximo do 80 % da axuda aprobada cando constitúan unha garantía por un importe polo menos igual ao importe do anticipo. </p>
    <p>Unha vez executada a operación relacionada co anticipo, achegará a correspondente declaración de gastos (anexo V).</p>
    <p>No caso de operacións anuais, o prazo para achegar a declaración de gastos situarase no mesmo exercicio financeiro en que se pagou o anticipo e, no caso de operacións bienais, no mesmo exercicio financeiro en que se solicitou o pagamento final da operación, agás en caso de forza maior e outras circunstancias excepcionais conforme establece o número 4 do artigo 26 do Regulamento de execución (UE) 2016/1150, da Comisión, do 15 de abril.</p>
    <p>Artigo 4. Ampliación da dotación orzamentaria da Orde do 26 de decembro de 2019 pola que se establecen as bases reguladoras das axudas aos plans de reestruturación e reconversión da viña en Galicia, e se convocan para o ano 2020 (código de procedemento MR446A)</p>
    <p>Amplíase a dotación orzamentaria determinada na Orde do 26 de decembro de 2019 pola que se establecen as bases reguladoras das axudas aos plans de reestruturación e reconversión da viña en Galicia e se convocan para o ano 2020.</p>
    <p>O incremento da dotación orzamentaria será de 85.000 € na anualidade de 2020, 1.835.000 € na anualidade de 2021 e 455.000 € na anualidade de 2022, consignados na aplicación orzamentaria 14.04.713C 772.1.</p>
    <p>Unha vez efectuado este incremento, o importe da dotación orzamentaria da aplicación ascenderá a 3.500.000 €, repartidos en 350.000 €, na anualidade 2020; 2.100.000 €, na anualidade 2021, e 1.050.000 €, na anualidade 2022.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 17 de decembro de 2020</p>
    <footer><p>José González Vázquez<br>Conselleiro do Medio Rural</p></footer>

