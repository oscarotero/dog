---
date: '2020-12-21'
id: G0598-111220-0001
page: 49882
number: 255
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 11 de decembro de 2020 pola que se fixan os prezos privados para a
  venda ao público de diversas publicacións.
range: Orde
url: >-
  https://www.xunta.gal/dog/Publicados/2020/20201221/AnuncioG0598-111220-0001_gl.html
---
<p>O artigo 50 da Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, dispón que «son prezos privados as contraprestacións que obteñan os suxeitos a que se refire o artigo 3 desta lei pola prestación de servizos ou a realización de actividades efectuadas en réxime de dereito privado cando, prestando tamén tales servizos ou actividades o sector privado, sexan de solicitude voluntaria por parte dos administrados».</p>
    <p>Así mesmo, o artigo 51 da referida lei establece que «os prezos privados serán fixados polas consellerías correspondentes, logo de informe favorable da de Economía e Facenda, atendendo ás condicións e circunstancias do mercado en que operen, sen prexuízo de que excepcionalmente poidan aplicarse subvencións reguladoras. Para estes efectos, a consellería correspondente remitirá á de Economía e Facenda o proxecto normativo xunto coa memoria económica en que se xustifiquen os aspectos anteriores. A norma que fixe estes prezos deberá ser publicada no Diario Oficial de Galicia».</p>
    <p>Na súa virtude, vista a proposta formulada pola Consellería de Cultura, Educación e Universidade e logo do informe favorable da Consellería de Facenda, esta consellería</p>
    <h2>DISPÓN:</h2>
    <p>Artigo único</p>
    <p>1. Quedan aprobados os prezos privados de venda ao público das publicacións editadas pola Consellería de Cultura, Educación e Universidade que se relacionan no anexo.</p>
    <p>2. Estes prezos entenderanse co IVE incluído.</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 11 de decembro de 2020 </p>
    <footer><p>Román Rodríguez González<br>Conselleiro de Cultura, Educación e Universidade</p></footer>
    <h2>ANEXO</h2>
    <p>– O mes de Abril na tradición. 2 €.</p>
    <p>– Publicación. 9 €.</p>
    <p>– Publicación. 9 €.</p>
    <p>– Viae ad limina Sancti Iacobi. 90 €.</p>
    <p>– Museo (do Ermitán) Man. 20 €.</p>
    <p>– Teoría do asombro; Mirada + Memoria = Visión: [Escritos de conversas]. 16 €.</p>
    <p>– A arte está feita dunha materia incerta e fragmentaria: Unha particular aproximación á práctica artística contemporánea. 12 €.</p>
    <p>– Arqueoloxía do noroeste peninsular en tempos de Nós. 15 €.</p>

