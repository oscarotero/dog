---
date: '2012-07-19'
id: CA04-120612-0002
page: 28832
number: 138
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 28 de maio de 2012, da Xefatura Territorial de Ourense, pola que
  se somete a información pública o proxecto de execución do parque eólico Serra
  de Gomariz-OU/11, o seu estudo de impacto ambiental e o proxecto sectorial,
  así como as solicitudes de autorización administrativa, declaración de
  utilidade pública e de inclusión no réxime especial do dito parque eólico, que
  se desenvolverá nos concellos de Baltar e Os Blancos (expediente IN661A
  2011/06-3-AT).
range: Resolución
url: >-
  https://www.xunta.gal/dog/Publicados/2012/20120719/AnuncioCA04-120612-0002_gl.html
---
<p>1. Alcance da información pública; lexislación.</p>
    <p>Sométese a información pública a solicitude de autorización administrativa de declaración de utilidade pública, de aprobación do proxecto de execución, así como de recoñecemento do réxime especial de produción eléctrica, e de trámites do proxecto sectorial e do estudo de impacto ambiental do parque eólico Serra de Gomariz-OU/11.</p>
    <p>A lexislación que basicamente é de aplicación para os efectos anteriores é a seguinte: Lei 54/1997, do 27 de novembro, do sector eléctrico, e Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; Decreto 661/2007, do 25 de maio, polo que se regula a actividade de produción de enerxía eléctrica en réxime especial; Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental; Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos (modificado pola Lei 6/2010, do 24 de marzo) e Decreto 442/1990, do 13 de setembro, de avaliación de impacto ambiental para Galicia; Lei 10/1995, do 23 de novembro, de ordenación do territorio de Galicia, e Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
    <p>2. Características básicas do proxecto.</p>
    <p>• Peticionario: Acciona Energía, S.A.U.; rúa Varsovia nº 4C, 5ª pl. Área Central. 15707 Santiago de Compostela (A Coruña).</p>
    <p>• Situación: Concellos de Baltar e Os Blancos (Ourense).</p>
    <p>A poligonal que define o perímetro do parque eólico Serra de Gomariz-OU/11, que se sitúa dentro da área de desenvolvemento eólico I-4-13, denominada Serra de Gomariz, incluída dentro do Plan sectorial eólico de Galicia, ten as seguintes coordenadas UTM:</p>
    <table>
     <tbody>
      <tr>
       <td>Vértice</td>
       <td>UTM x</td>
       <td>UTM y</td>
      </tr>
      <tr>
       <td>1</td>
       <td>602.000</td>
       <td>4.646.000</td>
      </tr>
      <tr>
       <td>2</td>
       <td>601.000</td>
       <td>4.644.000</td>
      </tr>
      <tr>
       <td>3</td>
       <td>602.000</td>
       <td>4.643.000</td>
      </tr>
      <tr>
       <td>4</td>
       <td>603.000</td>
       <td>4.643.000</td>
      </tr>
      <tr>
       <td>5</td>
       <td>605.000</td>
       <td>4.646.000</td>
      </tr>
      <tr>
       <td>6</td>
       <td>605.000</td>
       <td>4.647.000</td>
      </tr>
      <tr>
       <td>7</td>
       <td>604.000</td>
       <td>4.647.500</td>
      </tr>
     </tbody>
    </table>
    <p>No seguinte cadro indícanse por concellos as posicións dos 9 aeroxeradores:</p>
    <table>
     <tbody>
      <tr>
       <td>Aer. nº</td>
       <td>UTM x (m)</td>
       <td>UTM y (m)</td>
       <td>Concello</td>
      </tr>
      <tr>
       <td>A3.1</td>
       <td>603.803</td>
       <td>4.646.901</td>
       <td>Blancos (Os)</td>
      </tr>
      <tr>
       <td>A3.2</td>
       <td>603.998</td>
       <td>4.646.705</td>
       <td>Blancos (Os)</td>
      </tr>
      <tr>
       <td>A3.3</td>
       <td>604.055</td>
       <td>4.646.474</td>
       <td>Blancos (Os)</td>
      </tr>
      <tr>
       <td>A1.1</td>
       <td>602.881</td>
       <td>4.645.738</td>
       <td>Blancos (Os)</td>
      </tr>
      <tr>
       <td>A2.1</td>
       <td>601.569</td>
       <td>4.644.600</td>
       <td>Blancos (Os)</td>
      </tr>
      <tr>
       <td>A2.2</td>
       <td>601.654</td>
       <td>4.644.396</td>
       <td>Blancos (Os)</td>
      </tr>
      <tr>
       <td>A2.3</td>
       <td>601.802</td>
       <td>4.644.221</td>
       <td>Baltar</td>
      </tr>
      <tr>
       <td>A1.3</td>
       <td>602.499</td>
       <td>4.644.158</td>
       <td>Baltar</td>
      </tr>
      <tr>
       <td>A1.2</td>
       <td>602.906</td>
       <td>4.644.206</td>
       <td>Baltar</td>
      </tr>
     </tbody>
    </table>
    <p>Datos técnicos:</p>
    <p>• O parque eólico estará formado por 9 aeroxeradores AW-3000 de Acciona, de 3 mW de potencia unitaria, para unha potencia total de 27 mW, equipados con turbina, multiplicador e xerador eléctrico Indar, con tensión de xeración 12 kV, situados no alto dunha torre de formigón de 120 m de altura de buxe cimentada sobre zapata de formigón armado; diámetro de rotor de 116 m.</p>
    <p>• Torres de medicións meteorolóxicas de celosía autoportantes, de 120 metros de altura, coas seguintes posicións:</p>
    <table>
     <tbody>
      <tr>
       <td>T.M. Gomariz-4</td>
       <td>603.744</td>
       <td>4.646.650</td>
       <td>Blancos (Os)</td>
      </tr>
      <tr>
       <td>T.M. Gomariz-5</td>
       <td>603.155</td>
       <td>4.644.381</td>
       <td>Baltar</td>
      </tr>
     </tbody>
    </table>
    <p>• Interconexión dos aeroxeradores con 3 circuítos eléctricos subterráneos independentes entre si, condutor RHZ1 1×240/1×400/1×630 mm2, segundo o caso, a 12 kV, enlazados coa subestación de transformación proxectada.</p>
    <p>• Subestación 132/12 kV, de tecnoloxía compacta tipo Pass, da cal partirá a liña de interconexión co sistema eléctrico xeral. Instalada en intemperie, esquema de simple barra, na parte de 132 kV, cunha posición de liña e outra de transformación, con trafo de potencia de 25/30 mVA con refrixeración Onan/Onaf, con regulación en carga, r/t: 132 ±10%/12 kV, e as seguintes en media tensión: 2 de entrada de liña, 1 de protección de transformador, 1 de transformador de servizos auxiliares, con trafo de 50 kVA r/t: 12.000/420-230 V, instalado en interior, baterías de condensadores e aparellos de medida, protección, telemando e control.</p>
    <p>• CT para servizos auxiliares, que se instalará na base de cada aeroxerador, de tipo seco encapsulado, de 630 kVA de potencia aparente e relación de transformación 12.000V±2,5%±5%/690V/400V, coas súas correspondentes aparellaxes de seccionamento, manobra e protección.</p>
    <p>3. Urxente ocupación. O peticionario, ao abeiro do título IX da Lei 54/1997, do 27 de novembro, do sector eléctrico, solicita así mesmo a declaración de utilidade pública das instalacións, o que, segundo o sinalado no artigo 54 daquela, levará implícita en todo caso a necesidade de ocupación dos bens ou de adquisición dos dereitos afectados –os cales se describen na relación adxunta– e implicará a urxente ocupación para os efectos do artigo 52 da Lei de expropiación forzosa.</p>
    <p>4. Estudo ambiental. O estudo ambiental pode ser examinado nas dependencias seguintes: xefaturas territoriais de Ourense das consellerías de Economía e Industria, e Medio Ambiente, Territorio e Infraestruturas, e nos concellos afectados.</p>
    <p>5. Proxecto sectorial. Ten por obxecto realizar a ordenación do territorio do parque eólico, o cal se acomoda ao Plan sectorial eólico de Galicia, aprobado definitivamente como de incidencia supramunipal polo Consello da Xunta de Galicia do 1.10.1997 (DOG do 15 de novembro) e á súa modificación aprobada polo dito órgano o 5.12.2002 (DOG do 3 de xaneiro de 2003), e quedará o planeamento dos concellos afectados vinculado a esta norma.</p>
    <p>6. Alegacións. Os interesados e os seus representantes poden examinar o expediente nas oficinas desta xefatura territorial, rúa Curros Enríquez nº 1, 3º, Ourense, tamén nos organismos citados nos puntos 4 e 5 no que respecta ao estudo ambiental e ao proxecto sectorial, respectivamente, e presentar, de ser o caso, as alegacións que crean oportunas no prazo de trinta días, contados a partir da última publicación deste anuncio.</p>
    <p>Esta publicación realízase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, con traslado ao Ministerio Fiscal das dilixencias que se produzan.</p>
    <p>Ourense, 28 de maio de 2012</p>
    <footer><p>Gabriel Diéguez Domínguez <br>Xefe territorial de Ourense</p></footer>

