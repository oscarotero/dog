---
date: '2012-07-19'
id: G0003-130712-0004
page: 28810
number: 138
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 12 de xullo de 2012, da Dirección de Recursos Humanos do Servizo
  Galego de Saúde, pola que se aproba a relación provisional de admitidos/as e
  excluídos/as do concurso de traslados para a provisión de diversas prazas
  básicas de persoal licenciado sanitario convocado por Resolución do 10 de maio
  de 2012 deste centro directivo.
range: Resolución
url: >-
  https://www.xunta.gal/dog/Publicados/2012/20120719/AnuncioG0003-130712-0004_gl.html
---
<p>Mediante resolución desta dirección do 10 de maio de 2012 (Diario Oficial de Galicia, nº 96, do 22 de maio) convocouse concurso de traslados para a provisión de diversas prazas básicas de persoal licenciado sanitario do Servizo Galego de Saúde.</p>
    <p>Rematado o prazo de presentación de solicitudes e de conformidade coa base 11.1 da convocatoria, esta dirección</p>
    <h2>RESOLVE:</h2>
    <p>Primeiro. Aprobar a relación provisional de solicitantes admitidos/as e excluidos/as no concurso de traslados para a provisión de prazas básicas de persoal licenciado sanitario do Servizo Galego de Saúde, convocado pola Resolución do 10 de maio de 2012.</p>
    <p>Segundo. As listas coa relación provisional de admitidos/as e excluídos/as en cada unha das categorías/especialidades convocadas atópanse publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade coa base 11.2 da convocatoria as persoas excluídas disporán dun prazo de dez días hábiles contados a partir do seguinte ao da publicación desta resolución no Diario Oficial de Galicia para poder corrixir, se é o caso, o defecto que motivou a exclusión, mediante solicitude que deberán dirixir á unidade de validación á cal dirixisen a solicitude de participación no concurso.</p>
    <p>A estimación ou desestimación das emendas solicitadas entenderanse implícitas na resolución da Dirección de Recursos Humanos do Servizo Galego de Saúde pola que se declaren con carácter definitivo os/as admitidos/as e excluídos/as para participar neste concurso e que fará públicas as puntuacións e destinos provisionalmente asignados.</p>
    <p>As persoas solicitantes que dentro do prazo indicado nesta resolución non emenden o/s defecto/s motivo da exclusión, serán definitivamente excluidas da participación neste proceso.</p>
    <p>Santiago de Compostela, 12 de xullo de 2012</p>
    <footer><p>Esperanza Fernández Lago<br>Directora de Recursos Humanos</p></footer>

