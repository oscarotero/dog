---
date: '2012-07-19'
id: G0165-110712-0004
page: 28770
number: 138
agency: Consellería do Medio Rural e do Mar
section: III. Outras disposicións.
title: >-
  ORDE do 9 de xullo de 2012 pola que se amplía o crédito da Orde do 12 de
  decembro de 2011 pola que se convocan axudas á paralización definitiva de
  buques pesqueiros para o exercicio 2012, cofinanciadas co Fondo Europeo de
  Pesca, e se modifica a Orde do 30 de xuño de 2010 pola que se establecen as
  bases reguladoras para a concesión, en réxime de concorrencia competitiva, das
  axudas á paralización definitiva dos buques pesqueiros, cofinanciadas co FEP.
range: Orde
url: >-
  https://www.xunta.gal/dog/Publicados/2012/20120719/AnuncioG0165-110712-0004_gl.html
---
<p>A Orde do 12 de decembro de 2011 (DOG número 245, do 26 de decembro), estableceu, para o ano 2012, a convocatoria de axudas á paralización definitiva dos buques pesqueiros.</p>
    <p>A devandita orde establece no seu artigo 2 que o crédito inicial poderá ser ampliado en función das dispoñibilidades orzamentarias sen que iso dea lugar a un novo prazo de presentación de solicitudes.</p>
    <p>Tendo en conta a crise do sector pesqueiro e o esforzo por axustar a capacidade da frota aos recursos mariños dispoñibles, procede ampliar o crédito orzamentario para a concesión de axudas á paralización definitiva na convocatoria do ano 2012.</p>
    <p>Por todo o anterior e no uso das facultades que me foron conferidas,</p>
    <p class="dog-centrado-sin-cursiva-c-a">DISPOÑO:</p>
    <p>Artigo único</p>
    <p>Amplíase o importe da contía máxima das axudas que se van conceder ao abeiro da Orde do 12 de decembro de 2011 en 2.050.000 euros, con cargo á aplicación 16.30.723A.770.1 dos orzamentos xerais da Comunidade Autónoma de Galicia para o ano 2012. Esta modificación non dá lugar a un novo prazo de presentación de solicitudes.</p>
    <p>Disposición derradeira única</p>
    <p>Esta orde producirá efectos a partir do día seguinte ao da súa publicación no Diario Oficial de Galicia.</p>
    <p>Santiago de Compostela, 9 de xullo de 2012</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

