---
date: '2014-10-16'
id: G1441-260914-0001
page: 44508
number: 198
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO de convocatoria para cubrir varias prazas vacantes no cadro de persoal
  funcionario, incluídas na oferta de emprego público de 2014.
range: Anuncio
url: >-
  https://www.xunta.gal/dog/Publicados/2014/20141016/AnuncioG1441-260914-0001_gl.html
---
<p>No Boletín Oficial da provincia nº 181, do 19 de setembro de 2014, publicáronse as bases xerais e específicas de varios procesos selectivos convocados para cubrir as seguintes prazas vacantes no cadro de persoal funcionario da Deputación Provincial de Pontevedra, incluídas na oferta de emprego público 2014:</p>
    <p>– Unha praza de informático técnico de sistemas, encadrada na escala de Administración especial, subescala técnica, clase técnico superior, e integrada no grupo A1, por quenda de promoción interna.</p>
    <p>– Unha praza de técnico de xestión de persoal, encadrada na escala de Administración especial, subescala técnica, clase técnico superior, e integrada no grupo A1, por quenda de promoción interna.</p>
    <p>– Tres prazas de técnico de xestión, encadradas na escala de Administración xeral, subescala técnica, e integradas no grupo A2, por quenda de promoción interna.</p>
    <p>– Unha praza de arquitecto técnico, encadrada na escala de Administración especial, subescala técnica, clase técnico medio, e integrada no grupo A2, por quenda de promoción interna.</p>
    <p>– Sete prazas de administrativo, encadradas na escala de Administración xeral, subescala administrativa, e integradas no grupo C1, por quenda de promoción interna.</p>
    <p>A presentación de solicitudes poderá efectuarse, ben no Rexistro Xeral da Deputación Provincial de Pontevedra ben en calquera das formas establecidas no artigo 38.4 da Lei 30/1992, do 26 de novembro, no prazo de vinte (20) días naturais contados a partir do seguinte ao da publicación no Boletín Oficial del Estado (BOE). </p>
    <p>Pontevedra, 22 de setembro de 2014</p>
    <footer><p>Begoña Estévez Bernárdez<br>Deputada delegada</p></footer>

