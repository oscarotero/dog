---
date: '2014-10-16'
id: G0003-131014-0001
page: 44436
number: 198
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 9 de outubro de 2014, da Dirección Xeral de Recursos Humanos,
  pola que se publica a orde de prelación e a puntuación definitiva obtidas 
  polas  persoas  aspirantes  admitidas  nas  listas  para  a  formalización 
  de  nomeamentos  estatutarios  temporais  en  diversas  categorías  de 
  licenciados/as  sanitarios/as.
range: Resolución
url: >-
  https://www.xunta.gal/dog/Publicados/2014/20141016/AnuncioG0003-131014-0001_gl.html
---
<p>Por resolucións da Dirección de Recursos Humanos do Servizo Galego de Saúde do 4 de xuño de 2012 (DOG núm. 113, do 14 de xuño) e do 21 de setembro de 2012 (DOG núm. 186, do 28 de setembro), abríronse os prazos para a inscrición de aspirantes nas listas para a formalización de vinculacións temporais nas categorías de médico/a coordinador/a do 061, médico/a asistencial do 061 e odontólogo/a de atención primaria. </p>
    <p>Nas ditas resolucións prevese unha xeración de listas coas persoas inscritas ata a data do 14 de xullo de 2012, nas categorías de médico/a coordinador/a do 061 e médico/a asistencial do 061 e ata o 16 de outubro de 2012, na categoría de odontólogo/a de atención primaria, que cumpran os requisitos determinados nas citadas resolucións. </p>
    <p>Por resolucións do 13 de xuño de 2014 (DOG núm. 116, do 19 de xuño) e do 21 de abril de 2014 (DOG núm. 81, do 29 de abril), publicáronse os resultados provisionais de baremación dos/das aspirantes admitidos/as. </p>
    <p>Rematado o prazo de impugnación contra as ditas resolucións e analizadas as reclamacións presentadas, este centro directivo, de conformidade coa base oitava e décima das respectivas resolucións de inicio do prazo de inscrición (DOG núm. 113, do 14 de xuño, e DOG núm. 186, do 28 de setembro),</p>
    <h2>RESOLVE:</h2>
    <p>Primeiro. Aprobar a orde de prelación e puntuación definitiva obtidas polas persoas aspirantes admitidas nas listas para a formalización de nomeamentos estatutarios temporais no ámbito do Servizo Galego de Saúde e entidades adscritas á Consellería de Sanidade nas categorías de médico/a coordinador/a do 061, médico/a asistencial do 061 e odontólogo/a de atención primaria.</p>
    <p>Segundo. As listas co número de orde e puntuación definitiva obtidos polas persoas aspirantes admitidas nas categorías citadas atópanse publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a aspirante no seu expediente electrónico persoal en Fides/expedient-e/sección de procesos.</p>
    <p>Terceiro. Contra a presente resolución, que pon fin á vía administrativa, as persoas interesadas poderán interpoñer recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>Potestativamente, e con carácter previo, poderase interpoñer recurso de reposición ante este mesmo órgano, no prazo dun mes contado a partir do día seguinte ao da súa publicación.</p>
    <p>Cuarto. As listas entrarán en vigor con efectos do 20 de outubro de 2014. Resultarán de aplicación aos chamamentos que se efectúen a partir da dita data as normas de xestión contidas no pacto sobre selección de persoal estatutario temporal aprobado pola Resolución do 26 de abril de 2011 (DOG núm. 89, do 9 de maio).</p>
    <p>Santiago de Compostela, 9 de outubro de 2014</p>
    <footer><p>Margarita Prado Vaamonde<br>Directora xeral de Recursos Humanos</p></footer>

