---
date: '2014-03-11'
id: G2188-190214-0001
page: 10439
number: 48
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (773/2013).
range: Edicto
url: >-
  https://www.xunta.gal/dog/Publicados/2014/20140311/AnuncioG2188-190214-0001_gl.html
---
<p>Sarai Paniagua Acera, secretaria do Xulgado de Primeira Instancia número 5 de Vigo, certifico que no presente procedemento de divorcio 773/2013 se ditou a seguinte sentenza do teor literal seguinte:</p>
    <p>«En Vigo a vinte e sete de novembro de dous mil trece.</p>
    <p>Mª Isabel Benito Sánchez, xuíza substituta do Xulgado de Primeira Instancia número 5 dos desta cidade viu os autos seguidos neste xulgado baixo o número 773/2013, sobre disolución de matrimonio por divorcio, actuando como demandante Blanca Eugenia Rodríguez López, representada pola procuradora Sra. Acosta Valladares, baixo a dirección letrada do Sr. Nieto Ramilo (profesionais designados da quenda de oficio), contra Juan Manuel Iglesias Vázquez, declarado en situación de rebeldía procesual, con base nos seguintes:</p>
    <p>(Seguen antecedentes de feito e fundamentos de dereito).</p>
    <p>Resolución.</p>
    <p>Estimando como estimo parcialmente a demanda interposta pola procuradora Sra. Acosta Valladares, en nome e representación de Blanca Eugenia Rodríguez López, fronte a Juan Manuel Iglesias Vázquez, estimo esta parcialmente e declaro disolto, por divorcio, o matrimonio formado polos referidos cónxuxes, celebrado en Vigo o día 17 de setembro de 1977, con todos os efectos legais inherentes á devandita declaración, sen facer especial pronunciamento en canto ás custas deste xuízo.</p>
    <p>Acordo as seguintes medidas definitivas:</p>
    <p>Primeira. Atribúese á esposa o uso do domicilio e enxoval familiares.</p>
    <p>Segunda. O Sr. Iglesias deberá aboar, en concepto de pensión de alimentos para o seu fillo Juan Manuel, a suma de 150 euros mensuais, que deberá ingresar, con carácter anticipado e dentro dos cinco primeiros días de cada mes, na conta que para o efecto indique a esposa, cantidade que se actualizará anualmente, cada mes de decembro, conforme as variacións que experimente o IPC.</p>
    <p>Firme que sexa esta resolución, comuníquese ao rexistro civil correspondente, onde consta a inscrición do matrimonio, co fin de que se proceda á súa anotación marxinal, deixándose constancia de tal circunstancia nos autos.</p>
    <p>Notifíquese esta resolución ás partes, facéndolles saber que contra esta cabe recurso de apelación para ante a Audiencia Provincial de Pontevedra, que se interpoñerá ante este xulgado, no prazo de vinte días, a partir da súa notificación.</p>
    <p>Así, por esta a miña sentenza da que se expedirá testemuño para a súa unión aos autos, pronúncioo, mándoo e asínoo».</p>
    <p>E para que conste, expido e asino o presente edicto.</p>
    <p>Vigo, 19 de febreiro de 2014</p>
    <footer><p>A secretaria xudicial</p></footer>

