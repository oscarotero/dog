---
date: '2014-03-11'
id: G0003-280214-0001
page: 10435
number: 48
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 23 de decembro de 2013, da Xerencia de Xestión Integrada de
  Lugo, Cervo e Monforte de Lemos, pola que se anuncia a convocatoria pública
  para a provisión, polo sistema de concurso de méritos e entrevista, dun posto
  de supervisor/a de unidade do Hospital da Costa.
range: Resolución
url: >-
  https://www.xunta.gal/dog/Publicados/2014/20140311/AnuncioG0003-280214-0001_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde, e na Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, esta xerencia </p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de concurso de méritos, os postos de traballo que se relacionan no anexo desta resolución.</p>
    <p>Segundo. Poderá concorrer á convocatoria o persoal estatutario fixo diplomado sanitario, en situación de activo nunha institución sanitaria da área de Cervo da categoría de enfermaría, con tres anos de experiencia profesional na categoría, nas institucións sanitarias do Sistema Nacional de Saúde.</p>
    <p>Terceiro. As retribucións dos postos ofertados serán as que correspondan de acordo coa Orde pola que se ditan instrucións sobre a confección de nóminas do persoal ao servizo da Administración autonómica vixente.</p>
    <p>Cuarto. As solicitudes e a documentación anexa que conteñan a xustificación dos requisitos e méritos alegados deberán dirixirse ao xerente de Xestión Integrada de Lugo, Cervo e Monforte de Lemos, e poderán presentarse preferentemente no Rexistro Xeral, sito na planta baixa do Hospital da Costa na rúa Rafael Vior, s/n, 27880 Lugo, no prazo de vinte (20) días naturais contados desde o seguinte ao da data da publicación do anuncio desta convocatoria no Diario Oficial de Galicia.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Quinto. As bases íntegras da citada convocatoria estarán expostas no taboleiro de anuncios do Hospital da Costa, na intranet do propio hospital e na páxina web do Servizo Galego de Saúde (www.sergas.es).</p>
    <p>Lugo, 23 de decembro de 2013</p>
    <footer><p>Antonio García Quintáns<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO</h2>
    <p>Denominación do posto: supervisor/a de unidade de quirófano para o Hospital da Costa.</p>
    <p>Grupo de clasificación: A2.</p>
    <p>Nº de vacantes: 1.</p>

