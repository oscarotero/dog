---
date: '2014-01-08'
id: G2410-101213-0001
page: 673
number: 4
agency: Xulgado do Social número 1 de Santiago de Compostela
section: V. Administración de xustiza.
title: EDICTO (468/2013).
range: Edicto
url: >-
  https://www.xunta.gal/dog/Publicados/2014/20140108/AnuncioG2410-101213-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento obxectivo individual 468/2013 deste xulgado do social, seguido por instancia de Manuel Zas Oca contra a empresa Excavaciones Migasa, S.L., sobre despedimento, ditouse a seguinte resolución, cuxa parte dispositiva di literalmente:</p>
    <p>«1. Estimo a demanda sobre despedimento formulada por Manuel Zas Oca, asistido polo letrado Sr. Blanco Lobeiras, contra a entidade Excavaciones Migasa, S.A., e o Fondo de Garantía Salarial (en diante Fogasa), que non comparecen malia estaren debidamente citadas, sobre despedimento por causas obxectivas e, en consecuencia, declaro a nulidade do despedimento, con condena da empresa indicada a que readmita inmediatamente o traballador nas mesmas condicións que rexían antes de producirse o despedimento, con aboamento dos salarios de tramitación (calculados a razón de 44,77 €/día).</p>
    <p>2. Non procede condenar nesta instancia o Fogasa sen prexuízo da súa responsabilidade nos termos do artigo 33 do ET.</p>
    <p>Todo iso con imposición das custas procesuais á empresa demandada.</p>
    <p>Notifíquese ás partes a presente resolución facéndolles saber que fronte a esta poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación».</p>
    <p>E para que sirva de notificación en legal forma a Excavaciones Migasa, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 10 de decembro de 2013</p>
    <footer><p>A secretaria xudicial</p></footer>

