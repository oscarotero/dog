---
date: '2007-08-23'
page: 14
number: 163
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Resolución do 2 de agosto de 2007, da Secretaría Xeral de Política
  Lingüística, en colaboración coa Dirección Xeral de Ordenación e Innovación
  Educativa, pola que se anuncia a convocatoria de cursos e seminarios de
  formación e de intercambio de experiencias para o persoal técnico
  especializado, para os compoñentes dos equipos de normalización lingüística e
  para o profesorado en xeral dos centros de ensino non universitario públicos,
  privados e privados concertados da Comunidade Autónoma de Galicia.
range: Resolución
---
<p>A Lei 3/1983, de normalización lingüística, encoméndalles ás autoridades educativas que tomen as medidas oportunas para promover o uso progresivo do galego no ensino, para que o alumnado do ensino non universitario vaia acabando os distintos ciclos cun dominio similar de galego e de castelán. O recente Decreto 124/2007, do 28 de xuño, polo que se regula o uso do galego no sistema educativo, prevé, no artigo 3, o desenvolvemento dun plan de formación entre a consellería competente en materia de educación e a Secretaría Xeral de Política Lingüística, que garanta que todo o persoal dos centros educativos de Galicia e dos servizos de apoio cuxo persoal dependa da consellería teña un coñecemento dos aspectos sociolingüísticos do idioma.</p>
<p>Ao abeiro do anterior, a Secretaria Xeral de Política Lingüística, en colaboración coa Dirección Xeral de Ordenación e Innovación Educativa, de acordo coas respectivas competencias en materia de formación e promoción da lingua galega e de formación do profesorado, organiza cursos, seminarios e actividades de formación e de intercambio de experiencias para o persoal técnico especializado, para os compoñentes dos equipos de normalización lingüística, para o profesorado en xeral dos centros de ensino non universitario públicos, privados e privados concertados da Comunidade Autónoma de Galicia.</p>
<p>Por todo isto, a secretaria xeral de Política Lingüística</p>
<p>RESOLVE:</p>
<p>Artigo 1º.-Obxecto.</p>
<p>Convocatoria de cursos, seminarios e actividades de formación e de intercambio de experiencias para as persoas responsables e para o persoal técnico especializado, para as persoas compoñentes dos equipos de normalización lingüística constituídos nos centros educativos non universitarios públicos, privados e privados concertados da Comunidade Autónoma de Galicia, e para o profesorado en xeral dos centros educativos.</p>
<p>Para isto teranse en conta o número de solicitudes e as dispoñibilidades orzamentarias.</p>
<p>Artigo 2º.-Orzamento.</p>
<p>O gasto ocasionado pola realización destas actividades financiarase con cargo á partida orzamentaria 04.60.151 A.640.2 dos orzamentos xerais da Comunidade Autónoma de Galicia para o ano 2007, aprobados pola Lei 14/2006, do 28 de decembro. A contía máxima para este fin será de 100.000 euros.</p>
<p>Artigo 3º.-Cursos que se convocan:</p>
<p>3.1. Curso de especialización en planificación lingüística nos centros de ensino.</p>
<p>Prazas: 40.</p>
<p>Lugar de realización: Centro Ramón Piñeiro para a Investigación en Humanidades. Santiago de Compostela.</p>
<p>Datas de realización: de setembro a decembro de 2007, os martes e xoves (24 sesións).</p>
<p>Horas: 120 (106 presenciais e 14 para traballos prácticos).</p>
<p>Destinatarios: persoal docente.</p>
<p>Requisitos: daráselle preferencia ás persoas que están a desenvolver os seguintes postos de traballo: 1. Coordinadores-dinamizadores/as territoriais dos equipos de normalización lingüística. 2. Xefes/as dos gabinetes provinciais de normalización. 3. Delegados/as provinciais da consellería de Educación e Ordenación Universitaria. 4. Persoal técnico da Secretaría Xeral de Política Lingüística (SXPL) e da Consellería de Educación e Ordenación Universitaria. 5. Asesores dos CFR. 6. Inspectores/as de educación. 7. Equipos directivos dos centros e, en xeral, todo o persoal técnico responsable de dinamización e planificación lingüística no ensino non universitario.</p>
<p>Módulos ou áreas temáticas:</p>
<p>-Lexislación lingüística.</p>
<p>-Sociolingüística e planificación lingüística.</p>
<p>-Programas de ensino plurilingüe.</p>
<p>-A planificación lingüística no ensino.</p>
<p>-A dinamización lingüística. Concepto de dinamización e papel do dinamizador ou dinamizadora.</p>
<p>-Os equipos de normalización lingüística dos centros de ensino.</p>
<p>-Obradoiro práctico.</p>
<p>O programa e datas concretas publicaranse nas webs www.xunta.es/linguagalega/ www.edu.xunta.es/fprof.</p>
<p>Prazo de presentación de solicitudes: ata o 7 de setembro de 2007 (inclusive).</p>
<p>3.2. II Seminario de dinamización lingüística no ensino.</p>
<p>Prazas: 50 por cada edición.</p>
<p>Edicións: 7, realizaranse nas localidades da Coruña, Santiago de Compostela, Ferrol, Lugo, Ourense, Pontevedra e Vigo.</p>
<p>Datas de realización: outubro e novembro de 2007.</p>
<p>Horario: mércores e xoves, das 18.00 ás 21.00 horas (6 sesións)</p>
<p>Destinatarios: persoal docente</p>
<p>Requisitos: daráselle preferencia ao persoal que está a desenvolver funcións de coordinadoras e coordinadores dos equipos de normalización e dinamización lingüística. Tamén poderá participar o profesorado en xeral dos centros de ensino non universitario públicos, privados e privados concertados de Galicia.</p>
<p>Módulos ou áreas temáticas:</p>
<p>Decreto 124/2007, do 28 de xuño, polo que se regula o uso do galego no sistema educativo.</p>
<p>Guía práctica para a planificación lingüística nos centros de ensino.</p>
<p>Elaboración de modelos prácticos de proxectos e estratexias de dinamización lingüística.</p>
<p>Experiencias normalizadoras.</p>
<p>Prazo de presentación de solicitudes: ata o día 1 de outubro de 2007 (inclusive)</p>
<p>O programa e datas concretas publicaranse nas webs www.xunta.es/linguagalega/ e na web www.edu.xunta.es/fprof.</p>
<p>Artigo 4º.-Asistencia e recoñecemento.</p>
<p>1. A asistencia a todas as sesións nos cursos e seminarios será obrigatoria.</p>
<p>2. Ás persoas que participen nos cursos e seminarios outorgaráselles un certificado de asistencia.</p>
<p>3. Estes cursos e seminarios recoñeceránselle ao profesorado que os realice e os supere para os efectos de cómputo de sexenios.</p>
<p>Artigo 5º.-Profesorado que impartirá os cursos.</p>
<p>O profesorado que impartirá os cursos e seminarios nomearao a Secretaría Xeral de Política Lingüística, ao abeiro do disposto no artigo 200 do Real decreto lexislativo 2/2000, do 16 de xuño, de contratos das administracións públicas, tendo en conta a súa solvencia técnica e científica para impartir as actividades referidas.</p>
<p>Cando se trate de persoal docente, teranse en conta os límites establecidos na Lei 53/1984, do 26 de decembro, e no Real decreto 598/1985, do 30 de abril, sobre incompatibilidades do persoal ao servizo das administración públicas, así como tamén no Decreto 165/1988, do 16 de xuño, polo que se declara de interese público a realización de cursos e actividades de formación de lingua galega. De ser o caso, este persoal acreditará mediante declaración responsable que cumpre os requisitos previstos nas disposicións anteriores.</p>
<p>Artigo 6º.-Solicitudes e resolución.</p>
<p>1. As inscricións faranse a través do portal educativo da Consellería de Educación e Ordenación Universitaria: www.edu.xunta.es/fprof.</p>
<p>2. Tamén poderán presentarse, dentro do prazo establecido, utilizando o formulario que figura como modelo no anexo desta orde, no rexistro das delegacións provinciais da Consellería de Presidencia, Administracións Públicas e Xustiza, ou tramitaranse por calquera dos medios que recolle o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>3. As persoas admitidas recibirán a comunicación a través do portal educativo antes citado.</p>
<p>De non recaer resolución expresa no prazo de seis meses, que se contarán desde a publicación desta convocatoria no Diario Oficial de Galicia, as solicitudes entenderanse desestimadas. Contra esta resolución, que esgota a vía administrativa, poderase interpor potestativamente recurso de reposición, segundo o previsto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, perante a Secretaría Xeral de Política Lingüística, no prazo dun mes, contado a partir do día seguinte ao da publicación da resolución, ou ben recorrer directamente perante o Tribunal Superior de Xustiza de Galicia no prazo de 2 meses desde o día seguinte ao de publicación desta resolución no Diario Oficial de Galicia.</p>
<p>Santiago de Compostela, 2 de agosto de 2007.</p>
<p>María Sol López Martínez</p>
<p>Secretaria xeral de Política Lingüística</p>
<p>Ver referencia pdf "16300D002P009.PDF"</p>

