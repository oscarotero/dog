---
date: '1997-09-22'
id: AB7E
page: 9384
number: 182
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 23 de agosto de 1997 pola que se prorroga a vixencia da do 21 de
  febreiro de 1995 pola que se regulan as axudas financeiras ás asociacións e
  organizacións empresariais pesqueiras e marisqueiras.
range: Orde
url: 'https://www.xunta.gal/dog/Publicados/1997/19970922/AnuncioAB7E_gl.html'
---
<p>A Orde do 21 de febreiro de 1995, pola que se regulan as axudas financeiras ás asociacións e organizacións empresariais, pesqueiras e marisqueiras, publicada no DOG nº 66, do 4 de abril de 1995, foi prorrogada pola Orde do 22 de decembro de 1995, DOG nº 2, do 3 de xaneiro de 1996; e co obxecto de continuar na mesma liña de apoio a este tipo de accións, por ser necesarias, co fin de contribuír ó fomento do asociacionismo, polas facultades que me foron concedidas,</p>
<p>DISPOÑO:</p>
<p>Artigo 1º.-Prórroga da orde.</p>
<p>Prorrógase a vixencia da Orde do 21 de febreiro de 1995 pola que se regulan as axudas financeiras ás asociacións e organizacións empresariais pesqueiras e marisqueiras.</p>
<p>As axudas concederanse con cargo á aplicación orzamentaria 12.03.615.B.470.0 -regulación de mercados pesqueiros- dos vixentes orzamentos xerais da Comunidade Autónoma de Galicia para 1997.</p>
<p>Artigo 2º.-Solicitudes.</p>
<p>As solicitudes presentaranse de acordo co modelo que como anexo I se publica con esta orde, xunto coa documentación, e de acordo cos condicionamentos e requisitos que se esixen na orde que se prorroga, relativos ó exercicio 1997.</p>
<p>Artigo 3º.-Prazo.</p>
<p>O prazo de presentación de solicitudes será de dous meses contados a partir da entrada en vigor desta orde.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 23 de agosto de 1997.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>7186</p>

