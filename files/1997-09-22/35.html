---
date: '1997-09-22'
id: AC06
page: 9405
number: 182
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 15 de setembro de 1997 pola que se anuncian, polo sistema de
  concurso con procedemento aberto e trámite de urxencia, as seguintes
  contratacións: obra do proxecto básico e de execución para o acondicionamento
  interior da ala dereita do edificio San Paio-Tui (Pontevedra); subministración
  da decoración e amoblamento da Casa da Viúva-A Gudiña (Ourense), e amoblamento
  e decoración interior do edificio San Paio-Tui (Pontevedra).
range: Resolución
url: 'https://www.xunta.gal/dog/Publicados/1997/19970922/AnuncioAC06_gl.html'
---
<p>A Consellería de Cultura e Comunicación Social, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, trámite de urxencia as contratacións seguintes:</p>
<p>-Obra do proxecto básico e de execución para o acondicionamento interior da ala dereita do edificio San Paio-Tui (Pontevedra).</p>
<p>Orzamento de licitación: trinta e un millóns seiscentas corenta e dúas mil setecentas noventa e sete pesetas (31.642.797 ptas.) IVE incluído.</p>
<p>Prazo de execución: dous (2) meses.</p>
<p>Fianza provisional: non se esixe.</p>
<p>Clasificación esixida: grupo C, subgrupo 6, categoría e.</p>
<p>-Decoración e amoblamento da Casa da Viúva-A Gudiña (Ourense).</p>
<p>Orzamento de licitación: trinta e sete millóns cento once mil oitocentas corenta e cinco pesetas (37.111.845 ptas.) IVE incluído.</p>
<p>Prazo de execución: dous (2) meses.</p>
<p>Fianza provisional: setecentas corenta e dúas mil duascentas trinta e sete pesetas (742.237 ptas.).</p>
<p>-Amoblamento e decoración interior do edificio San Paio-Tui (Pontevedra).</p>
<p>Orzamento de licitación: quince millóns cento noventa e catro mil trescentas noventa e tres pesetas (15.194.393 ptas.) IVE incluído.</p>
<p>Prazo de execución: dous (2) meses.</p>
<p>Fianza provisional: trescentas tres mil oitocentas oitenta e oito pesetas (303.888 ptas.).</p>
<p>Exposicións dos pregos: o proxecto, os pregos de prescricións técnicas e os pregos de cláusulas administrativas estarán de manifiesto no Servicio de Obras e Contratación da Consellería de Cultura e Comunicación Social, e nas delegacións provinciais durante o prazo de presentación de proposicións, de 10 a 14 horas, e no teléfono (981) 58 89 38.</p>
<p>Prazo de presentación de proposicións: será de 13 días naturais contados a partir do día seguinte ó da publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares. Os licitadores que se presenten a máis dunha contratación, deberán achegar tódolos sobres para cada unha delas.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura e Comunicación Social.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso será por conta dos adxudicatarios.</p>
<p>Santiago de Compostela, 15 de setembro de 1997.</p>
<p>P.D. (Orde 24-6-1996, DOG nº 127, do 28)</p>
<p>José Mª Sánchez González</p>
<p>Secretario xeral da Consellería de Cultura</p>
<p>e Comunicación Social</p>
<p>7043</p>

