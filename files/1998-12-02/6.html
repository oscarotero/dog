---
date: '1998-12-02'
id: 27EE
page: 12
number: 234
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de novembro de 1998 pola que se convoca unha xornada sobre
  responsabilidade patrimonial das administracións públicas.
range: Resolución
url: 'https://www.xunta.gal/dog/Publicados/1998/19981202/Anuncio27EE_gl.html'
---
<p>Dentro do plan de actividades da Escola Galega de Administración Pública para 1998 e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase unha xornada sobre responsabilidade patrimonial das administracións públicas, que deberá desenvolverse conforme as seguintes bases:</p>
<p>1.-Obxectivos.</p>
<p>Acadar un mellor coñecemento verbo do desenvolvemento normativo, a crítica doutrinal e a evolución xurisprudencial do sistema de responsabilidade patrimonial das administracións públicas, sobre todo á luz da nova Lei da xurisdicción contenciosa e do proxecto de reforma da Lei de réxime xurídico e do procedemento administrativo común.</p>
<p>2.-Contido.</p>
<p>Trataranse estes temas:</p>
<p>Evolución normativa e doutrinal da responsabilidade patrimonial. As grandes cuestións.</p>
<p>A incidencia do proxecto da Lei do 18 de marzo de 1998, de reforma da LRX-PAC.</p>
<p>A responsabilidade civil das administracións públicas, no caso de infracción penal dos funcionarios.</p>
<p>A nova Lei da xurisdicción contencioso-administrativa: unificación da competencia.</p>
<p>Problemas específicos en materia sanitaria e laboral.</p>
<p>3.-Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>4.-Desenvolvemento.</p>
<p>Horario: mañá e tarde.</p>
<p>Lugar e datas. a xornada convocada terá lugar o día 17 de decembro de 1998, na sala de congresos do Auditorio de Pontevedra, situado na rúa Bóveda, s/n, da citada cidade.</p>
<p>5.-Incrición.</p>
<p>Prazo: remata o martes, día 15 de decembro de 1998.</p>
<p>Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurí</p>
<p>dico das administracións públicas e do procedemento administrativo común. Admitiranse tamén isncricións por telefax: 981 54 63 37.</p>
<p>Número de prazas: limitado á capacidade do local.</p>
<p>Incricións fóra de prazo: só se admitirán de quedaren prazas baleiras, coa condición de que se cumpran os requisitos xerais antes indicados.</p>
<p>Para poder confirma-la súa posible admisión, os peticionarios poderán chamar por teléfono, a partir do día 15 de decembro, de 10 a 14.45 horas, ós seguintes números: 981 54 62 39 ou 981 54 60 40.</p>
<p>6.-Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir</p>
<p>no desenvolvemento da xornada, así como a de cancelala, se o escaso número de solicutdes non xustificase a súa realización.</p>
<p>7.-Certificación de asistencia.</p>
<p>Entregaráselles ó remate desta xornada a aquelas persoas inscritas que concorresen asiduamente a ela, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 18 de novembro de 1998.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>10371</p>

