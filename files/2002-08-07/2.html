---
date: '2002-08-07'
id: F4C6
page: 12
number: 151
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 31 de xullo de 2002 pola que se ordena a publicación do acordo
  do Consello da Xunta de Galicia do 30 de xullo de 2002, polo que se aproba a
  modificación da relación de postos de traballo do Consello Consultivo de
  Galicia.
range: Resolución
url: 'https://www.xunta.gal/dog/Publicados/2002/20020807/AnuncioF4C6_gl.html'
---
<p>A Lei 9/1995, do 10 de novembro, creou o Consello Consultivo de Galicia como superior órgano consultivo de carácter técnico-xurídico do Goberno de Galicia.</p>
<p>O Decreto 287/1996, do 12 de xullo, aprobou o seu Regulamento de organización e funcionamento.</p>
<p>Tendo en conta o dimensionamento e a consolidación do dito órgano, considérase conveniente facer unha nova ordenación de relación de postos de traballo, para adecuala ás necesidades presentes, o que</p>
<p>supón máis que un incremento dos efectivos persoais a súa reordenación.</p>
<p>Todo isto fai necesario modifica-la vixente relación de postos de traballo do Consello Consultivo de Galicia.</p>
<p>En consecuencia, por proposta do conselleiro da Presidencia, Relacións Institucionais e Administración Pública, oídas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia na súa reunión do día trinta de xullo de dous mil dous, adoptou o seguinte</p>
<p>ACORDO:</p>
<p>Primeiro.-Modifica-la vixente relación de postos de traballo do Consello Consultivo de Galicia, nos termos que se sinalan no anexo a este acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Terceiro.-Clasificar como postos de libre designación, de acordo coas motivacións que se especifican, os seguintes:</p>
<table><tbody><tr><td></td></tr>
<tr><td>Código</td><td>Denominación</td><td>Motivación</td></tr>
<tr><td></td></tr>
</tbody></table>
<table><tbody><tr><td>037
038
039
040</td><td>Secretario/a conselleiro/a.
Secretario/a conselleiro/a
Secretario/a conselleiro/a
Secretario/a conselleiro/a</td><td>Artigo 6 da orde da Consellería da Presidencia e Administración Pública do 21 de novembro de 1989 (DOG nº 232, do 4 de decembro)</td></tr>
<tr><td></td></tr></tbody></table>
<p>Visto o acordo adoptado polo Consello da Xunta de Galicia, na súa reunión do trinta de xullo de dous mil dous, relativo á modificación da relación de postos de traballo do Consello Consultivo de Galicia, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 31 de xullo de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

