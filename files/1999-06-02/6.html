---
date: '1999-06-02'
id: E5EA
page: 6
number: 104
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 161/1999, do 14 de maio, polo que se declara a urxente ocupación, para
  efectos de expropiación forzosa, polo Concello de Forcarei (Pontevedra), dos
  bens e dereitos necesarios para a realización das obras do proxecto de
  saneamento e pavimentación da rúa Alfredo González Barros, 2.
range: Decreto
url: 'https://www.xunta.gal/dog/Publicados/1999/19990602/AnuncioE5EA_gl.html'
---
<p>O Concello de Forcarei (Pontevedra), en sesión celebrada o día 30 de outubro de 1998, aprobou o proxecto de saneamento e pavimentación da rúa Alfredo González Barros, 2 e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, para evita-la situación de perigo na zona intermedia da rúa Alfredo González Barros, debido á actual estreiteza e ó desnivel existente respecto dos terreos que lindan e que carecen de protección e sostemento, e debido ó gran número de vehículos que circulan diariamente.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa</p>
<p>reunión do día catorce de maio de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Forcarei (Pontevedra) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de saneamento e pavimentación na rúa Alfredo González Barros, 2.</p>
<p>Santiago de Compostela, catorce de maio de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

