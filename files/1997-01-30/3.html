---
date: '1997-01-30'
id: 301A
page: 982
number: 20
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 21 de xaneiro de 1997, da Secretaría Xeral da Consellería de
  Política Territorial, Obras Públicas e Vivenda, pola que se emprazan as partes
  interesadas no recurso contencioso-administrativo 02-6450/1996 interposto por
  Antonio Rodríguez Sánchez.
range: Resolución
url: 'https://www.xunta.gal/dog/Publicados/1997/19970130/Anuncio301A_gl.html'
---
<p>Para os efectos de dar cumprimento ó solicitado polo presidente da Sala do Contencioso-Administrativo do Tribunal Superior de Xustiza de Galicia, en relación co recurso contencioso-administrativo número 02-6450/96 interposto por Antonio Rodríguez Sánchez,contra acordos do Concello da Coruña e resolucións do IGVS do 29-4 e 25-5-93, polas que se anunciou concurso e adxudicación das parcelas P-10 e P-15 do polígono de Elviña 3ª fase, da Coruña, ás empresas FADESA e URBAIGASA III, así como contra resolución da CPTOPV, de 15-9-96, pola que se aprobou definitivamente o expediente de modificación puntual do PXOU da Coruña, para a reordenación de volumes do antigo polígono de Elviña 3ª fase, esta consellería resolveu ordena-la remisión do expediente administrativo ó dito tribunal.</p>
<p>O que se notifica para xeral coñecemento de tódalas persoas interesadas no procedemento e son emprazadas para que poidan comparecer nos autos na Sala do Contencioso-Administrativo do Tribunal Superior de Xustiza de Galicia no prazo de nove días, segundo dispón o artigo 64 da Lei da xurisdicción contencioso-administrativa, reformada pola Lei 10/1992, do 30 de abril.</p>
<p>Santiago de Compostela, 21 de xaneiro de 1997.</p>
<p>José Antonio Fernández Vázquez</p>
<p>Secretario xeral da Consellería de Política Territorial, Obras Públicas e Vivenda</p>
<p>609</p>

