---
date: '1999-05-03'
id: 72F6
page: 5
number: 83
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Decreto 104/1999, do 8 de abril, polo que se modifica parcialmente o Decreto
  12/1994, do 20 de xaneiro, polo que se determinan os nomes oficiais dos
  concellos de: A Pobra do Caramiñal, A Pobra de Brollón e A Pobra de Trives e
  das parroquias pertencentes ós concellos de: Ames, Melón, Montederramo,
  Ourense, Paderne de Allariz, Parada de Sil e Pereiro de Aguiar.
range: Decreto
url: 'https://www.xunta.gal/dog/Publicados/1999/19990503/Anuncio72F6_gl.html'
---
<p>Mediante o Decreto 12/1994, do 20 de xaneiro (DOG número 23, do 3 de febreiro), determinouse, entre outros, o nome oficial do concello da Pobra de Brollón.</p>
<p>O traballo de campo posterior e a documentación consultada pola Comisión de Toponimia para determina-los nomes oficiais das parroquias e lugares do devandito concello achegaron información que aconsellan revisa-lo nome oficial que no seu día se determinou.</p>
<p>En consecuencia, tendo en conta o dictame da Comisión de Toponimia, emitido na súa sesión do 17 de marzo de 1999, por proposta do conselleiro da Presidencia e Administración Pública e logo de deliberación do Consello da Xunta de Galicia, na súa reunión do día oito de abril de mil novecentos noventa e nove,</p>
<p>DISPOÑO:</p>
<p>Artigo único.-Modifícase o Decreto 12/1994, do 20 de xaneiro, polo que se determinan os nomes oficiais dos concellos de: A Pobra do Caramiñal, A Pobra de Brollón e A Pobra de Trives e das parroquias pertencentes ós concellos de: Ames, Melón, Montederramo, Ourense, Paderne de Allariz, Parada de Sil e Pereiro de Aguiar, no sentido seguinte:</p>
<p>Provincia de Lugo.</p>
<p>Onde di: «Pobra de Brollón, A», debe dicir: «Pobra do Brollón, A».</p>
<p>Disposición adicional</p>
<p>Do establecido no presente decreto darase conta ás autoridades estatais correspondentes para os efectos que cumpran no exercicio das súas funcións.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, oito de abril de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

