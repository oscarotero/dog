---
date: '2020-05-26'
id: C3Q2-190520-0007
page: 21288
number: 100
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 19 de maio de 2020 pola que se amplía a dotación orzamentaria da
  convocatoria de subvencións para rehabilitar as antigas vivendas de mestres,
  doutros oficios e demais edificios e vivendas de titularidade municipal, para
  o exercicio 2020, con carácter plurianual.
range: Resolución
url: >-
  https://www.xunta.gal/dog/Publicados/2020/20200526/AnuncioC3Q2-190520-0007_gl.html
---
<p>O 26 de febreiro de 2020 publicouse no <em>Diario Oficial de Galicia</em> a Resolución do 6 de febreiro de 2020 pola que se convocan distintas liñas de subvencións para actuacións de rehabilitación xestionadas polo Instituto Galego da Vivenda e Solo para o ano 2020.</p>
    <p>No punto tres do ordinal terceiro da citada resolución sinálase que as contías establecidas nestas convocatorias poderán ser obxecto de ampliación por resolución da persoa titular da Dirección Xeral do Instituto Galego da Vivenda e Solo, e terá efecto logo da súa publicación no <em>Diario Oficial de Galicia</em>, de conformidade co establecido no artigo 30 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro.</p>
    <p>No ordinal décimo quinto da devandita resolución convócanse as subvencións para rehabilitar as antigas vivendas de mestres, doutros oficios e demais edificios e vivendas de titularidade municipal, para o exercicio 2020, con carácter plurianual (código de procedemento VI422F). No seu resolvo dous indícase que as subvencións previstas nesta convocatoria se farán efectivas con cargo á aplicación orzamentaria 07.83.451A.760.1 dos orzamentos xerais da Comunidade Autónoma de Galicia, por importe de 152.850 euros para a anualidade 2020 e por importe de 1.666.210 euros para a anualidade 2021.</p>
    <p>Tendo en conta que a data de hoxe existen remanentes de crédito de convocatorias anteriores e que o crédito fixado na convocatoria é insuficiente para atender ao número de solicitudes habituais neste programa, é necesaria a ampliación do crédito establecido inicialmente. </p>
    <p>De conformidade co artigo 30.2 do Regulamento da Lei 9/2007, do 13 de xuño, de subvencións de Galicia, e co punto tres do ordinal terceiro da Resolución do 6 de febreiro de 2020 é competente para ditar esta resolución a persoa titular da Dirección Xeral do Instituto Galego da Vivenda e Solo.</p>
    <p>Polo exposto, </p>
    <h2>RESOLVO:</h2>
    <p>Único. <em>Ampliar a dotación orzamentaria para a convocatoria de subvencións para rehabilitar as antigas vivendas de mestres, doutros oficios e demais edificios e vivendas de titularidade municipal, para o exercicio 2020, con carácter plurianual (código de procedemento VI422F)</em></p>
    <p>O incremento da dotación será de 1.084.769,70 euros, para a anualidade de 2020, polo que a contía máxima das subvencións que se poderán conceder con cargo a esta anualidade 2020 será de 1.237.619,70 euros, permanecendo inalterado o importe de 1.666.210 euros, para a anualidade 2021.</p>
    <p>Esta ampliación non implica a apertura do prazo para presentar novas solicitudes nin o inicio dun novo cómputo do prazo máximo para resolver.</p>
    <p>Esta resolución producirá efectos desde o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 19 de maio de 2020 </p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

