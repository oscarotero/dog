---
date: '2020-05-26'
id: G0424-050520-0001
page: 21300
number: 100
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 4 de maio de 2020, da Xefatura Territorial da Coruña, polo que se
  somete a información pública a solicitude de autorización administrativa
  previa, de construción e declaración de utilidade pública, en concreto, dunha
  instalación de distribución eléctrica no concello de Zas (expediente IN407A
  2015/167-1).
range: Acordo
url: >-
  https://www.xunta.gal/dog/Publicados/2020/20200526/AnuncioG0424-050520-0001_gl.html
---
<p>Expediente: IN407A 2015/167-1.</p>
    <p>Solicitante: UFD Distribución Electricidad, S.A.</p>
    <p>Denominación: anexo 1 ao modificado 1 para o recuamento da LMT VIM-802, no lugar de San Tirso.</p>
    <p>Concello: Zas.</p>
    <p>Características técnicas:</p>
    <p>– Retensado treito de liña eléctrica de media tensión aérea VIM-802, entre os apoios número 64-20-24 e número 64-20-25 (actuación número 1), a 20 kV, cunha lonxitude de 0,072 km, con orixe no apoio número 64-20-24 existente da LMT VIM-802, no treito entre a derivada ao CT Orbellido II (expediente 50.294) e a derivada ao CT O Couto (expediente 50.804), condutor tipo LA-30 mm² (existente) e remate no apoio número 64-20-25 que se intercalará na LMT VIM-802, no treito entre a derivada ao CT Orbellido e a derivada ao CT O Couto.</p>
    <p>– Treito de liña eléctrica de media tensión aérea VIM-802, entre os apoios número 64-20-26-1 e número 64-20-26 (actuación número 2), a 20 kV, cunha lonxitude de 0,041 km, con orixe no apoio número 64-20-26-1 que substitúe o existente da LMT VIM-802, no treito da derivada ao CT O Couto, condutor tipo LA-30 mm² e remate no apoio número 64-20-26 proxectado que substitúe o existente da LMT VIM-802, apoio onde actualmente se realiza o entroncamento da derivada ao CT O Couto.</p>
    <p>– Liña de media tensión subterránea, a 20 kV, cunha lonxitude de 0,242 km, con orixe no paso aéreo a subterráneo que se vai realizar no apoio número 64-20-25 proxectado que se intercalará na LMT VIM-802, no treito entre a derivada ao CT Orbellido II e a derivada ao CT O Couto, en condutor RHZ1-2OL-12/20 kV-1×240 Al e remate no paso de subterráneo a aéreo que se vai realizar no apoio número 64-20-26-1 proxectado que substitúe o existente da LMT VIM-802, no treito da derivada ao CT O Couto.</p>
    <p>Lexislación de aplicación:</p>
    <p>1. Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>2. Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>3. Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>4. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>5. Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>6. Lei do 16 de decembro de 1954 sobre expropiación forzosa (BOE núm. 351, do 17 de decembro).</p>
    <p>7. Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións no Servizo de Enerxía e Minas da Xefatura Territorial de Economía, Emprego e Industria, sita na rúa Vicente Ferrer, núm. 2, 2º andar, 15071 A Coruña, no prazo de vinte días a partir do día seguinte ao da última publicación deste acordo.</p>
    <p>De acordo co establecido na disposición adicional terceira do Real decreto 463/2020, polo que se declara o estado de alarma para a xestión de crise sanitaria ocasionada polo COVID-19, suspéndense os termos e interrómpense os prazos para a tramitación dos procedementos das entidades do sector público. O cómputo dos prazos reiniciarase no momento en que perda vixencia este acordo ou, de ser o caso, as súas prórrogas.</p>
    <p>Así mesmo, para dar cumprimento ao disposto no artigo 44 da Lei 39/2015, do 1 de outubro, cando as persoas propietarias ou titulares de dereitos sobre predios afectados sexan descoñecidos, se ignore o lugar de notificación ou ben, intentada esta, non se puidese efectuar, a notificación farase por medio dun anuncio publicado no Boletín Oficial del Estado.</p>
    <p>A Coruña, 4 de maio de 2020</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN407A 2015/167-1.</p>
    <p>Solicitante: UFD Distribución Electricidad, S.A.</p>
    <p>Denominación: anexo 1 ao modificado 1 para o recuamento da LMT VIM-802, no lugar de San Tirso.</p>
    <p>Concello: Zas.</p>
    <p>– Relación de propietarias/os, bens e dereitos afectados:</p>
    <p>Número de predio: 5.</p>
    <p>Lugar: Herbaliños, polígono: 507-parcela:169.</p>
    <p>Cultivo: labradío.</p>
    <p>Propietaria/o: descoñecida/o.</p>
    <p>– Afección de solo en pleno dominio: </p>
    <p>Apoio número: 64-20-25.</p>
    <p>m²: 10,0.</p>
    <p>– Afección de solo por servidume de paso de enerxía eléctrica:</p>
    <p>Metros lineais subterráneos: 10,0.</p>
    <p>m² subterráneos: 30,0.</p>

