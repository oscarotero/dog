---
date: '2003-01-14'
id: FD6
page: 445
number: 8
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (752/2002).
range: Edicto
url: 'https://www.xunta.gal/dog/Publicados/2003/20030114/AnuncioFD6_gl.html'
---
<p>Rafael González Alió, secretaria do Xulgado do Social número un dos de Lugo, da fe e testemuño de que nos autos de xuízo número 752/2002, seguidos por instancia de Ana Mª Pérez González e outras contra a empresa Confecciones Lismar ADCLA Textil, S.L., Manuel Cea Ferreiro e outro, sobre despedimento, se dictou a sentencia cun encabezamento e parte dispositiva que di:</p>
<p>Sentencia. Lugo, 29 de novembro de 2002.</p>
<p>Vistos por María de los Ángeles Andrés Vega, maxistrada-xuíza do Xulgado do Social número un dos de Lugo, estes autos de xuízo verbal número 752/2002, sobre reclamación de despedimento, no que son partes, como demandantes, Ana Mª Pérez</p>
<p>González, Mª Begoña Gómez Caseiro, Eva Noguerol Ruibal, Mª Jesús Mosteiro González, Silvia Díaz Mourelle, Mª Carmen López Carballo, Esperanza Vázquez Lalín e Lourdes Pulido Vázquez, asistidas polo letrado Xermán Vázquez Díaz e, como parte demandada, a empresa Confecciones Lismar ADCLA Textil, S.L., Manuel Cea Ferreiro e o Fondo de Garantía Salarial (Fogasa), os cales non compareceron malia estaren citados en legal forma.</p>
<p>Decido que, estimando a demanda interposta por Ana Mª Pérez González, Mª Begoña Gómez Caseiro, Eva Noguerol Ruibal, Mª Jesús Mosteiro González, Silvia Díaz Mourelle, Mª Carmen López Carballo, Esperanza Vázquez Lalín e Lourdes Pulido Vázquez, sobre despedimento, contra a empresa Confecciones Lismar ADCLA Textil, S.L. e Manuel Cea Ferreiro, debo declarar e declaro a improcedencia deste e, estando probado o peche empresarial desde o 24-9-2002, debo condenar e condeno os ditos demandados a que indemnicen solidariamente entre eles ás demandantes, nas contías respectivas de mil setenta e oito euros con quince céntimos (1.078,15), mil setenta e oito euros con quince céntimos (1.078,15), setecentos sesenta e tres euros con dezaoito céntimos (763,18), mil trescentos cincuenta e seis euros con setenta e sete céntimos (1.356,77), oitocentos trinta e cinco euros con oitenta e sete céntimos (835,87), oitocentos trinta e cinco euros con oitenta e sete céntimos (835,87), setecentos sesenta e tres </p>
<p>euros con dezaoito céntimos (763,18) e oitocentos trinta e cinco euros con oitenta e sete céntimos (835,87).</p>
<p>Absólvese o Fondo de Garantía Salarial (Fogasa) sen prexuízo da súa eventual e ulterior responsabilidade subsidiaria, no caso de ser declarada a insolvencia dos responsables principais.</p>
<p>Notifíqueselles esta sentencia ás partes, coa advertencia de que contra ela cabe interpor recurso de suplicación para ante a Sala do Social do Tribunal Superior de Xustiza de Galicia, na Coruña, dentro dos cinco días seguintes ó da súa notificación, por conducto deste Xulgado do Social, logo do depósito dos despedimentos obxecto de condena, e cos requisitos esixidos no artigo 189 e seguintes do texto refundido da Lei de procedemento laboral e, en especial, o disposto no artigo 228, consistente en que será indispensable que o recorrente que non gozase do beneficio de xustiza gratuíta acredite, ó anuncia-lo recurso de suplicación, ter consignado na conta de depósitos e consignacións, nº 2322-61, nº de autos 752/2002, que este Xulgado do Social ten aberta no Banco Bilbao Vizcaya desta cidade, na rúa da Raíña nº 1, a cantidade obxecto da condena. Poderá substituírse a consignación en metálico polo aseguramento mediante aval bancario, no que deberá facerse consta-la responsabilidade </p>
<p>solidaria do avalista. O xustificante de consignación en metálico ou, de se-lo caso, o documento de aseguramento, nos que deberá consta-lo número do procedemento, quedará baixo a custodia do secretario, que expedirá testemuño destes para a súa unión ós autos, faci</p>
<p>litando o oportuno recibo, mailo depósito de 150,25 euros prevido para esta clase de recursos, que deberá constituírse na mesma conta nº 2322-65, nº de autos 752/2002 do Banco Bilbao Vizcaya, que para o efecto e baixo a denominación de recurso de suplicación existe, e deberán entregarse os xustificantes na secretaría deste xulgado ó tempo de interpo-lo recurso, no caso de se los demandados condenados solidariamente os que o interpuxeran, de conformidade co disposto no artigo 227 do referido texto legal.</p>
<p>Así, por esta miña sentencia definitiva, pronúncioo, mándoo e asínoo. María de los Ángeles Andrés Vega. Rubricado.</p>
<p>Publicación.-A anterior sentencia foi lida e publicada pola maxistrada que a subscribe, que estaba celebrando audiencia pública no día da súa data, do que eu, secretario, certifico. Rafael González Alió. Rubricado.</p>
<p>Concorda ben e fielmente co orixinal, e para que sirva de notificación en forma á empresa Confecciones Lismar ADCLA Textil, S.L. e Manuel Cea Ferreiro, en ignorado paradoiro, expido e asino este edicto para a súa inserción no Diario Oficial de Galicia, en Lugo o 29 de novembro de 2002.</p>
<p>Rubricado</p>

