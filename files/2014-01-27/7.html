---
date: '2014-01-27'
id: G0165-170114-0001
page: 3390
number: 17
agency: Consellería do Medio Rural e do Mar
section: III. Outras disposicións.
title: >-
  ORDE do 31 de decembro de 2013 pola que se modifica, no relativo ás
  anualidades, a Orde do 5 de xuño de 2013 pola que se convocan para o ano 2013,
  en réxime de concorrencia competitiva, axudas á realización de proxectos
  piloto cofinanciadas nun 75 % co Fondo Europeo de Pesca (FEP).
range: Orde
url: >-
  https://www.xunta.gal/dog/Publicados/2014/20140127/AnuncioG0165-170114-0001_gl.html
---
<p>A Consellería do Medio Rural e do Mar publicou a Orde do 5 de xuño de 2013 que convocaba para 2013 as axudas para a realización de proxectos piloto (DOG número 114, do 17 de xuño) en virtude do Regulamento (CE) nº 1198/2006 do Consello, do 27 de xullo, relativo ao Fondo Europeo de Pesca (FEP).</p>
    <p>O artigo 2 da devandita orde establece o carácter plurianual destas axudas, de acordo co seguinte:</p>
    <p>Anualidade 2013: 720.000 €.</p>
    <p>Anualidade 2014: 1.700.000 €.</p>
    <p>Anualidade 2015: 1.000.000 €.</p>
    <p>Tendo en conta as especiais circunstancias que dificultaron a tramitación destas axudas e que a dotación actual das anualidades non se corresponde coa concesión das axudas prevista, cómpre reaxustar a dotación orzamentaria consignada inicialmente para a concesión das mencionadas axudas sen variar o importe total da orde. </p>
    <p>Por todo isto, e de acordo co disposto no artigo 30.1º.3 do Estatuto de autonomía de Galicia, e en uso da competencia que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único. Modifícase o artigo 2, punto 1, da Orde do 5 de xuño de 2013, de convocatoria de axudas para o ano 2013 para a realización de proxectos piloto, que queda redactado como segue:</p>
    <p>1. Para o ano 2013 as axudas concederanse con cargo á aplicación orzamentaria 12.30.723A.780.2 da Lei de orzamentos xerais da Comunidade Autónoma de Galicia para ese ano, cun importe máximo de 3.420.000 euros, distribuídos nas seguintes anualidades:</p>
    <p>Anualidade 2013: 342.000 €.</p>
    <p>Anualidade 2014: 1.900.000 €.</p>
    <p>Anualidade 2015: 1.178.000 €.</p>
    <p>Esta orde producirá efectos a partir do día seguinte ao da súa publicación no Diario Oficial de Galicia.</p>
    <p>Santiago de Compostela, 31 de decembro de 2013</p>
    <footer><p>Rosa Mª Quintana Carballo<br>Conselleira do Medio Rural e do Mar</p></footer>

