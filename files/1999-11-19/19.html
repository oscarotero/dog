---
date: '1999-11-19'
id: 120AE
page: 13
number: 224
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de notificación de sentencia (136/1998).
range: Edicto
url: 'https://www.xunta.gal/dog/Publicados/1999/19991119/Anuncio120AE_gl.html'
---
<p>En Santiago de Compostela a vinteoito de novembro de mil novecentos noventa e oito.</p>
<p>Vistos estes autos de xuízo de faltas nº 156/1998 por José Espinosa Lozano, maxistrado-xuíz do Xulgado de Primeira Instancia e Instrucción número un desta cidade, dictouse esta resolución con base no que se dirá, na que foron partes Marta Otero García, como denunciante e Manuel Nieto Iglesias, como denunciado.</p>
<p>Antecedentes.</p>
<p>Primeiro.-As actuacións teñen a súa orixe na denuncia que con data do 15 de abril de 1998, puxo a Sra. Otero García ante a comisaría de Santiago de Compostela, e pola cal manifestou que foi moza do Sr. Nieto, e que sufriu deste malos tratos físicos e psíquicos, polo que cortou a relación, aínda que el seguiu atormentándoa con insultos, ameazas e escándalos.</p>
<p>En concreto, dixo que o día anterior ó referido, sobre as 23 horas, compareceu no seu domiclio, comezando a insultala a grandes voces, dicíndolle: «voute matar, voute envolver na túa propia merda, voume autolesionar eu para meterche un marrón» e outras do estilo.</p>
<p>Segundo.-Reputados os feitos como falta, realizouse o xuízo o 24 de novembro de 1998, co resultado que consta, non comparecendo a denunciante, malia ter sido citada previamente para o efecto.</p>
<p>Feitos probados.</p>
<p>Non se proban os feitos ós que se refire a denuncia, que se resumen no antecedente primeiro desta resolucion e que se dan aquí por reproducidos, para evitar repeticións.</p>
<p>Fundamentos de dereito.</p>
<p>Primeiro.-Encadrándose as conductas denunciadas no artigo 620 do Código penal, a incomparecencia inxustificada da denunciante, citada en forma legal, creou un óbice de procedibilidade, de tal maneira que debe decretarse a absolución do denun</p>
<p>ciado, en cumprimento do principio acusatorio, que se dá tamén nos xuízos de faltas, como reiterada xurisprudencia do Tribunal Constitucional recoñece.</p>
<p>Segundo.-Non se devengaron custas.</p>
<p>Decisión.</p>
<p>Absolvo a Manuel Nieto Iglesias respecto de responsabilidade penal polos feitos que se lle imputan.</p>
<p>Así, por esta miña sentencia, que lles será notificada ás partes coa advertencia de que contra ela poderán interpor recurso de apelación perante este xulgado para a Audiencia Provincial da Coruña no prazo de cinco días desde a última notificación, e da que se unirá certificación ás actuacións orixinais para a súa notificación e cumprimento, pronúncioa, mándoa e asínoa.</p>
<p>Publicación.-A anterior sentencia foi lida e publicada por José Espinosa Lozano, maxistrado-xuíz do Xulgado de Primeira Instancia e Instrucción número un, que a dictou constituído en audiencia pública, no día da data. Dou fe.</p>
<p>E para que así conste e sirva de testemuño, expido esta resolución, que asino e selo en Santiago de Compostela, o vinteoito de novembro de mil novecentos noventa e oito.</p>
<p>Rubricado</p>

