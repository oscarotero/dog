---
date: '1999-11-19'
id: '12056'
page: 13
number: 224
agency: CONSELLERÍA DE MEDIO AMBIENTE
section: I. DISPOSICIÓNS XERAIS
title: >-
  Orde do 15 de novembro de 1999 pola que se modifica a Orde do 30 de maio de
  1996, que regula o exercicio da inspección ambiental única e a tramitación de
  denuncias ambientais.
range: Orde
url: 'https://www.xunta.gal/dog/Publicados/1999/19991119/Anuncio12056_gl.html'
---
<p>A experiencia acumulada no exercicio da función inspectora aconsella, co obxecto de simplifica-lo procedemento de inspección a prol dunha maior eficacia e celeridade administrativa, recoller nun só modelo de acta as diferentes inspeccións que se leven a cabo.</p>
<p>Na súa virtude, facendo uso das atribucións que me confire o artigo 34 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro, en relación co Decreto 482/1997, do 26 de decembro, polo que se establece a estructura orgánica da Consellería de Medio Ambiente</p>
<p>DISPOÑO:</p>
<p>Artigo único.</p>
<p>1. Os modelos das actas recollidos nos anexos IV a VII da Orde do 30 de maio de 1996 que regula o exercicio da inspección ambiental única e a tramitación de denuncias ambientais, son substituídos polo modelo único de acta de inspección ambiental recollido no anexo I desta orde.</p>
<p>2. O modelo de inspección ambiental a que se refire o punto anterior terá os anexos que se recollen nos anexos II e III desta orde para a investigación e comprobación ambientais respectivamente.</p>
<p>3. Nas inspeccións ambientais, cando proceda realizar unha toma de mostra, cubrirase ademais, o anexo recollido no anexo IV desta orde.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 15 de novembro de 1999.</p>
<p>José Carlos del Álamo Jiménez</p>
<p>Conselleiro de Medio Ambiente</p>

