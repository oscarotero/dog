---
date: '1998-11-02'
id: '2722'
page: 11
number: 212
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: IV. OPOSICIÓNS E CONCURSOS
title: >-
  Resolución do 16 de outubro de 1998, da Dirección Xeral de Xustiza e
  Administración Local, pola que se convoca o concurso de traslados das prazas
  vacantes de forensías e agrupacións de forensías para o corpo de médicos
  forenses.
range: Resolución
url: 'https://www.xunta.gal/dog/Publicados/1998/19981102/Anuncio2722_gl.html'
---
<p>De conformidade co establecido nos artigos 455 e 500.1º da Lei orgánica 6/1985, do 1 de xullo, do poder xudicial, Real decreto 296/1996, do 23 de febreiro, que aproba o Regulamento orgánico do corpo de médicos forenses e Real decreto 1619/1997, do 24 de outubro, polo que se modifica o Regulamento orgánico do corpo de médicos forenses, anúnciase concurso de traslado para a provisión, entre tódolos funcionarios do corpo de médicos forenses das forensías ou agrupacións de forensías vacantes dos xulgados que no anexo se relacionan, de acordo coas seguintes bases:</p>
<p>Primeira.-Postos que se poden solicitar e prazos de presentación de solicitudes.</p>
<p>1. Os funcionarios que desexen participar poderán solicitar calquera praza vacante do Estado relacionada nos anexos publicados no Diario Oficial de Galicia correspondentes tanto a esta resolución como ós publicados no BOE polo Ministerio de Xustiza e restantes comunidades autónomas que recibisen traspasos de medios persoais, mediante unha única instancia ou solicitude, exprsando os destinos ós que aspiren numerados correlativamente por orde de pre</p>
<p>ferencia, con indicación da data de posesión do último destino.</p>
<p>2. Os funcionarios destinados definitivamente en forensías e agrupacións de forensías de Galicia, os que se atopen en situación de servicios especiais e excedentes por coidado de fillo durante o primeiro ano de excedencia que teñan reservado o posto de traballo, así como o resto de excedentes voluntarios por agrupación familiar ou por interese particular, ou os excedentes por maternidade a partir do primeiro ano que perderan a reserva do posto de traballo e os funcionarios doutros corpos ou doutras administracións que se atopen en excedencia por tal causa no corpo de médicos forenses, presentarán solicitude no prazo de dez días naturais seguintes ó da publicación desta convocatoria no BOE dirixidas ó director xeral de Xustiza e Administración Local, debendo ter entrada no rexistro xeral da Consellería de Xustiza, Interior e Relacións Laborais, r/ San Caetano, s/n, 15701 Santiago de Compostela.</p>
<p>3. As solicitudes poderán remitirse tamén na forma prevista no artigo 38 da Lei de réxime xurídico das administracións públicas e do procedemento administrativo común.</p>
<p>As que se presenten nas oficinas de correos enviaranse en calquera das dúas modalidades seguintes:</p>
<p>a) Por correo ordinario: neste caso terá que ter entrada no rexistro xeral da Consellería de Xustiza,</p>
<p>Interior e Relacións Laborais antes da data de remate do prazo de presentación de instancias.</p>
<p>b) Por correo certificado: neste suposto presentaranse nas oficinas de correos en sobre aberto para seren datadas e seladas polo funcionario de correos antes de seren remitidas. Os participantes no concurso deberán envia-la instancia que conteña o selo da oficina de correos, sen que se poida admitir, rematado o prazo de presentación de instancias, aquela que non cumpra este requisito, aínda que posteriormente se puidera acreditar tal extremo.</p>
<p>4. Os excedentes voluntarios por interese particular xuntaranlle á súa solicitude declaración de non teren sido separados de calquera das administracións públicas.</p>
<p>5. A solicitude para tomar parte neste concurso será única para cada funcionario participante, aínda que soliciten prazas radicadas fóra desta Comunidade Autónoma que, por tanto, figuran nas convocatorias que simultaneamente a esta son realizadas polo Ministerio de Xustiza e outros gobernos autónomos e se publican no BOE e nos boletíns oficiais das comunidades autónomas respectivas.</p>
<p>6. A solicitude formulada será vinculante para o peticionario unha vez transcorrido o período de presentación de instancias.</p>
<p>Segunda.-Requisitos e condicións de participación.</p>
<p>1. Os funcionarios do corpo de médicos forenses só poderán participar se na data de remate do prazo de presentación de instancias transcorreran dous anos desde a toma de posesión no seu actual destino.</p>
<p>2. Os funcionarios que se atopen nas situacións de excedencia voluntaria establecidas nos artigos 61 e 62 do Real decreto 296/1996 (excedencias por interese particular e por agrupación familiar), só poderían participar no concurso se na data de remate do prazo de presentación de solicitudes transcorreran máis de 2 anos desde que foran declarados nesa situación.</p>
<p>3. Os funcionarios en situación de excedencia para o coidado de fillos ó abeiro do disposto no artigo 59 do Real decreto 296/1996, só poderán concursar se transcorreron máis de dous anos desde a toma de posesión do último destino definitivo.</p>
<p>4. Os suspensos en firme non poderán participar mentres dure a suspensión.</p>
<p>Terceira.</p>
<p>1. Criterios para a adxudicación de prazas.</p>
<p>2. Valoración da lingua nas comunidades autónomas.</p>
<p>1. O nomeamento dos médicos ofrenses para as prazas vacantes recaerá no solicitante con maior antigüidade na escala.</p>
<p>2. Para a provisión de postos de traballo vacantes radicados na Comunidade Autónoma galega, o coñe</p>
<p>cemento oral e escrito da lingua será valorado da seguinte forma:</p>
<p>A. a) Curso de iniciación e perfeccionamento: dous puntos.</p>
<p>b) Curso medio de linguaxe xurídica galega: catro puntos.</p>
<p>c) Curso superior de linguaxe xurídica galega: seis puntos.</p>
<p>B. Para valorar estas linguas oficiais das comunidades autónomas deberase achegar xunto coa instancia certificación das comunidades autónomas respectivas da homologación e do nivel ó que correspondan os títulos aportados.</p>
<p>C. Cada punto equivalerá a un ano de antigüidade.</p>
<p>Cuarta.-Peticións condicionadas.</p>
<p>No suposto de estaren interesados nas vacantes que se anuncian, para municipios da Comunidade Autónoma, dous funcionarios que reúnan os requisitos esixidos, poderán condiciona-las súas peticións ó feito de que ámbolos dous obteñan destino neste concurso en municipios da mesma Comunidade Autónoma, entendéndose, no caso contrario, anulada a petición efectuada por ámbolos funcionarios. Os funcionarios que se acollan a esta petición condicionada deberán concretalo na súa instancia e xuntar fotocopia da petición doutro funcionario.</p>
<p>Quinta.-Tramitación.</p>
<p>A Dirección Xeral de Xustiza e Administración Local recibirá as instancias e valorará estas de acordo co previsto na base terceira.</p>
<p>Sexta.-Carácter dos destinos adxudicados.</p>
<p>1. Os traslados que se deriven da resolución deste concurso terán a consideración de voluntarios para os efectos previstos no Real decreto 236/1988, do 4 de marzo, sobre indemnizacións por razón do servicio.</p>
<p>2. Os destinos adxudicados serán irrenunciables.</p>
<p>Sétima.-Resolución e prazo posesorio.</p>
<p>1. Esta convocatoria resolverase por resolución do director xeral de Xustiza e Administración Local de forma coordenada co Ministerio de Xustiza e cos órganos competentes das comunidades autónomas, de forma que se publiquen no BOE e nos boletíns das comunidades autónomas. No suposto de que a devandita simultaneidade non fora posible, os prazos computaranse a partir do día seguinte ó da publicación no BOE.</p>
<p>2. A resolución expresará o posto de orixe dos interesados a quen se lles adxudique destino e a súa localidade, así como a súa situación administrativa se esta é distinta á de activo e mailo posto adxudicado a cada funcionario.</p>
<p>3. O prazo para tomaren posesión do novo destino obtido será dun mes de acordo co establecido no artigo 28 do Regulamento orgánico aprobado por</p>
<p>Real decreto 296/1996, do 23 de febreiro, mais cando non implique cambio de residencia deberase efectuar nos tres días hábiles seguintes ó do cesamento.</p>
<p>4. O prazo para a toma de posesión empezará a contarse a partir do día seguinte ó do cesamento que se deberá efecutar dentro dos tres días hábiles eguintes ó da publicación da resolución no BOE.</p>
<p>5. Se a resolución comporta reingreso ó servicio activo, o prazo de toma de posesión deberase computar desde a devandita publicación.</p>
<p>6. O cómputo dos prazos posesorios iniciarase cando rematen as licencias que se atopen desfrutando os funcionarios, agás que por circunstancias excepcionais debidamente motivadas se suspenda ou revogue o seu desfrute.</p>
<p>Oitava.-Recursos.</p>
<p>Contra esta convocatoria poderá interporse recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses desde o día seguinte ó da súa publicación no BOE, logo de comunicación a este centro de acordo co establecido no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro de 1992).</p>
<p>Santiago de Compostela, 16 de outubro de 1998.</p>
<p>José Antonio Álvarez Vidal</p>
<p>Director xeral de Xustiza e Administración Local</p>
<p>ANEXO</p>
<p>Comunidade Autónoma de Galicia.</p>
<p>A Coruña:-Xulgado de Primeira Instancia e Instrucción nº 1 e nº 2 de Carballo e Negreira.-Xulgado de Primeira Instancia e Instrucción nº 1 e nº 2 de Corcubión e Muros.-Xulgado de Primeira Instancia e Instrucción de Ferrol nº 5 e Ortigueira.-Xulgado de Primeira Instancia e Instrucción nº 1 e nº 2 de Noia e nº 3 de Ribeira.-Xulgado de Primeira Instancia e Instrucción de Padrón e de Ribeira nº 1 e nº 2.</p>
<p>Lugo:-Xulgado de Primeira Instancia e Instrucción nº 1 e nº 5 de Lugo.-Xulgado de Primeira Instancia e Instrucción nº 2 e nº 3 de Lugo.-Xulgado de Primeira Instancia e Instrucción nº 4 e nº 6 de Lugo.-Xulgado de Primeira Instancia e Instrucción de Becerreá e de Sarria.-Xulgado de Primeira Instancia e Instrucción da Fonsagrada.-Xulgado de Primeira Instancia e Instrucción nº 1 e nº 2 de Mondoñedo.</p>
<p>-Xulgado de Primeira Instancia e Instrucción nº 1 e nº 2 de Monforte de Lemos e de Chantada.-Xulgado de Primeira Instancia e Instrucción nº 1 e nº 2 de Vilalba.-Xulgado de Primeira Instancia e Instrucción nº 1 e nº 2 de Viveiro.</p>
<p>Ourense:-Xulgado de Primeira Instancia e Instrucción de Bande, Celanova e Xinzo de Limia.-Xulgado de Primeira Instancia e Instrucción do Barco de Valdeorras e da Pobra de Trives.-Xulgado de Primeira Instancia e Instrucción nº 1 e nº 2 do Carballiño e Ribadavia.-Xulgado de Primeira Instancia e Instrucción nº 1 e nº 2 de Verín.</p>
<p>Pontevedra:-Xulgado de Primeira Instancia e Instrucción nº 1 e nº 2 de Cambados.-Xulgado de Primeira Instancia e Instrucción nº 1 e nº 2 de Cangas do Morrazo e Marín nº 1.-Xulgado de Primeira Instancia e Instrucción nº 1 e nº 2 de Lalín e A Estrada.-Xulgado de Primeira Instancia e Instrucción nº 1 e nº 2 do Porriño e Redondela.-Xulgado de Primeira Instancia e Instrucción de Ponteareas nº 1 e nº 2.-Xulgado de Primeira Instancia e Instrucción nº 1 e nº 2 de Vilagarcía de Arousa e Caldas de Reis.</p>
<p>9470</p>

