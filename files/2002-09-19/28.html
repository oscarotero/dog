---
date: '2002-09-19'
id: 120FE
page: 13
number: 181
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 9 de agosto de 2002, da Delegación Provincial da Coruña, pola
  que se fai pública a resolución do expediente sancionador na orde social
  281/2002.
range: Resolución
url: 'https://www.xunta.gal/dog/Publicados/2002/20020919/Anuncio120FE_gl.html'
---
<p>Non sendo atopado nos enderezos coñecidos por esta delegación provincial o titular da empresa que se indica a continuación, resolvo notificar por este medio, ó amparo do artigo 59.5º da Lei 30/1992, que foi dictada resolución en relación co seu expediente sancionador, infórmoo que no prazo dun (1) mes, contado a partir do día da súa publicación no Diario Oficial de Galicia, pode interpoñer recurso de alzada perante o director xeral de Relacións Laborais, segundo o disposto no artigo 114 da Lei de réxime xurídico das administraciones públicas e do procedemento administrativo común (Lei 30/1992, do 26 de novembro), advertíndoo de que, de non ser interposto en tempo e forma, disporá dun mes de prazo para aboa-la multa, mediante a necesaria utilización do impreso, que poderá solicitar na propia Delegación Provincial da Coruña. Noutro caso, procederase á exacción pola vía executiva nos termos previstos no artigo 3 da Orde da Consellería de Economía e Facenda do 22-5-1987.</p>
<p>Expediente nº: 281/2002.</p>
<p>Acta nº: 1707/2001.</p>
<p>Titular: Galicia Limpiezas y Conserjes, S.L.</p>
<p>NIF: B15680549.</p>
<p>Enderezo: Salgado Somoza, 8. A Coruña.</p>
<p>Materia: seguridade e hixiene.</p>
<p>Data da resolución: 21-6-2002.</p>
<p>Sanción: 1.652,79 euros.</p>
<p>Feitos: visitada a obra de construcción sita na estrada nacional VI (Cortiñán), comprobouse que carece de vestiarios, armarios e servicios hixiénicos. Carece, así mesmo, de proteccións colectivas contra o risco de caída de altura e a escaleira de acceso á segunda planta carece de zapatas antiesvarantes de goma. Tampouco estaban dotados os traballadores de proteccións persoais contra o risco de caída.</p>
<p>Vulnéranse os artigos 5.2º do Real decreto lexislativo 5/2000, do 4 de agosto; artigos 4 e 19 do Real decreto lexislativo 1/1995, do 24 de marzo; artigos 14, 15 e 16 da Lei 31/1995, do 8 de novem</p>
<p>bro; e artigos 1, 2, 10 e 11 do Real decreto 1627/1997, do 24 de outubro, así como os números 15 e 2 a) da parte A, e punto 11 c) da parte C do anexo IV do mesmo real decreto.</p>
<p>Tipificación: dúas faltas, unha leve e outra grave, ámbalas dúas en grao mínimo, tipificadas e sancionables de acordo cos artigos 11.4º e 12.16º f) e 39 e 40, respectivamente, do Real decreto lexislativo 5/2000, do 4 de agosto.</p>
<p>A Coruña, 9 de agosto de 2002.</p>
<p>P.S. (Decreto 147/2002, do 11 de abril)</p>
<p>Ana Lado Eiríz</p>
<p>Secretaria provincial da Coruña</p>

