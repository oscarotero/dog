---
date: '2002-09-19'
id: '12136'
page: 13
number: 181
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 13 de agosto de 2002, da Dirección Xerencia do Complexo
  Hospitalario Xeral-Cíes de Vigo, pola que se anuncia contratación, polo
  sistema de concurso, mediante procedemento aberto e tramitación ordinaria.
  (Expediente C.P. 34/2002).
range: Resolución
url: 'https://www.xunta.gal/dog/Publicados/2002/20020919/Anuncio12136_gl.html'
---
<p>A Dirección Xerencia do Complexo Hospitalario Xeral-Cíes de Vigo, en virtude das atribucións que lle foron delegadas conforme o establecido no artigo 6º da orde da Consellería de Sanidade do 14 de marzo de 2002 (DOG nº 66, do 5 de abril), convoca o seguinte concurso:</p>
<p>* Expediente 34/2002:</p>
<p>1. Obxecto: subministración sucesiva de productos alimenticios non perecedoiros.</p>
<p>2. Orzamento: 182.005,44 euros, IVE incluído.</p>
<p>3. Prazo de execución: 12 meses desde a data de formalización do contrato.</p>
<p>4. Admisión de variantes: admitirase, como máximo, unha variante.</p>
<p>5. Garantía provisional: non se esixe.</p>
<p>6. Forma de adxudicación: concurso público, procedemento aberto, tramitación ordinaria.</p>
<p>7. Clasificación: non se esixe.</p>
<p>8. Solvencia económica e financeira: acreditarase por calquera dos medios previstos no artigo 16 da Lei de contratos das administracións públicas (R.D.L. 2/2000, do 16 de xuño, BOE nº 148, do 21 de xuño).</p>
<p>9. Solvencia técnica: acreditarase por calquera dos medios previstos no artigo 18 da Lei de contratos das administracións públicas (R.D.L. 2/2000, do 16 de xuño, BOE nº 148, do 21 de xuño).</p>
<p>10. Criterios de adxudicación: ver folla de especificacións (punto 11).</p>
<p>11. Documentación: o prego de cláusulas administrativas particulares e demais documentación complementaria pódese solicitar na Sección de Contratación Administrativa do Complexo Hospitalario Xeral-Cíes de Vigo, rúa Pizarro, 22, 36204 Vigo, de luns a venres, desde as 9 ata as 14 horas. Teléfono: 986 81 59 37, Fax: 986 81 60 29. Páxina web do Sergas: www.sergas.es.</p>
<p>12. Prazo de presentación de proposicións: as proposicións deberanse presentar en man, no rexistro xeral do Complexo Hospitalario Xeral-Cíes de Vigo, antes das 14 horas do décimo quinto día natural contado a partir do seguinte ó da publicación desta resolución no Diario Oficial de Galicia, ou por correo na forma indicada no artigo 80 do Regulamento xeral da Lei de contratos das administracións públicas.</p>
<p>13. Documentación que deben presenta-los licitadores: presentarán en sobre pechado e asinado polo licitador a solicitude para participar, así como a documentación persoal, económica e referencias técnicas, descritas no prego de cláusulas administrativas particulares.</p>
<p>14. Apertura de proposicións: a apertura das proposicións admitidas realizaraa a mesa de contratación, reunida en acto público, na sala de xuntas do Hospital Xeral, ás 8.30 horas do décimo primeiro día natural contado a partir do seguinte a aquel en que remate o prazo de presentación de ofertas. No caso de que coincida en sábado ou festivo, a apertura das proposicions terá lugar no día hábil seguinte.</p>
<p>A data e o lugar do acto no que se propoña a adxudicación serán debidamente anunciados polo órgano de contratación no taboleiro de anuncios do Hospital Xeral-planta 0 (artigo 58, 59 da Lei 30/1992, de réxime xurídico das administracións públicas e do procedemento administrativo común.</p>
<p>15. Anuncios: o importe deste anuncio será por conta do/s adxudicatario/s do/s contrato/s.</p>
<p>Vigo, 13 de agosto de 2002.</p>
<p>Manuel Sánchez Delgado</p>
<p>Director xerente do Complexo</p>
<p>Hospitalario Xeral-Cíes de Vigo</p>

