---
date: '2016-10-31'
id: G0424-251016-0003
page: 48379
number: 207
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 21 de outubro de 2016 pola que se amplía o prazo de presentación de
  solicitudes establecido na Orde do 28 de decembro de 2015 pola que se
  establecen as bases reguladoras para a concesión de axudas urxentes de tipo
  social (Auxs) para evitar os cortes de subministración eléctrica ás persoas
  economicamente máis vulnerables, en réxime de concorrencia non competitiva, e
  se procede á súa convocatoria para o ano 2016 na Comunidade Autónoma de
  Galicia (código de procedemento IN414D).
range: Orde
url: >-
  https://www.xunta.gal/dog/Publicados/2016/20161031/AnuncioG0424-251016-0003_gl.html
---
<p>O día 31 de decembro de 2015 publicouse no Diario Oficial de Galicia a Orde do 28 de decembro de 2015 pola que se establecen as bases reguladoras para a concesión de axudas urxentes de tipo social (Auxs) para evitar os cortes de subministración eléctrica ás persoas economicamente máis vulnerables, en réxime de concorrencia non competitiva, e se procede á súa convocatoria para o ano 2016 na Comunidade Autónoma de Galicia.</p>
    <p>No artigo 2.6 da citada orde establécese que o prazo de presentación de solicitudes rematará o 15 de novembro de 2016. Co fin de garantir a maior eficacia posible das referidas subvencións e dado que hai crédito sobrante e non se causa prexuízo a terceiros, considérase necesario ampliar o prazo de presentación de solicitudes, para asegurar ás familias vulnerables o acceso continuado a unha subministración esencial como é a electricidade.</p>
    <p>De acordo co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <p>DISPOÑO:</p>
    <p>Artigo único. Ampliación do prazo de presentación de solicitudes</p>
    <p>Amplíase ata o 15 de decembro do 2016 (inclusive) o prazo para a presentación de solicitudes de subvención ao abeiro da citada Orde do 28 de decembro de 2015 pola que se establecen as bases reguladoras para a concesión de axudas urxentes de tipo social (Auxs) para evitar os cortes de subministración eléctrica ás persoas economicamente máis vulnerables, en réxime de concorrencia non competitiva, e se procede á súa convocatoria para o ano 2016 na Comunidade Autónoma de Galicia.</p>
    <p>Santiago de Compostela, 21 de outubro de 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>

