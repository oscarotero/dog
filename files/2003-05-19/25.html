---
date: '2003-05-19'
id: 10D82
page: 6
number: 95
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 15 de maio de 2003, da Dirección Xeral de Urbanismo, pola que se
  fai pública a aprobación definitiva do proxecto sectorial para a nova
  comandancia da Garda Civil en Pontevedra.
range: Resolución
url: 'https://www.xunta.gal/dog/Publicados/2003/20030519/Anuncio10D82_gl.html'
---
<p>En cumprimento do disposto no artigo 13 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, faise público o acordo, do quince de maio deste ano, adoptado polo Consello da Xunta de Gali</p>
<p>cia, polo que se aproba definitivamente o proxecto sectorial para a nova comandancia da Garda Civil en Pontevedra, que literalmente di:</p>
<p>1º Aprobar definitivamente o proxecto sectorial para a nova comandancia da Garda Civil en Pontevedra para os efectos establecidos na Lei 10/1995, do 23 de novembro, de ordenación do territorio de Galicia, e no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
<p>2º Declara-la utilidade pública das obras, instalacións e servicios previstos, así como a necesidade de ocupación, se é o cao, para os efectos de expropiación dos bens e dereitos necesarios para a execución do proxecto sectorial para a nova comandancia da Garda Civil en Pontevedra.</p>
<p>3º Declarar de marcado carácter territorial as obras previstas no proxecto sectorial para os efectos do disposto no artigo 11.3) do Decreto 80/2000, do 23 de marzo, e na disposición adicional primeira 2) da Lei 10/1995, de ordenación do territorio de Galicia, segundo a redacción recollida na disposición derradeira primeira da Lei 9/2002, do 30 de decembro, de ordenación urbanística e protección do medio rural de Galicia.</p>
<p>4º Consonte o disposto nos artigos 24 da citada Lei 10/1995 e 11.2) do xa citado Decreto 80/2000, deberase modifica-lo planeamento urbanístico dos municipios de Poio e Pontevedra para adecua-las súas determinacións ó proxecto aprobado conforme nel se recolle.</p>
<p>5º O proxecto sectorial de referencia entrará en vigor o día seguinte ó da publicación deste acordo no Diario Oficial de Galicia.</p>
<p>Contra o devandito acordo cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados desde o día seguinte ó da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 15 de maio de 2003.</p>
<p>Martín Fernández Prado</p>
<p>Director xeral de Urbanismo</p>

