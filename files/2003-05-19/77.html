---
date: '2003-05-19'
id: '10E52'
page: 6
number: 95
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: VI. ANUNCIOS
title: >-
  Cédula do 7 de abril de 2003, da Delegación Provincial de Pontevedra, pola que
  se fai pública a Resolución do 20 de novembro de 2002, de concesión de
  incentivos á contratación indefinida con orixe en plans empresariais de
  incremento da estabilidade laboral do expediente administrativo FM 343G
  2001/858-5.
range: Cédula
url: 'https://www.xunta.gal/dog/Publicados/2003/20030519/Anuncio10E52_gl.html'
---
<p>De conformidade co disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado polo interesado da resolución de concesión de axudas á contratación indefinida con orixe en plans empresariais de incremento da estabilidade laboral do expediente administrativo, consonte o establecido na Orde do 27-4-2001 (DOG nº 92, do 14 de maio), publícase:</p>
<p>«1º Expediente de procedemento: FM 343G 2001/858-5.</p>
<p>Orde de convocatoria: 27 de abril de 2001 (DOG nº 92, do 14 de maio).</p>
<p>Interesado: Galmetopa, S.L.</p>
<p>Enderezo: A Venda Nova-San Xurxo, s/n, 36473 Salceda de Caselas (Pontevedra).</p>
<p>Asunto: resolución por delegación ó abeiro da Orde do 27-4-2001 do delegado provincial da Consellería de Familia e Promoción do Emprego, Muller e Xuventude do 20 de novembro de 2002.</p>
<p>Parte dispositiva da resolución:</p>
<p>ACORDA:</p>
<p>1. Denegar a Galmetopa, S.L., a axuda solicitada pola contratación de Nicolás Pérez Villaverde, dado que o traballador non estaba inscrito como demandante de emprego no Servicio Público de Emprego na data de inicio da relación laboral indefinida, polo</p>
<p>que a súa contratación non está incluída no ámbito de aplicación das axudas previstas no artigo 2.2º a).</p>
<p>2. Conceder a Galmetopa, S.L. as axudas e subvencións con orixe no plan de incremento da estabilidade laboral, por unha contía de 18.030,36 euros, pola contratación de tres traballadores, acadando unha taxa de estabilidade de 100%.</p>
<p>3. Condiciona-lo pagamento destas axudas e subvencións, de conformidade co artigo 13 da orde de convocatoria, á presentación por parte do beneficiario no prazo de 10 días hábiles desde o seguinte ó desta notificación, dun exemplar, orixinal ou fotocopia compulsada, da documentación que se indica:</p>
<p>-Documentos TC2, correspondentes ás seguintes mensualidades: setembro de 2001.</p>
<p>-Documentación acreditativa de que se encontran ó día nas súas obrigas tributarias, estatais e autonómicas e coa Seguridade Social, e de que non teñen pendente ningunha débeda por ningún concepto coa Administración pública da Comunidade Autónoma.</p>
<p>-Declaración complementaria da establecida no artigo 9.4º da orde de convocatoria, do conxunto das axudas solicitadas, tanto das aprobadas ou concedidas como das pendentes de resolución para o mesmo proxecto das distintas administracións públicas competentes con outros entes públicos ou, de se-lo caso, que non solicitou nin percibiu outras axudas e subvencións.</p>
<p>-Declaración da condición de PEME.</p>
<p>4. De non presentarse no prazo indicado ou de non ser correcta ou concorde co solicitado, procederase, segundo o caso, á revogación total ou parcial da axuda concedida (artigo 17 da orde de convocatoria).</p>
<p>5. Lembrarlle ó beneficiario o necesario cumprimento das obrigas de mantemento, información e comunicación contempladas nos artigos 15 e 16 da orde de convocatoria.</p>
<p>Notifíquese ó interesado esta resolución, que pon fin á vía administrativa e contra a que cabe formular recurso contencioso-administrativo, no prazo de dous meses desde o día seguinte ó da súa notificación, ante a Sala do Contencioso-Administrativo do Tribunal Superior de Xustiza de Galicia; así mesmo, con anterioridade e con carácter potestativo, pode interpoñerse recurso de reposición, no prazo dun mes desde o día seguinte ó da súa notificación, ante esta delegación provincial, de conformidade co disposto na Lei 29/1998, do 13 de xullo, reguladora da xurisdicción contencioso-administrativa e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 20 de novembro de 2002. P.D. Delegado provincial de Pontevedra. Joaquín Macías Sánchez».</p>
<p>Os correspondentes expedientes figuran no Servicio de Fomento do Emprego da Delegación Pro</p>
<p>vincial da Consellería de Asuntos Sociais, Emprego e Relacións Laborais en Vigo.</p>
<p>Vigo, 7 de abril de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>CENTRO INFORMÁTICO PARA A XESTIÓN TRIBUTARIA,</p>
<p>ECONÓMICO-FINANCEIRA</p>
<p>E CONTABLE</p>

