---
date: '2016-06-23'
id: G0422-110416-0001
page: 26574
number: 119
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 28 de marzo de 2016, da Secretaría Xeral de Calidade e Avaliación
  Ambiental, polo que se somete a información pública a solicitude de
  modificación substancial para a reforma e ampliación dunha granxa de gando
  porcino no concello de Ponteceso (A Coruña) cuxo titular é Granxa A Xesteira,
  S.C. (expediente 2015-IPPC-M-100).
range: Anuncio
url: >-
  https://www.xunta.gal/dog/Publicados/2016/20160623/AnuncioG0422-110416-0001_gl.html
---
<p>Para os efectos previstos no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro) e na Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado</p>
    <p>– Proxecto básico de modificación substancial de autorización ambiental integrada e estudo de impacto ambiental de explotación de porcino, Xesteira-Pazos-Ponteceso-A Coruña-Granxa A Xesteira, novembro de 2015.</p>
    <p>Para que calquera interesado poida consultalo e, se for o caso, formular no dito prazo as alegacións, suxestións ou observacións que coide convenientes. O documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/ &gt;&gt;medio ambiente e sostibilidade &gt;&gt;prevención e control de actividades &gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 28 de marzo de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO I<br>Memoria resumo</h2>
    <p>Clave do expediente: 2015-IPPC-M-100.</p>
    <p>Peticionario: Granxa A Xesteira, S.C.</p>
    <p>Domicilio social e da instalación: Xesteira-Pazos, núm. 140, 15110 Ponteceso (A Coruña).</p>
    <p>Actividade: a granxa conta na actualidade con 734 prazas de porcas reprodutoras, 4.000 prazas para porcos de ceba e 19 prazas para verróns. Despois da súa reforma e modificación, contará con 1.948 prazas para porcas reprodutoras, 218 prazas para porcas de recría e 19 para verróns.</p>
    <p>As actuacións previstas consisten na construción de dúas novas naves (nave g de partos e nave h de leitóns), ampliación da actual nave a, construción dunha nova fosa de xurro cuberta e reformas nas naves b, f, 1 e 3.</p>
    <p>Verteduras: as augas de limpeza das naves e as augas residuais fecais conduciranse ás fosas de xurro. As augas pluviais incorporaranse ao terreo sen depuración previa.</p>

