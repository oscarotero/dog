---
date: '2015-11-27'
id: C141-091115-0001
page: 44879
number: 227
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 9 de outubro de 2015 pola que se anuncia o trámite de
  competencia de proxectos relativo á solicitude presentada pola empresa
  Depuradora  de  Moluscos  La  Sirena,  S.L.  no  porto  de  Tragove 
  (Cambados)  (clave 13-36-15-C-1).
range: Resolución
url: >-
  https://www.xunta.gal/dog/Publicados/2015/20151127/AnuncioC141-091115-0001_gl.html
---
<p>A entidade Depuradora de Moluscos La Sirena, S.L. solicitou a esta entidade pública unha concesión administrativa no dominio público portuario do porto de Tragove (Cambados) con destino á construción e explotación dun almacén e aparcadoiro anexo á depuradora de moluscos.</p>
    <p>En cumprimento do artigo 85.1 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, aplicable na falta de lexislación autonómica propia, faise público para que nun prazo dun (1) mes contado a partir do día seguinte ao da publicación do presente anuncio no <em>Diario Oficial de Galicia</em> poidan presentarse outras solicitudes que teñan o mesmo ou distinto obxecto que aquela, cos requisitos previstos no artigo 84 do citado Real decreto 2/2011.</p>
    <p>As solicitudes e documentación correspondente deberán presentarse mediante escrito dirixido ao presidente do ente público Portos de Galicia, sito no Edificio de Área Central, praza de Europa, 5-A, 6º (Santiago de Compostela). O plano de localización da concesión solicitada atópase á disposición do público para o seu exame das 9.00 ás 14.00 horas, nas oficinas centrais deste ente público na praza de Europa, 5A, 6º andar, Santiago de Compostela (A Coruña) e na páxina web www.portosdegalicia.es</p>
    <p>Santiago de Compostela, 9 de outubro de 2015</p>
    <footer><p>Juan José Durán Hermida<br>Presidente de Portos de Galicia</p></footer>

