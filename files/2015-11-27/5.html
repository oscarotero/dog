---
date: '2015-11-27'
id: G0425-251115-0003
page: 44802
number: 227
agency: Consellería de Política Social
section: III. Outras disposicións.
title: >-
  ORDE do 25 de novembro de 2015 pola que se fai público o incremento do importe
  das axudas previstas na Orde do 30 de decembro de 2014 pola que se establecen
  as bases polas que se rexerá a concesión da prestación económica de pagamento
  único por fillas e fillos menores de tres anos para o ano 2015.
range: Orde
url: >-
  https://www.xunta.gal/dog/Publicados/2015/20151127/AnuncioG0425-251115-0003_gl.html
---
<p>A Orde do 30 de decembro de 2014 pola que se establecen as bases polas cales se rexerá a concesión da prestación económica de pagamento único por fillas e fillos menores de tres anos para o ano 2015, establece na súa exposición de motivos que o financiamento destas axudas se efectuará con cargo aos orzamentos xerais da Comunidade Autónoma de Galicia para o ano 2015, a través dos créditos consignados na aplicación 11.05.312B.480.0, polo importe global de 1.800.000 euros, incrementada en 140.000 euros pola Orde do 31 de agosto de 2015 pola que se modifica a Orde do 30 de decembro de 2014 pola que se establecen as bases polas que se rexerá a concesión da prestación económica de pagamento único por fillas e fillos menores de tres anos para o ano 2015.</p>
    <p>Tendo en conta o volume de solicitudes recibidas e tratando de dar resposta á ampla demanda da axuda, deben artellarse as medidas necesarias para garantir o dereito das persoas solicitantes e que cumpren os requisitos determinados na Orde do 30 de decembro a poderen recibir as axudas que lles corresponden, polo que parece oportuno incrementar o importe destinado á dotación orzamentaria consignada nas respectivas ordes para a concesión das ditas prestacións económicas.</p>
    <p>Por todo o exposto e no uso das facultades que me foron conferidas, </p>
    <h2>RESOLVO:</h2>
    <p>Artigo único. Incremento dos créditos </p>
    <p>Increméntase o importe total dos créditos para o financiamento das axudas previstas na Orde do 30 de decembro de 2014 pola que se establecen as bases polas que se rexerá a concesión da prestación económica de pagamento único por fillas e fillos menores de tres anos para o ano 2015, modificada pola Orde do 31 de agosto de 2015, en 1.020.000 euros, na aplicación orzamentaria 11.05.312B.480.0.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 25 de novembro de 2015</p>
    <footer><p>José Manuel Rey Varela<br>Conselleiro de Política Social</p></footer>

