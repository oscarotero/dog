---
date: '1996-06-21'
id: EFC2
page: 6
number: 122
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 18 de xuño de 1996 pola que se establecen os postos de traballo
  docentes dos centros de educación infantil, educación infantil e primaria e
  educación primaria, así como as vacantes do primeiro ciclo de educación
  secundaria obrigatoria nos institutos de educación secundaria que corresponde
  prover por funcionarios do corpo de mestres.
range: Orde
url: 'https://www.xunta.gal/dog/Publicados/1996/19960621/AnuncioEFC2_gl.html'
---
<p>Por Orde do 15 de maio de 1996 (DOG do 29) regúlase o proceso de adscrición dos funcionarios do corpo de mestres afectados pola implantación</p>
<p>da educación primaria e do primeiro ciclo da educación secundaria obrigatoria.</p>
<p>Para levar a cabo este proceso de adscrición é preciso aproba-los catálogos de postos de traballo docentes dos centros de educación infantil, educación infantil e primaria e educación primaria, así como as vacantes do primeiro ciclo de educación secundaria obrigatoria que serán provistas por funcionarios do corpo de mestres.</p>
<p>Na súa virtude, a Consellería de Educación e Ordenación Universitaria</p>
<p>DISPÓN:</p>
<p>Primeiro.-Facer público no anexo I desta orde os postos de traballo docentes dos centros de educación infantil, educación infantil e primaria e educación primaria.</p>
<p>Segundo.-Os centros de educación primaria/EXB que conten con unidades de educación permanente de adultos manterán en funcionamento as ditas unidades e os postos de traballo que teñen actualmente catalogados.</p>
<p>Terceiro.-Facer público no anexo II desta orde os postos de traballo docentes dos colexios públicos rurais agrupados.</p>
<p>Cuarto.-Facer público no anexo III desta orde as vacantes dos institutos de educación secundaria que corresponde prover por funcionarios do corpo de mestres.</p>
<p>Quinto.-As vacantes que serán obxecto de adscrición serán as previstas no punto quinto da Orde do 15 de maio de 1996, pola que se regula o proceso de adscrición dos funcionarios do corpo de mestres afectados pola implantación da educación primaria e do primeiro ciclo da educación secundaria obrigatoria.</p>
<p>Sexto.-O profesor que resulte adscrito ás prazas de profesor de apoio a alumnos con necesidades educativas especiais nos institutos de educación secundaria exercerá as súas funcións en toda a etapa.</p>
<p>Santiago de Compostela, 18 de xuño de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>Sr. Director xeral de Persoal</p>
<p>Claves para a interpretación das abreviaturas das denominacións dos postos de traballo</p>
<p>Educación InfantilEI</p>
<p>Educación PrimariaEP</p>
<p>Filoloxía InglesaFI</p>
<p>Filoloxía FrancesaFF</p>
<p>Lingua CasteláLC</p>
<p>Lingua GalegaLG</p>
<p>Ciencias SociaisCS</p>
<p>MatemáticasMT</p>
<p>Ciencias da NaturezaCN</p>
<p>Educación MusicalEM</p>
<p>Educación FísicaEF</p>
<p>Pedagoxía terapéuticaPT</p>
<p>Audición e LinguaxeAL</p>
<p>4573</p>

