---
date: '1998-03-27'
id: A792
page: 3
number: 59
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (104/1997).
range: Cédula
url: 'https://www.xunta.gal/dog/Publicados/1998/19980327/AnuncioA792_gl.html'
---
<p>Gonzalo-Jorge Cabaleiro de Saa, secretario da Administración de Xustiza con destino no Xulgado de Primeira Instancia e Instrucción número dous dos de Santiago de Compostela,</p>
<p>Certifico: que no libro de sentencias dictadas por este xulgado en procedementos civís figura a recaída nos autos de xuízo de menor contía número 104/1997, que no encabezamento e parte dispositiva ten o teor literal seguinte:</p>
<p>«Sentencia. En Santiago de Compostela, o dezaseis de febreiro de mil novecentos noventa e oito.</p>
<p>No nome de El-Rei.</p>
<p>Francisco Javier Míguez Poza, maxistrado-xuíz titular do Xulgado de Primeira Instancia e Instrucción número dous dos desta cidade, dictou a presente resolución no procedemento civil de menor contía seguido neste xulgado co número 104/1997, no que actuaron, como demandante, o Banco Central Hispanoamericano, S.A., representado polo procurador dos tribunais Ricardo García-Piccoli e asistido polo letrado Rodríguez-Gigirey Pérez e como demandada Contratas Compostela, S.L., declarada en rebeldía procesual.</p>
<p>Decido: que debo estimar e estimo a demanda presentada polo procurador Ricardo García-Piccoli en nome e representación do Banco Central Hispanoamericano, S.A., contra a empresa Contratas Compostela, S.L., declarada en rebeldía procesual, e condénoa a lle pagar á demandante a cantidade de 2.419.550 pesetas, así como os xuros ó tipo legal do diñeiro.</p>
<p>As custas procesuais impóñenselle á demandada.</p>
<p>Contra esta resolución poderase interpor recurso de apelación para ante a Audiencia Provincial neste xulgado, no prazo de 5 días desde a notificación.</p>
<p>Notifíqueselle á rebelde nalgunha das formas previstas legalmente.</p>
<p>Así, por esta miña sentencia, xulgando definitivamente na instancia, pronúncioo, mándoo e asínoo».</p>
<p>A sentencia inserida foi publicada no mesmo día da súa data polo maxistrado-xuíz que a subscribe; e para que conste e para que lle sirva de notificación en forma á demandada en situación procesual de rebeldía, Contratas Compostela, S.L. (CIF B-15.459.191) con último domicilio en Edificio Seur, Cidade do Transporte, polígono do Tambre, Santiago de Compostela, expido e asino a presente cédula en Santiago de Compostela o tres de marzo de mil novecentos noventa e oito.</p>
<p>Rubricado</p>
<p>2119</p>

