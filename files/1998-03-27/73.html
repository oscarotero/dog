---
date: '1998-03-27'
id: A87E
page: 3
number: 59
agency: INSTITUTO MUNICIPAL CORUÑA ESPECTÁCULOS
section: VI. ANUNCIOS
title: >-
  Anuncio do concurso para a prestación de servicios complementarios para o
  funcionamento do teatro municipal Rosalía de Castro, Fórum Metropolitano e
  Coliseum da Coruña.
range: Anuncio
url: 'https://www.xunta.gal/dog/Publicados/1998/19980327/AnuncioA87E_gl.html'
---
<p>O Consello de Administración do Instituto Municipal Coruña Espectáculos (IMCE), en sesión celebrada o día 20 de febreiro acordou optar polo sistema de concurso para a prestación de servicios complementarios para o funcionamento do Teatro Municipal Rosalía de Castro, Fórum Metropolitano e Coliseum da Coruña aprobando para o efecto o prego de condicións que haberá de rexelo, o cal quedará exposto ó público nas oficinas do IMCE, durante o prazo de oito días hábiles que determina o artigo 122 do Real decreto lexislativo 781/1986, do 18 de abril.</p>
<p>Simultaneamente, e para o caso de que non se presenten reclamacións contra el, anúnciase a licitación, de acordo coas seguintes condicións:</p>
<p>Obxecto: é obxecto deste concurso a contratación da prestación de servicios complementarios para o funcionamento do Teatro Muncipal Rosalía de Castro, Fórum Metropolitano e Coliseum da Coruña.</p>
<p>Tipo de licitación: o orzamento máximo é de 25.434.645 ptas. anuais (IVE incluído).</p>
<p>Garantías: para optar ó concurso haberá de constituírse previamente, por calquera dos medios que autoriza a Lei de contratos das administracións públicas unha fianza provisional de 508.693 ptas.</p>
<p>Clasificación esixida: grupo III, subgrupo 8, categoría a, segundo Orde do 31 de xaneiro de 1991.</p>
<p>Modelo de proposición: as proposicións presentaranse en dous sobres: sobre A «Documentación administrativa» e sobre B «Oferta económica, documentación técnica e memoria do servicio», axustándose este último ó seguinte modelo:</p>
<p>Don/a... con enderezo en... rúa de... número... provisto/a de DNI número..., actuando en nome propio (o en representación de...), informado/a do anuncio para contratar polo sistema de concurso a prestación de servicios complementarios para o funcionamento do Teatro Municipal Rosalía de Castro, Forum Metropolitano e Coliseum da Coruña, así como do prego de condicións regulador da licitación aceptando integramente o seu contido que me comprometo a acatar, formula proposición pola que opta a súa adxudicación polo prezo de... (IVE incluído).</p>
<p>En proba de aceptación destes compromisos deixa asegurada esta proposición co depósito previo esixido, como xustifico co resgardo adxunto.</p>
<p>Data e sinatura do propoñente.</p>
<p>Presentación de proposicións: presentaranse en sobre pechado no rexistro xeral de entrada do Instituto Municipal Coruña Espectáculos (Avda. Alfonso Molina s/n, edificio Coliseum), en man ou por correo, no prazo de vinteseis días naturais contados a partir do seguinte ó da publicación do anuncio do concurso no Diario Oficial de Galicia, en horas de nove a trece. No caso de resultar sábado, domingo ou festivo,o día de finalización deste prazo, quedará este automaticamente prorrogado ata o primeiro día hábil seguinte.</p>
<p>Prego de condicións: poderán ser examinados e retirada copia nas oficinas do Instituto Municipal Coruña Espectáculos.</p>
<p>A Coruña, 23 de febreiro de 1998.</p>
<p>O presidente</p>
<p>Rubricado</p>

