---
date: '2003-11-12'
id: '20022'
page: 13
number: 220
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 16 de outubro de 2003 pola que se autoriza o cambio de titularidade do
  centro privado Concepción Arenal-Malvedo de Coles (Ourense).
range: Orde
url: 'https://www.xunta.gal/dog/Publicados/2003/20031112/Anuncio20022_gl.html'
---
<p>Examinado o expediente presentado por María Piedad García Pérez, no que solicita o cambio de titularidade do centro privado Concepción Arenal-Malvedo de Coles (Ourense).</p>
<p>Resultando que mediante escritura pública notarial, María Piedad García Pérez cede a súa titularidade, para tódolos efectos, a Colegio Concepción Arenal Malvedo, S.L.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22 de xuño), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que se cumpriron neste expediente os requisitos esixidos pola normativa vixente nesta materia.</p>
<p>Esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Autoriza-lo cambio de titularidade do centro privado Concepción Arenal-Malvedo de Coles (Ourense), código 32016731, a favor de Colegio Concepción Arenal Malvedo, S.L., con tódolos dereitos e obrigas contraídas pola cesionista María Piedad García Pérez, sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Santiago de Compostela, 16 de outubro de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>CONSELLERÍA DE POLÍTICA AGROALIMENTARIA E</p>
<p>DESENVOLVEMENTO RURAL</p>

