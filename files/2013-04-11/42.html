---
date: '2013-04-11'
id: CA01-270313-0002
page: 10971
number: 70
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 27 de marzo de 2013, da Subdirección Xeral de Auditoría de Fondos
  Comunitarios e Subvencións, sobre notificación por comparecencia para a
  entrega dun informe definitivo de control financeiro sobre unha subvención
  percibida por un beneficiario.
range: Anuncio
url: >-
  https://www.xunta.gal/dog/Publicados/2013/20130411/AnuncioCA01-270313-0002_gl.html
---
<p>A Intervención Xeral da Comunidade Autónoma de Galicia, en execución do Plan de control financeiro 2006, aprobado de conformidade co disposto no artigo 107 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia (DOG número 214, do 5 de novembro), e de acordo co previsto no artigo 94 do dito texto e no artigo 42 da Lei 9/2007, do 13 de xuño, de subvencións de Galicia (DOG número 121, do 25 de xuño), está realizando un control financeiro a Mejillones Aspíes, S.L., en relación coa subvención percibida de axudas a empresas de transformación, conservación e comercialización de produtos do mar, financiada con fondos propios.</p>
    <p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, polo presente faise saber:</p>
    <p>1. Que se tentou a notificación do informe definitivo de control financeiro a Mejillones Aspíes, S.L. sen que fose posible practicala.</p>
    <p>2. Que por medio do presente anuncio se pon de manifesto que Mejillones Aspíes, S.L. ou persoas debidamente autorizadas deberán comparecer no prazo de dez días contados desde o seguinte á súa publicación no <em>Diario Oficial de Galicia</em>, nas oficinas da Subdirección Xeral de Auditoría de Fondos Comunitarios e Subvencións, sita no Edificio San Caetano, s/n, bloque nº 3 (Intervención Xeral da Comunidade Autónoma-Consellería de Facenda), de luns a venres, das 9.00 ás 14.00 horas, co obxecto de facerlles entrega do informe definitivo de control financeiro efectuado a Mejillones Aspíes, S.L. </p>
    <p>3. Que se, rematado o prazo sinalado, non tiveren comparecido, a notificación entenderanse producida a todos os efectos legais desde o día seguinte ao do vencemento do prazo para comparecer.</p>
    <p>Santiago de Compostela, 27 de marzo de 2013</p>
    <footer><p>Jacinto Álvarez Somoza<br>Subdirector xeral de Auditoría de Fondos Comunitarios e Subvencións</p></footer>

