---
date: '2013-04-11'
id: G0003-010413-0004
page: 10958
number: 70
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 15 de marzo de 2013, da Xerencia de Xestión Integrada da Coruña,
  pola que se resolve a convocatoria pública para a provisión dun posto de
  supervisor/a da Unidade de Urxencias desta xerencia.
range: Resolución
url: >-
  https://www.xunta.gal/dog/Publicados/2013/20130411/AnuncioG0003-010413-0004_gl.html
---
<p>Convocada por Resolución do 15 de novembro de 2012 (DOG nº 6, do 9 de xaneiro de 2013), a provisión dun posto de supervisor/a da Unidade de Urxencias do Hospital A Coruña, esta xerencia, de conformidade coa competencia atribuída no artigo 3 da Orde da Consellería de Sanidade do 24 de maio de 2006 (DOG nº 106, do 5 de xuño),</p>
    <footer><p>DISPÓN:</p></footer>
    <p>Primeiro. Resolver a convocatoria pública para a provisión dun posto de supervisor/a da Unidade de Urxencias do Hospital A Coruña, convocado por Resolución do 15 de novembro de 2012 (DOG nº 6, do 9 de xaneiro de 2013).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñen dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terá a consideración de servizo activo, percibíndose os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra a presente resolución poderá interpoñerse recurso de alzada perante a Dirección de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>A Coruña, 15 de marzo de 2013</p>
    <footer><p>Francisco José Vilanova Fraga<br>Xerente de Xestión Integrada da Coruña</p></footer>
    <footer><p>ANEXO</p></footer>
    <p>Denominación do posto: supervisora da Unidade de Urxencias.</p>
    <p>Nome e apelidos: Mª Angélica Lijó Fernández.</p>
    <p>DNI: 32820683-M.</p>

