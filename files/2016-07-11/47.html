---
date: '2016-07-11'
id: G0427-280616-0001
page: 29728
number: 130
agency: Consellería do Mar
section: VI. Anuncios. a) Administración autonómica.
title: >-
  ANUNCIO do 22 de xuño de 2016, da Xefatura Territorial da Coruña, polo que se
  notifica a substitución do instrutor do expediente PESAN1 2008/001705-1.
range: Anuncio
url: >-
  https://www.xunta.gal/dog/Publicados/2016/20160711/AnuncioG0427-280616-0001_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), logo de ser intentada sen éxito a notificación persoal a través do servizo de Correos, notifícaselle á persoa interesada que se sinala no anexo deste anuncio a substitución do instrutor do expediente PESAN1 2008/001705-1.</p>
    <p>A eficacia do acto queda supeditada á súa publicación no taboleiro de edictos único do Boletín Oficial del Estado, polo que o prazo para presentar alegacións computará desde esa publicación.</p>
    <p>A persoa interesada poderá comparecer nas oficinas da sede da Xefatura Territorial da Coruña da Consellería do Mar, sitas na rúa Ramón y Cajal, 2, 5º, A Coruña, das 9.00 ás 14.00 horas, de luns a venres, para o coñecemento íntegro da substitución do instrutor e constancia de tal coñecemento.</p>
    <p>O procedemento desenvolverase de conformidade co principio de acceso permanente. Para estes efectos, en calquera momento do procedemento, a persoa interesada ten dereito a coñecer o seu estado de tramitación e a acceder e obter copias dos documentos contidos nel, ao abeiro do artigo 3.1 do Real decreto 1398/1993, do 4 de agosto (BOE núm. 189, do 9 de agosto).</p>
    <p>Sen prexuízo do anterior, a persoa interesada dispón dun prazo de 15 días para achegar cantas alegacións, documentos ou informacións xulgue pertinentes e, de ser o caso, propoñer proba que concrete os medios de que pretenda valerse, segundo o disposto no artigo 16.1 do Real decreto 1398/1993, do 4 de agosto.</p>
    <p>A Coruña, 22 de xuño de 2016</p>
    <footer><p>Juan Carlos Barreiro González<br>Xefe territorial da Coruña</p></footer>
    <h2>ANEXO</h2>
    <p>Expediente: PESAN1 2008/001705-1.</p>
    <p>Persoa interesada: Roberto Carlos Calvo Castiñeiras.</p>
    <p>Acto de notificación: substitución do instrutor.</p>
    <p>Último enderezo coñecido: avenida Santa Cecilia, Urbanización Fonte da Cruz, 1º esquerda, Narón. </p>

