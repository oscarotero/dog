---
date: '2016-07-11'
id: G1991-160616-0002
page: 29664
number: 130
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (PO-4677/2008-E).
range: Edicto
url: >-
  https://www.xunta.gal/dog/Publicados/2016/20160711/AnuncioG1991-160616-0002_gl.html
---
<p>Procedemento ordinario 4677/2008-E</p>
    <p>Recorrente: CMVMC Matamá</p>
    <p>Procurador: José Antonio Castro Bugallo</p>
    <p>Letrado: Jerónimo A. Escariz Covelo</p>
    <p>Administración demandada: Consellería de Política Territorial, Obras Públicas e Transportes. Letrado da Xunta de Galicia.</p>
    <p>Codemandados: Concello de Vigo; Consorcio da Zona Franca de Vigo. Letrado dos servizos xurídicos do Concello de Vigo e procurador Lage Fernández Cervera; avogado do Estado.</p>
    <p>No procedemento ordinario tramitado nesta sección co número 4677/2008 acordouse expedir este edicto, co fin de que se publique nese <em>Diario Oficial de Galicia </em>a parte dispositiva da sentenza ditado polo Tribunal Supremo o trinta de outubro de dous mil quince e se remita a este sección copia da folla en que se publique, con indicación da data, para a súa unión ao recurso de referencia</p>
    <p>Texto:</p>
    <p>«Resolvemos:</p>
    <p>1º. Que debemos declarar e declaramos que procede o recurso de casación número 194/2014 interposto pola Comunidade de Montes Veciñais en Man Común da parroquia de Matamá contra a sentenza número 787/2013, ditada pola Sección Segunda da Sala do Contencioso-Administrativo do Tribunal Superior de Xustiza de Galicia, o 24 de outubro de 2013, no recurso contencioso-administrativo 4677/2008.</p>
    <p>2º. Que debemos anular e anulamos e casamos a citada sentenza.</p>
    <p>3º. Que debemos estimar e estimamos o recurso contencioso-administrativo 4677/2008, formulado pola Comunidade de Montes Veciñais en Man Común da parroquia de Matamá contra a Orde da Consellería de Política Territorial, Obras Públicas e Transportes, do 16 de maio de 2008, pola que se resolveu aprobar definitivamente de forma parcial o Plan xeral de ordenación municipal de Vigo, e contra a Orde de 13 de xullo de 2009, sobre a aprobación definitiva do documento de cumprimento da Orde da Consellería de Política Territorial, Obras Públicas e Transportes do 16 de maio de 2008, sobre a aprobación definitiva do Plan xeral de ordenación municipal do concello de Vigo.</p>
    <p>4º. Que declaramos as devanditas ordes contrarias ao ordenamento xurídico e, en consecuencia, anulámolas.</p>
    <p>5º. Que non facemos expresa imposición das custas causadas na instancia e en casación.</p>
    <p>6º. Publíquese a resolución desta sentenza no <em>Boletín Oficial</em> de Pontevedra, para os efectos previstos no artigo 72.2 da Lei xurisdicional 29/1998, do 13 de xullo.</p>
    <p>Así por esta nosa sentenza, que deberá ser inserida polo Consello Xeral do Poder Xudicial na publicación oficial de xurisprudencia deste Tribunal Supremo, definitivamente xulgando pronunciámolo, mandámolo e asinámolo.</p>
    <p>Publicación. Lida e publicada foi a anterior sentenza polo maxistrado relator José Juan Suay Rincón, estando constituída a sala en audiencia pública do que, como secretario, certifico.</p>
    <p>A Coruña, 14 de xuño de 2016</p>
    <footer><p>Inmaculada Pérez Arrojo<br>Letrada da Administración de xustiza</p></footer>

