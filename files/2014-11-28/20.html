---
date: '2014-11-28'
id: G2187-101114-0001
page: 48939
number: 229
agency: Xulgado de Primeira Instancia número 4 de Vigo
section: V. Administración de xustiza.
title: EDICTO (547/2013).
range: Edicto
url: >-
  https://www.xunta.gal/dog/Publicados/2014/20141128/AnuncioG2187-101114-0001_gl.html
---
<p>Eu, Ángel Gómez Santos, secretario xudicial do Xulgado de Primeira Instancia número 4 de Vigo, polo presente, anuncio:</p>
    <p>Neste procedemento ordinario 547/2013, seguido por instancia de Felisa de la Varga Rodríguez fronte a Manuel Pérez Iglesias, ditouse sentenza cuxo encabezamento e resolución son do teor literal seguinte:</p>
    <p>«Sentenza nº 120/2014.</p>
    <p>Vigo, 11 de xullo de 2014.</p>
    <p>Vistos por min, Manuel Ángel Pereira Costas, maxistrado do Xulgado de Primeira Instancia número 4 de Vigo, estes autos de xuízo ordinario que co número 547/2013 se seguen por instancia de Felisa de la Varga Rodríguez, representada pola procuradora Gisela Álvarez Vázquez e dirixida polo letrado Miguel Ángel Orallo Fernández, contra Manuel Pérez Iglesias, declarado en situación procesual de rebeldía, os cales teñen por obxecto unha pretensión de cumprimento contractual.</p>
    <p>Resolvo.</p>
    <p>Estimo totalmente a demanda interposta por Felisa de la Varga Rodríguez contra Manuel Pérez Iglesias, e fago, en consecuencia, os seguintes pronunciamentos:</p>
    <p>1º. Condeno a Manuel Pérez Iglesias a aboarlle a Felisa de la Varga Rodríguez a cantidade de 15.427,20 euros, a cal reportará, desde a data da interposición da demanda, unha indemnización pola demora equivalente ao xuro legal dos cartos, que será o xuro legal dos cartos incrementado en dous puntos, contado desde a data desta sentenza.</p>
    <p>2º. Condeno a Manuel Pérez Iglesias a pagar as custas do presente proceso.</p>
    <p>Notifíqueselles esta sentenza ás partes, ás cales se lles fará saber que esta non é firme e que contra ela poderán interpoñer recurso de apelación para ante a Audiencia Provincial de Pontevedra no prazo de vinte días.</p>
    <p>Así o acordo, mando e asino».</p>
    <p>Ao estar o demandado, Manuel Pérez Iglesias, en paradoiro descoñecido, expídese este edicto co fin de que lle sirva de notificación en forma.</p>
    <p>Vigo, 16 de xullo de 2014</p>
    <footer><p>O secretario xudicial</p></footer>

