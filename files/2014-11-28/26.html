---
date: '2014-11-28'
id: CA02-141114-0006
page: 48954
number: 229
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 12 de novembro de 2014, da Secretaría Xeral de Ordenación do
  Territorio e Urbanismo, pola que se dá publicidade á parte dispositiva da
  Sentenza 274/2014, do 27 de marzo, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2014/20141128/AnuncioCA02-141114-0006_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 27 de marzo de 2014, pronunciou a Sentenza 274/2014, ditada no procedemento ordinario 4761/2007, interposto por Santiago Sur Galicia, S.L., sentenza que na súa parte dispositiva literalmente di:</p>
    <p>«Estimamos en parte o recurso contencionso-administrativo interposto por Santiago Sur Galicia, S.L. contra as ordes do 3 de outubro de 2007 e do 1 de setembro de 2008, da Consellería de Política Territorial, Obras Públicas e Transportes, polas que, respectivamente, se deu aprobación definitiva parcial e completa ao Plan xeral de ordenación municipal de Santiago de Compostela, e anulamos as ditas disposicións, por non ser conforme dereito, no que se refire á clasificación da parcela da demandante, identificada no punto II.2 da relación de feitos da demanda, establecendo que debe ser a de solo urbano consolidado. No demais desestimamos o recurso. No se fai imposición de custas».</p>
    <p>A citada sentenza foi declarada firme.</p>
    <p>Santiago de Compostela, 12 de novembro de 2014</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

