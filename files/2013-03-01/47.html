---
date: '2013-03-01'
id: L241-110213-0001
page: 6223
number: 43
agency: Concello de Poio
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan especial de
  protección do núcleo histórico de Combarro na rúa do Mar 46 (Poio-Pontevedra).
range: Anuncio
url: >-
  https://www.xunta.gal/dog/Publicados/2013/20130301/AnuncioL241-110213-0001_gl.html
---
<p>Por medio deste anuncio e ao abeiro do disposto no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, faise público que o Pleno do Concello de Poio (Pontevedra), en sesión do 27 de novembro de 2012, aprobou definitivamente o documento de modificación puntual do Plan especial de protección do núcleo histórico de Combarro na rúa do Mar 46 (Poio-Pontevedra).</p>
    <p>O 31 de xaneiro de 2013 remitiuse á Secretaría Xeral de Ordenación do Territorio e Urbanismo da Consellería de Medio Ambiente, Territorio e Infraestruturas da Xunta de Galicia a copia de dous exemplares do proxecto de modificación puntual aprobado definitivamente e unha copia do expediente administrativo, debidamente dilixenciados.</p>
    <p>A modificación puntual do Plan especial de protección do núcleo histórico de Combarro na rúa do Mar 46 non entrará en vigor ata a publicación íntegra do texto normativo –ordenanzas– (normativa particular e ficha da parcela 009 da couzada 44798) no <em>Boletín Oficial</em> da provincia de Pontevedra, segundo dispón o artigo 70.2 da Lei 7/1985, do 2 de abril, reguladora das bases de réxime local, e transcorrido o prazo de quince (15) días sinalado no artigo 65.2 da citada lei.</p>
    <p>Contra este acordo, que pon fin á vía administrativa, pódese interpoñer recurso contencioso-administrativo no prazo de dous meses perante a Sala do Contencioso-Administrativo do Tribunal Superior de Xustiza de Galicia, contados a partir do día seguinte ao de publicación da dita normativa no BOP. Todo isto sen prexuízo de calquera outro recurso ou acción que se considere oportuno.</p>
    <p>Poio, 31 de xaneiro de 2013</p>
    <footer><p>Luciano Sobral Fernández<br>Alcalde</p></footer>

