---
date: '2013-03-01'
id: G2322-120213-0002
page: 6171
number: 43
agency: Xulgado de Primeira Instancia e Instrución número 3 do Porriño
section: V. Administración de xustiza.
title: EDICTO (516/2011).
range: Edicto
url: >-
  https://www.xunta.gal/dog/Publicados/2013/20130301/AnuncioG2322-120213-0002_gl.html
---
<p>No procedemento de referencia ditouse a resolución que literalmente di:</p>
    <p>«Sentenza.</p>
    <p>O Porriño, 5 de outubro de 2012.</p>
    <p>Vistos por Olalla Díaz Sánchez, xuíza titular do Xulgado de Primeira Instancia número 3 do Porriño, estes autos de xuízo ordinario 516/2011, seguidos por instancia de Iván José Gómez Rojo, representado pola procuradora Ángeles González Rodríguez e asistido polo letrado Francisco Redondo Trigo, contra Carpintería y Ebanistería Celta, S.L., en situación de rebeldía procesual.</p>
    <p>Que, estimando integramente a demanda presentada pola representación procesual de Iván José Gómez Rojo fronte a Carpintería y Ebanistería Celta, S.L., declaro resolto o contrato de arrendamento de obra subscrito entre as partes con data do 18 de marzo de 2011, e condeno a demandada a lle aboar ao demandante a suma de 39.881,50 euros, co incremento do xuro legal do diñeiro que se computará desde o día 20 de maio de 2012.</p>
    <p>Con expresa imposición de custas do procedemento á parte demandada.</p>
    <p>Esta resolución non é firme e contra ela cabe recurso de apelación, que se deberá preparar neste xulgado no prazo de 20 días desde a súa notificación, logo da acreditación do depósito da cantidade de 50 euros na conta de depósitos e consignacións deste mesmo xulgado, domiciliada na entidade Banesto 1942 0000 04 0516 11. A falta de correcta consignación suporá a inadmisión a trámite do recurso. A súa desestimación ou inadmisión suporá a perda do depósito.</p>
    <p>Notifíqueselles ás partes.</p>
    <p>Así o acordo, mando e asino.</p>
    <p>Auto de aclaración da sentenza.</p>
    <p>O Porriño, 5 de novembro de 2012.</p>
    <p>Antecedentes de feito.</p>
    <p>Primeiro. Neste procedemento ditouse sentenza, que lles foi notificada ás partes litigantes.</p>
    <p>Segundo. Na referida resolución figuran os seguintes parágrafos:</p>
    <p>Na resolución da sentenza.</p>
    <p>Terceiro. A parte demandante solicitou a aclaración da sentenza mediante escrito do 11 de outubro de 2012.</p>
    <p>Parte dispositiva.</p>
    <p>Acordo:</p>
    <p>Estimar a petición formulada pola parte demandante de aclarar a resolución da sentenza, onde di: «xuro legal do diñeiro que se computará desde o día 20 de maio de 2012», debe dicir: «20 de maio de 2011», ditada neste procedemento no sentido que se indica:</p>
    <p>Acórdase aclarar a resolución da sentenza onde di: «xuro legal do diñeiro que se computará desde o día 20 de maio de 2012», debe dicir: «20 de maio de 2011».</p>
    <p>Modo de impugnación: contra esta resolución non caberá ningún recurso, sen prexuízo dos recursos que procedan, de ser o caso, contra a resolución a que se refire a solicitude de aclaración.</p>
    <p>Así o manda e acorda SSª. Dou fe.</p>
    <p>A xuíza O/a secretario/a xudicial»</p>
    <p>E como consecuencia do ignorado paradoiro de Carpintería y Ebanistería Celta, S.L., expídese esta cédula para que lle sirva de notificación.</p>
    <p>O Porriño, 21 de xaneiro de 2013</p>
    <footer><p>O/a secretario/a xudicial</p></footer>

