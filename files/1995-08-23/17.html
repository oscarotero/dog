---
date: '1995-08-23'
id: 3B1E
page: 6580
number: 161
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Cédula do 24 de maio de 1995, da Delegación Provincial da Coruña, de
  notificación da proposta de resolución formulada pola instructora, no
  expediente sancionador de caza número 94/0102.
range: Cédula
url: 'https://www.xunta.gal/dog/Publicados/1995/19950823/Anuncio3B1E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que no anexo se mencionan que, con esta data, resolvín publica-la proposta de resolución dos procedementos sancionadores que se instrúen, por infracción da Lei 1/1970, do 4 de abril, de caza (BOE nº 82, do 6 de abril), e mais do seu regulamento, aprobado polo Decreto 506/1971, do 25 de marzo (BOE nº 76, do 30 de marzo, corrección de erros nº 112, do 11 de maio), por non ser posible a súa notificación.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta delegación provincial, sita no edificio administrativo de servicios múltiples, Monelos, A Coruña.</p>
<p>De non efectua-lo pagamento voluntario, dispón o interesado dun prazo de quince días, contados a partir</p>
<p>do seguinte ó de publicación desta notificación, para formular cantas alegacions coide pertinentes. No mesmo prazo ponse o procedemento de manifesto para trámite de vista se o considera oportuno. O expediente pode ser examinado na delegación provincial desta consellería, sita no edificio administrativo de servicios múltiples, Monelos, A Coruña.</p>
<p>Rematado o prazo que se sinala, esta proposta, xunto con tódolos documentos que consta no expediente, remitiráselle ó delegado provincial da Consellería de Agricultura, Gandería e Montes para a resolución do procedemento.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>A Coruña, 24 de maio de 1995.</p>
<p>Beatriz Rodríguez Fraga</p>
<p>Instructora</p>
<p>ANEXO</p>
<p>Procedemento sancionador número: caza 94/0102.</p>
<p>Denunciado: Domingo Míguez Pensado.</p>
<p>DNI: 76.458.120.</p>
<p>Último enderezo coñecido: Travesía do Carme, 1, Santiago de Compostela (A Coruña).</p>
<p>Feitos imputados: cazar sen permiso do couto.</p>
<p>Tipificación da infracción:</p>
<p>-Artigo infrinxido: 48.1º 8.</p>
<p>-Cualificación infracción: 48.1º 8.</p>
<p>Sanción: 5.000 ptas.</p>
<p>5634</p>

