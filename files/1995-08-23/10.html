---
date: '1995-08-23'
id: 3AFE
page: 6574
number: 161
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 2 de agosto de 1995 pola que se fai pública a lista dos opositores que
  superaron o procedemento selectivo convocado pola Orde do 28 de marzo de 1995
  (DOG do 7 de abril) para ingreso e acceso no corpo de profesores de ensino
  secundario e procedemento de adquisición de novas especialidades polos
  funcionarios do mesmo corpo, na Comunidade Autónoma de Galicia.
range: Orde
url: 'https://www.xunta.gal/dog/Publicados/1995/19950823/Anuncio3AFE_gl.html'
---
<p>De conformidade co disposto na base común 9, apartado 6 da orde desta consellería do 28 de marzo de 1995 (DOG do 7 de abril), pola que se convocaban procedementos selectivos de ingreso e acceso ó corpo de profesores de ensino secundario, en expectativa de ingreso e procedemento de adquisición de novas especidades polos funcionarios do mesmo corpo,</p>
<p>Esta consellería,</p>
<p>DISPÓN:</p>
<p>Primeiro.-Facer pública, por materias a lista dos funcionarios do mesmo corpo que superaron o procedemento de adquisición de novas especialidades no anexo I.</p>
<p>Segundo.-Facer pública, por materias e número de orde, a lista dos opositores que superaron os procedementos selectivos para acceso ó corpo de profesores de ensino sencundario no anexo II desta orde.</p>
<p>Terceiro.-O destino que obteñan os opositores relacionados no anexo II desta orde terá carácter provisional, e estarán obrigados a participar no seu momento nos concursos de traslados que se convoquen ata obteren destino definitivo dentro do ámbito de xestión directa da Consellería de Educación e Ordenación Universitaria.</p>
<p>Cuarto.-Os relacionados no anexo II, que estean cumprindo o servicio militar, por xestación ou por outra causa que, a xuízo da Dirección Xeral de Persoal, necesiten aprazamento da incorporación á fase de prácticas, unha vez que sexan chamados, deberano solicitar por escrito perante a Dirección Xeral de Persoal xuntando os documentos xustificativos.</p>
<p>Quinto.-Os opositores aprobados relacionados no anexo II, deberán presentar perante a Consellería de Educación e Ordenación Universitaria a documentación que se relaciona na base común 10 da Orde do 28 de marzo de 1995 (DOG do 7 de abril), no prazo de 20 días naturais contados desde o día seguinte ó da publicación desta orde.</p>
<p>Sexto.-Entenderase que renuncian ós procedementos selectivos os opositores aprobados que non se incorporen ó destino obtido no prazo de 5 días unha vez coñecido.</p>
<p>Sétimo.-A Dirección Xeral de Persoal adoptará tódalas medidas que sexan precisas para o desenvolvemento desta orde.</p>
<p>Santiago de Compostela, 2 de agosto de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>9505354</p>

