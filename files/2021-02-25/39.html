---
date: '2021-02-25'
id: G0597-120221-0002
page: 11865
number: 38
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 9 de febreiro de 2021, da Secretaría Xeral Técnica e do
  Patrimonio da Consellería de Facenda e Administración Pública, pola que se
  declara a Comunidade Autónoma de Galicia herdeira ab intestato de Consuelo
  Rodríguez López.
range: Resolución
url: >-
  https://www.xunta.gal/dog/Publicados/2021/20210225/AnuncioG0597-120221-0002_gl.html
---
<p>Antecedentes.</p>
    <p>Por Resolución do 12 de marzo de 2020, acordouse a incoación do procedemento administrativo para a declaración da Comunidade Autónoma de Galicia como herdeira ab intestato de Consuelo Rodríguez López (ABI/2014/0018). </p>
    <p>A citada resolución publicouse no Boletín Oficial del Estado (supl. núm. 129, do 9.5.2020), no Diario Oficial de Galicia (DOG nº 79, do 24.4.2020), na páxina web da Consellería de Facenda e Administración Pública, e foi exposta no taboleiro de anuncios dos concellos de Lugo e O Irixo (Ourense) por prazo non inferior a un mes. </p>
    <p>Constan no expediente os correspondentes certificados de defunción e derradeiras vontades relativos á persoa causante, nos cales se acredita o seu falecemento, o 8 de febreiro de 2014 no municipio do Irixo, e que ben que tiña outorgado testamento rexistrado este deveu ineficaz por premoriencia dos instituídos. Así mesmo, figura igualmente incorporado certificado do seu empadroamento sucesivamente nos concellos de Lugo, Taboada (Lugo) e O Irixo, quedando xustificada a súa veciñanza civil galega. </p>
    <p>Non se teñen recibido alegacións, documentos ou outros elementos de xuízo que cuestionen a sucesión a favor da Administración autonómica, o que corrobora o informe emitido para o efecto pola Policía Autonómica de Galicia e as manifestacións de terceiras persoas unidas ao expediente. </p>
    <p>Das consultas efectuadas perante o Catastro Inmobiliario, no Índice Xeral Informatizado de Predios e Dereitos do Rexistro da Propiedade e no Rexistro Xeral de Contratos de Seguros de Cobertura de Falecemento, así como da información acadada de diferentes entidades bancarias e por outras fontes, determinouse, en principio, que ao menos forman parte do capital hereditario da persoa finada os bens e dereitos que se adxudican no punto segundo desta resolución, sen prexuízo da inclusión na herdanza daqueles outros que se identifiquen con posterioridade a esta declaración como de titularidade da persoa causante. </p>
    <p>A Asesoría Xurídica da Consellería de Facenda e Administración Pública emitiu informe sobre a adecuación e suficiencia das actuacións practicadas para a declaración da Comunidade Autónoma como herdeira ab intestato da persoa causante. </p>
    <p>Fundamentos xurídicos.</p>
    <p>Lei 2/2006, do 14 de xuño, de dereito civil de Galicia, artigos 267 e seguintes. </p>
    <p>Código civil, artigos 657 e seguintes.</p>
    <p>Lei 33/2003, do 3 de novembro, do patrimonio das administracións públicas, artigos 20.6, 20 bis e 20 ter.1.</p>
    <p>Lei 5/2011, do 30 de setembro, do patrimonio da Comunidade Autónoma de Galicia, artigos 4 e 56.</p>
    <p>Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Decreto 30/2017, do 30 de marzo, polo que se establece a estrutura orgánica da Consellería de Facenda, artigos 4 e 7.</p>
    <p>Segundo o anterior,</p>
    <h2>RESOLVO:</h2>
    <p>Primeiro. Declarar a Comunidade Autónoma de Galicia única e universal herdeira ab intestato de Consuelo Rodríguez López, con DNI 33583382R, entendéndose legalmente aceptada a herdanza a beneficio de inventario.</p>
    <p>Segundo. Adxudicar á Administración autonómica os seguintes bens e dereitos da herdanza identificados:</p>
    <p>a) Bens inmobles:</p>
    <p>– Rústica, predio número 1-104 da zona de concentración parcelaria de Adai (Lugo), a secaño, de once áreas e trinta e sete centiáreas. Estrema: norte, predio número 1-103; sur, predio número 1-105; leste, camiño; e oeste, predio 1-97-1. Non constan cargas nin gravames.</p>
    <p>Referencia catastral: 27900B501001040000LO.</p>
    <p>Valor catastral: 3,62 euros.</p>
    <p>Inscrición rexistral: Rexistro da Propiedade de Lugo nº 1, predio 25631, do tomo 1865, libro 1426, folio 216.</p>
    <p>– Rústica, predio número 2-84 da zona de concentración parcelaria de San Miguel de Orbazai (Lugo), Agro de Pereiro, a secaño, de sesenta e catro áreas e cincuenta e seis centiáreas. Estrema: norte, camiño e predios número 2-70, 2-71 e 2-72; sur, predio segregado co número rexistral 45799; leste, predio número 2-70; e oeste, predio número 2-85. Non constan cargas nin gravames.</p>
    <p>Referencia catastral: 27900C502000840000DK.</p>
    <p>Valor catastral: 17,75 euros.</p>
    <p>Inscrición rexistral: Rexistro da Propiedade de Lugo nº 1, predio 33810, do tomo 1866, libro 1427, folio 148.</p>
    <p>b) Contratos e outros efectos bancarios:</p>
    <p>– Conta de aforro, Abanca: 2080 0101 5930 0046 9103.</p>
    <p>– Conta a prazo, Abanca: 2080 0101 5838 1012 9624.</p>
    <p>Terceiro. Publicar a presente resolución no Boletín Oficial del Estado, no Diario Oficial de Galicia e na páxina web da Consellería de Facenda e Administración Pública, área temática de Patrimonio, Anuncios, que se pode consultar na seguinte ligazón: http://www.conselleriadefacenda.es/areas-tematicas/patrimonio/anuncios.</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios dos concellos de Lugo e O Irixo.</p>
    <p>Esta resolución poderá ser recorrida por infracción das normas sobre competencia e procedemento mediante recurso de alzada, no prazo dun mes, perante o conselleiro de Facenda e Administración Pública, de conformidade cos artigos 112 .1, 114 e 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Os que se consideren prexudicados en canto ao seu mellor dereito á herdanza ou noutros dereitos de carácter civil por esta declaración ou pola adxudicación de bens a favor da Comunidade Autónoma de Galicia que se contén nesta resolución, poderán exercer as accións pertinentes perante o órgano da xurisdición civil correspondente.</p>
    <p>Santiago de Compostela, 9 de febreiro de 2021</p>
    <footer><p>Mª Socorro Martín Hierro<br>Secretaria xeral técnica e do Patrimonio<br>da Consellería de Facenda e Administración Pública</p></footer>

