---
date: '2021-05-07'
id: G0003-280421-0002
page: 23085
number: 86
agency: Servizo Galego de Saúde
section: III. Outras disposicións.
title: >-
  RESOLUCIÓN do 27 de abril de 2021 pola que se dá publicidade da encomenda de
  xestión á Fundación Semana Verde de Galicia, ordenada pola Resolución do
  conselleiro de Sanidade do 22 de abril de 2021, pola que se encarga a esta
  fundación a posta á disposición dos espazos precisos e os traballos de apoio
  para a organización das probas selectivas correspondentes á categoría de
  persoal de servizos xerais.
range: Resolución
url: >-
  https://www.xunta.gal/dog/Publicados/2021/20210507/AnuncioG0003-280421-0002_gl.html
---
<p>En cumprimento dos artigos 9.3 e 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, procederase a dar publicidade á encomenda de xestión á Fundación Semana Verde de Galicia, ordenada pola Resolución do conselleiro de Sanidade, do 22 de abril de 2021, coas seguintes características:</p>
    <p>1. A actividade obxecto da encomenda é realizar os traballos de apoio para a realización das probas selectivas correspondentes do Servizo Galego de Saúde na categoría de persoal de servizos xerais, polo sistema de acceso de discapacidade intelectual, programadas para o día 24 de abril, en xornada de mañá, de conformidade cos requirimentos técnicos que se detallan na correspondente resolución, relativos ás obrigas da entidade encomendante, as directrices de execución e o cronograma das actividades que se van desenvolver.</p>
    <p>A categoría convocada é a de persoal de servizos xerais, polo sistema de acceso de discapacidade intelectual.</p>
    <p>2. A Fundación Semana Verde de Galicia é unha fundación do sector público autonómico de acordo co artigo 113 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, na medida que o seu patrimonio fundacional, con carácter de permanencia, está formado en máis dun 50 % por bens e dereitos achegados ou cedidos pola Xunta de Galicia. De acordo co artigo 47 da citada Lei 16/2010, ten a consideración de medio propio e servizo técnico da Xunta de Galicia.</p>
    <p>Santiago de Compostela, 27 de abril de 2021</p>
    <footer><p>José Flores Arias<br>Xerente do Servizo Galego de Saúde</p></footer>

