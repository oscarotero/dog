---
date: '2021-05-07'
id: G0597-300421-0003
page: 23106
number: 86
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 30 de abril de 2021 pola que se procede ao nomeamento, como
  persoal funcionario en prácticas do corpo superior da Administración xeral da
  Comunidade Autónoma de Galicia, subgrupo A1, escala superior de finanzas, das
  persoas aspirantes que superaron a fase de oposición do proceso selectivo
  convocado pola Orde do 1 de marzo de 2018.
range: Resolución
url: >-
  https://www.xunta.gal/dog/Publicados/2021/20210507/AnuncioG0597-300421-0003_gl.html
---
<p>Unha vez rematada a fase de oposición do proceso selectivo para o ingreso no corpo superior da Administración xeral da Xunta de Galicia, subgrupo A1, escala superior de finanzas, convocado pola Orde do 1.3.2018 (DOG núm. 48, do 8 de marzo) e modificado pola Orde do 13.3.2018 (DOG núm. 59, do 23 de marzo), e verificada a concorrencia dos requisitos exixidos nas bases da convocatoria, esta consellería, de acordo co disposto na Lei 2/2015, do 29 de abril, do emprego público de Galicia; no Decreto 95/1991, do 20 de marzo, polo que se aproba o Regulamento de selección de persoal da Administración da Xunta de Galicia, e nas bases da convocatoria do proceso selectivo, </p>
    <h2>DISPÓN:</h2>
    <p>Primeiro. Nomear persoal funcionario en prácticas do corpo superior da Administración xeral da Comunidade Autónoma de Galicia, subgrupo A1, escala superior de finanzas, as persoas aspirantes que superaron a fase de oposición do proceso selectivo convocado pola Orde do 1.3.2018 (DOG núm. 48, do 8 de marzo) e modificado pola Orde do 13.3.2018 (DOG núm. 59, do 23 de marzo), que figuran no anexo ordenadas de acordo coa puntuación final obtida, e adxudicarlles como destinos en prácticas os que figuran nel, unha vez realizada a elección de destino en prácticas realizada consonte a Resolución do 8.4.2021 (DOG núm. 71, do 16 de abril).</p>
    <p>O nomeamento terá efectos, segundo establece a base V.5 da convocatoria, desde a data de inicio do período de prácticas regulamentado na Resolución da Consellería de Facenda e Administración Pública do 30 de abril de 2021.</p>
    <p>A situación xurídica das persoas aspirantes nomeadas persoal funcionario en prácticas será a prevista no Decreto 95/1991, do 20 de marzo, e demais disposicións concordantes.</p>
    <p>Segundo. Contra esta resolución, que pon fin á vía administrativa, poderase interpor, con carácter potestativo, recurso de reposición ante o conselleiro de Facenda e Administración Pública no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 30 de abril de 2021</p>
    <footer><p>O conselleiro de Facenda e Administración Pública<br>P.D. (Orde 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

