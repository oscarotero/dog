---
date: '2017-02-06'
id: C3Q2-240117-0004
page: 5497
number: 25
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 10 de xaneiro de 2017, da Área Provincial de Pontevedra, polo que
  se emprazan as persoas interesadas para seren notificadas por comparecencia.
range: Anuncio
url: >-
  https://www.xunta.gal/dog/Publicados/2017/20170206/AnuncioC3Q2-240117-0004_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de intentada a notificación persoal no último domicilio coñecido, e non sendo posible a súa práctica, emprázanse as persoas interesadas que se sinalan no anexo para seren notificadas por comparecencia dos requirimentos de emenda das solicitudes de inscrición no Rexistro Único de Demandantes de Vivenda da Comunidade Autónoma de Galicia, tramitadas ao abeiro do disposto no Decreto 1/2010, do 8 de xaneiro, polo que se regula o dito rexistro.</p>
    <p>A comparecencia para coñecer o contido íntegro das ditas notificacións deberá efectuarse ante a Xefatura da Área Provincial do Instituto Galego da Vivenda e Solo en Pontevedra, sita na rúa Alcalde Hevia, núm. 7, das 9.00 ás 14.00 horas, de luns a venres, no prazo de dez (10) días contados desde o seguinte ao da publicación deste anuncio.</p>
    <p>A eficacia desta notificación quedará supeditada á súa publicación no taboleiro de edictos único (TEU) do <em>Boletín Oficial del Estado </em>(BOE).</p>
    <p>Transcorrido o dito prazo sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Pontevedra, 10 de xaneiro de 2017</p>
    <footer><p>María Martínez Allegue<br>Xefa da Área Provincial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Credencial</td>
       <td>Persoa interesada</td>
       <td>DNI/NIE</td>
      </tr>
      <tr>
       <td>7564</td>
       <td>Sergio Luis Reinert Pacheco</td>
       <td>*****322V</td>
      </tr>
      <tr>
       <td>77081</td>
       <td>Francisco Javier Moreiras Remeseiro</td>
       <td>*****681G</td>
      </tr>
      <tr>
       <td>77084</td>
       <td>María Luisa Soalleiro Miguélez</td>
       <td>*****551D</td>
      </tr>
      <tr>
       <td>77220</td>
       <td>María Montserrat Míguez González</td>
       <td>*****661V</td>
      </tr>
     </tbody>
    </table>

