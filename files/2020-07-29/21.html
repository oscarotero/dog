---
date: '2020-07-29'
id: G0227-230720-0002
page: 29887
number: 151
agency: Xulgado de Primeira Instancia e Instrución número 2 de Monforte de Lemos
section: V. Administración de xustiza.
title: EDICTO (411/2018).
range: Edicto
url: >-
  https://www.xunta.gal/dog/Publicados/2020/20200729/AnuncioG0227-230720-0002_gl.html
---
<p>Eu, Raimundo Díaz Valcarce, letrado da Administración de xustiza do Xulgado de Primeira Instancia e Instrución número 2 de Monforte de Lemos, fago saber que no presente procedemento xuízo ordinario 411/2018 se ditou sentenza, cuxo encabezamento e resolución son do teor literal seguinte:</p>
    <p>«Sentenza:</p>
    <p>Monforte de Lemos, 23 de outubro de 2019.</p>
    <p>Vistos por min, César Antonio Saco Figueiras, xuíz do Xulgado de Primeira Instancia e Instrución número 2 de Monforte de Lemos e o seu partido, os autos do xuízo ordinario nº 411/2018, sobre acción declarativa de propiedade e determinación de cotas, seguido por instancia de Fernando López López, representado pola procuradora Sra. Franco García e asistido do/a letrado/a Sr/a. Villarino Fernández, contra Inversión Patrimonial Carpetania, S.A., en situación de rebeldía procesual, resolvo con base nos seguintes</p>
    <p>Resolución: </p>
    <p>Que, estimando a demanda interposta por instancia da procuradora Sra. Franco García, en nome e representación de Fernando López López, contra Inversión Patrimonial Carpetania, S.A., declaro que o demandante é copropietario, en comunidade indivisa coa parte demandada, de 7/8 partes do conxunto indivisible descrito no fundamento xurídico segundo da presente resolución; que na devandita copropiedade de 7/8 partes do referido conxunto, o demandante Fernando López López representa unha cota de participación do 81,78 % e a demandada Inversión Patrimonial Carpetania, S.A. representa a cota de participación do 18,22 % restante. Condeno a demandada a se ater aos anteriores pronunciamentos, con expresa imposición de custas á demandada.</p>
    <p>Notifíqueselles ás partes, con indicación de que poderán interpoñer recurso de apelación dentro dos vinte días seguintes, e ante este xulgado, e que será exixible o depósito na conta de consignacións deste xulgado como requisito necesario para admitir a trámite o recurso.</p>
    <p>Así, por esta miña sentenza, da cal se expedirá certificación nos presentes autos, pronúncioo, mándoo e asínoo».</p>
    <p>E ao estar a entidade demandada, Inversiones Patrimoniales Carpetania, S.A., en situación de rebeldía, e se descoñecer o seu domicilio, expido, selo e asino o presente edicto.</p>
    <p>Monforte de Lemos, 10 de febreiro de 2020</p>
    <footer><p>O letrado da Administración de xustiza</p></footer>

