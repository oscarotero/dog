---
date: '1995-11-24'
id: 65AE
page: 8
number: 226
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 298/1995, do 16 de novembro, polo que se crea un conservatorio de
  música na cidade de Lugo.
range: Decreto
url: 'https://www.xunta.gal/dog/Publicados/1995/19951124/Anuncio65AE_gl.html'
---
<p>O Estatuto de autonomía de Galicia establece, no seu artigo 31, que é de competencia plena da Comunidade Autónoma galega o regulamento e administración do ensino en toda a súa extensión, niveis e prazos, modalidades e especialidades, no ámbito das súas competencias.</p>
<p>Con base no exposto anteriormente, resultando conveniente atende-la demanda de ensinanzas musicais na cidade de Lugo a través dun centro de titularidade da Consellería de Educación e Ordenación Universitaria.</p>
<p>Por todo iso, por proposta do conselleiro de Educación e Ordenación Universitaria, en uso das competencias atribuídas pola Lei 1/1983, do 22 de febreiro, modificada pola Lei 11/1988, do 20 de outubro, e logo de deliberación do Consello da Xunta de Galicia na súa reunión do día dezaseis de novembro de mil novecentos noventa e cinco,</p>
<p>DISPOÑO:</p>
<p>Artigo 1º</p>
<p>Créase un conservatorio profesional de música na cidade de Lugo con capacidade para 520 postos escolares.</p>
<p>Artigo 2º</p>
<p>A Consellería de Educación e Ordenación Universitaria adoptará as medidas necesarias para o mellor cumprimento do anteriormente sinalado e determinará os cadros de persoal docente, administrativo e subal</p>
<p>terno necesarios para o máis eficaz desenvolvemento das actividades docentes.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezaseis de novembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>95-7547</p>

