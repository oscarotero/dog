---
date: '2002-09-09'
id: '11022'
page: 13
number: 173
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 8 de xullo de 2002 pola que se aproba o cambio de dominio do
  establecemento J.M.G. II.
range: Orde
url: 'https://www.xunta.gal/dog/Publicados/2002/20020909/Anuncio11022_gl.html'
---
<p>Visto o expediente instruído para efectos de transmisión da batea J.M.G. II, e da concesión administrativa que o ampara, resulta:</p>
<p>a) Antecendentes de feito.</p>
<p>Primeiro.-Mediante escrito de data 9-5-2002, Alberto Seoane Pazos (35933208) solicitou autorización para a transmisión da concesión da batea J.M.G. II.</p>
<p>Segundo.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente, son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca e Asuntos Marítimos.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión inter vivos, a favor de Pablo Gil Collazo (DNI 35275868-D), da concesión administrativa da batea que se indica a continuación:</p>
<p>Identificación:</p>
<p>Tipo: batea.</p>
<p>Nome: J.M.G. II.</p>
<p>Localización:</p>
<p>Cuadrícula nº: 35.</p>
<p>Polígono: A.</p>
<p>Distrito: Redondela (Pontevedra).</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde de outorgamento: 26-12-1964.</p>
<p>Remate da vixencia: 8-1-2005.</p>
<p>Actual titular: Alberto Seoane Pazos (DNI 35933208-D).</p>
<p>Novo titular: Pablo Gil Collazo (DNI 35275868-D).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contados desde o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegada a documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compra-venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 8 de xullo de 2002.</p>
<p>P.D. (14-6-1999, DOG nº 120, do 24 de xuño)</p>
<p>Paloma Rueda Crespo</p>
<p>Delegada territorial de Pontevedra</p>
<p>CONSELLERÍA DE XUSTIZA, INTERIOR E RELACIÓNS</p>
<p>LABORAIS</p>

