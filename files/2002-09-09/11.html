---
date: '2002-09-09'
id: 10FB6
page: 13
number: 173
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 5 de setembro de 2002, da Dirección Xeral da Función Pública,
  pola que se fan públicas as relacións provisionais de admitidos e excluídos no
  concurso L-01/2002 convocado pola Orde do 18 de xuño de 2002 (Diario Oficial
  de Galicia número 119, do 21 de xuño).
range: Resolución
url: 'https://www.xunta.gal/dog/Publicados/2002/20020909/Anuncio10FB6_gl.html'
---
<p>Convocado o concurso L-01/2002 para a provisión de postos de traballo de persoal laboral da Xunta de Galicia que foi publicado no DOG nº 119 do 21 de xuño de 2002, e de conformidade co establecido na base 7ª da convocatoria, esta dirección xeral</p>
<p>RESOLVE:</p>
<p>Primeiro.-Facer públicas as relacións provisionais dos solicitantes admitidos e excluídos do concurso L-01/2002. Estas relacións atópanse expostas nas seguintes dependencias:</p>
<p>-Taboleiros de anuncios da Consellería da Presidencia, Relacións Institucionais e Administración Pública e na Dirección Xeral da Función Pública.</p>
<p>-Delegacións provinciais da Consellería da Presidencia, Relacións Institucionais e Administración Pública.</p>
<p>-Oficinas comarcais da Xunta de Galicia.</p>
<p>-Delegación Territorial da Consellería de Pesca e Asuntos Marítimos en Vigo.</p>
<p>Segundo.-Os aspirantes excluídos disporán, de conformidade co disposto na base 7ª da convocatoria dun prazo de dez días naturais, contados a partir do día seguinte ó da publicación da resolución, para emendar, de se-lo caso, os defectos que motivaron a súa exclusión. As emendas ou alegacións deberán realizarse mediante escrito dirixido á Dirección Xeral da Función Pública, edificio administrativo de San Caetano en Santiago de Compostela.</p>
<p>Terceiro.-Os solicitantes que dentro do prazo sinalado no punto anterior non emenden os defectos que motivaron a exclusión serán definitivamente excluídos. Así mesmo, os solicitantes que non figuren na relación de admitidos e/ou excluídos disporán do mesmo prazo sina</p>
<p>lado no punto segundo da presente resolución para presenta-lo escrito e/ou documentos xustificativos que consideren oportunos.</p>
<p>Santiago de Compostela, 5 de setembro de 2002.</p>
<p>Belén Prado Sanjurjo</p>
<p>Directora xeral da Función Pública</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

