---
date: '2022-12-05'
id: V0653-141122-0028
page: 62324
number: 231
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 10 de novembro de 2022, da Xefatura Territorial de Ourense, pola
  que se conceden as autorizacións administrativas previa e de construción dunha
  instalación eléctrica no concello de Melón (expediente IN407A 2022/134-3).
range: Resolución
url: >-
  https://www.xunta.gal/dog/Publicados/2022/20221205/AnuncioV0653-141122-0028_gl.html
---
<p>Visto o expediente para o outorgamento das autorizacións administrativas previa e de construción da instalación eléctrica que a seguir se describe, tal e como se recollen no proxecto asinado polo enxeñeiro técnico industrial Rubén Francisco Fernández Vayo, con número de colexiado 2.880 do COITI Vigo e con visado núm. 22201786 do 10.8.2022 do sinalado colexio profesional.</p>
    <p>Solicitante: Distribuidora Eléctrica de Melón, S.L.; CIF: B32011173.</p>
    <p>Domicilio: rúa Coruña, núm. 20, 36700 Tui (Pontevedra).</p>
    <p>Denominación: modificación do CTA Penavaqueira (expediente 3500 AT).</p>
    <p>Situación: lugar de Penavaqueira, concello de Melón (Ourense).</p>
    <p>Orzamento: 36.016,73 € de execución material.</p>
    <p>Características técnicas:</p>
    <p>– LMTS de 18 m de lonxitude de alimentación a novo CT en caseta proxectado en Penavaqueira, condutor tipo RHZ1-OL-12/20kV 150Al, con inicio na LMT expediente 3500 AT e fin no CT proxectado.</p>
    <p>– Substitución do CT en caseta existente, de 50 kVA de potencia aparente, por novo transformador de 250, e de toda a súa aparellaxe asociada, con celas modulares en SF6 de manobra e protección, e os cadros de BT e compensación de reactiva. Coordenadas xeográficas: latitude: 42°15'43.1"N, lonxitude: 8°11'50.2"W.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción das devanditas instalacións, cuxas características se axustarán en todas as súas partes ao proxecto sinalado e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contado a partir da data da última autorización administrativa necesaria para a súa execución.</p>
    <p>Contra esta resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 10 de novembro de 2022</p>
    <footer><p>Alicia María López Míguez<br>Xefa territorial de Ourense</p></footer>

