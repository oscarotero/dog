---
date: '2023-10-26'
id: L238-041023-0001
page: 58772
number: 204
agency: Concello de Pontevedra
section: VI. Anuncios. b) Administración local.
title: >-
  ANUNCIO referente á convocatoria para cubrir unha praza vacante de inspector/a
  de Administración especial incluída na oferta de emprego público ordinaria do
  ano 2022.
range: Anuncio
url: >-
  https://www.xunta.gal/dog/Publicados/2023/20231026/AnuncioL238-041023-0001_gl.html
---
<p>No <em>Boletín Oficial </em>da provincia de Pontevedra (BOP) núm. 188, do 28 de setembro de 2023, publicáronse as bases xerais e específicas que regulan a convocatoria do proceso selectivo para o acceso por promoción interna á categoría de inspector/a no corpo da policía local do Concello de Pontevedra ao abeiro da OEP ordinaria do ano 2022.</p>
    <p>A concelleira responsable da Área de Servizos non Territorializados convocou, mediante a Resolución do 13 de setembro de 2023, o proceso selectivo para o acceso por promoción interna á categoría de inspector/a no corpo da policía local do Concello de Pontevedra ao abeiro da OEP ordinaria do ano 2022 que a seguir se sinala:</p>
    <p>– Grupo segundo o artigo 76 do texto refundido da Lei do Estatuto básico do empregado público, aprobado polo Real decreto lexislativo 5/2015: A. Subgrupo A2. Clasificación: escala de Administración especial, subescala servizos especiais, clase policía local. Número de vacantes: 1. Denominación: inspector/a, mediante o procedemento de promoción interna.</p>
    <p>O prazo de presentación de instancias será de vinte días naturais contados a partir do día seguinte ao da publicación do presente anuncio no <em>Boletín Oficial del Estado</em>, os sucesivos anuncios publícanse no <em>Boletín Oficial</em> da provincia de Pontevedra e no taboleiro de editos da Corporación nos termos establecidos nas bases.</p>
    <p>Pontevedra, 28 de setembro de 2023</p>
    <footer><p>O alcalde<br>P.D. (Acordo da Xunta de Goberno Local do 17.6.2023)<br>Eva María Villaverde Pego<br>Concelleira responsable da Área de Servizos non Territorializados</p></footer>

