---
date: '2023-10-26'
id: G0533-191023-0001
page: 58689
number: 204
agency: Consellería de Infraestruturas e Mobilidade
section: III. Outras disposicións.
title: >-
  ORDE do 19 de outubro de 2023 pola que se amplía o crédito existente para a
  concesión das axudas previstas na Orde do 30 de marzo de 2022 pola que se
  convocan subvencións para a transformación de frotas de transporte de
  viaxeiros e mercadorías de empresas privadas prestadoras de servizos de
  transporte por estrada, así como de empresas que realicen transporte privado
  complementario, no marco do compoñente 1 do Plan de recuperación,
  transformación e resiliencia financiado pola Unión Europea-NextGenerationEU,
  xestionado polo Ministerio de Transportes, Mobilidade e Axenda Urbana para os
  anos 2022, 2023 e 2024 (códigos de procedemento IF318B, IF318C, IF318D, IF318E
  e IF318F).
range: Orde
url: >-
  https://www.xunta.gal/dog/Publicados/2023/20231026/AnuncioG0533-191023-0001_gl.html
---
<p>O día 1 de abril de 2022 publicouse no <em>Diario Oficial de Galicia</em> a Orde do 30 de marzo de 2022 pola que se convocan subvencións para a transformación de frotas de transporte de viaxeiros e mercadorías de empresas privadas prestadoras de servizos de transporte por estrada, así como de empresas que realicen transporte privado complementario, no marco do compoñente 1 do Plan de recuperación, transformación e resiliencia financiado pola Unión Europea-NextGenerationEU, xestionado polo Ministerio de Transportes, Mobilidade e Axenda Urbana para os anos 2022, 2023 e 2024 (códigos de procedemento IF318B, IF318C, IF318D, IF318E e IF318F).</p>
    <p>A finalidade da dita orde é convocar as axudas na Comunidade Autónoma de Galicia, en desenvolvemento das bases reguladoras recollidas no Real decreto 983/2021, do 16 de novembro, que aproba a concesión directa ás comunidades autónomas e ás cidades de Ceuta e Melilla de axudas para a transformación de frotas de transporte de viaxeiros e mercadorías de empresas privadas prestadoras de servizos de transporte por estrada, así como de empresas que realicen transporte privado complementario, no marco do Plan de recuperación, transformación e resiliencia (BOE núm. 275, do 17 de novembro).</p>
    <p>Este programa de incentivos busca acelerar os investimentos claves para a sustentabilidade do transporte, coa fin de impulsar melloras no sector. Desta maneira, pretende favorecer a descarbonización e a mellora do aire nas cidades mediante a renovación das frotas de vehículos.</p>
    <p>As axudas obxecto dela están financiadas polo Mecanismo europeo de recuperación e resiliencia establecido no Regulamento (UE) 2021/241 do Parlamento Europeo e do Consello, do 12 de febreiro de 2021, a través das contías asignadas nos orzamentos xerais de cada ano ao Ministerio de Transportes, Mobilidade e Axenda Urbana, ao estar este programa incluído no compoñente 1 do Plan de recuperación, transformación e resiliencia.</p>
    <p>De conformidade co anexo II do Real decreto 983/2021, do 16 de novembro, mediante a Resolución da Secretaría do Estado de Transportes, Mobilidade e Axenda Urbana do 11 de decembro de 2021 concedeuse á Comunidade Autónoma de Galicia unha subvención por importe de 12.818.438,00 €, reservándose 384.553,14 € para custos indirectos imputables segundo se prevé no artigo 7 do citado real decreto.</p>
    <p>En consecuencia, a dotación orzamentaria inicial distribuíuse do seguinte modo:</p>
    <table>
     <tbody>
      <tr>
       <td>Actividade</td>
       <td>Partida orzamentaria</td>
       <td>Crédito inicial 2022 (€)</td>
      </tr>
      <tr>
       <td>Actividade 1</td>
       <td>09.02.512A.770.0</td>
       <td>5.595.248,19</td>
      </tr>
      <tr>
       <td>Actividade 2</td>
       <td>09.02.512A.770.0</td>
       <td>5.470.909,34</td>
      </tr>
      <tr>
       <td>Actividade 3</td>
       <td>09.02.512A.770.0</td>
       <td>621.694,24</td>
      </tr>
      <tr>
       <td>Actividade 4</td>
       <td>09.02.512A.770.0</td>
       <td>621.694,24</td>
      </tr>
      <tr>
       <td>Actividad e5</td>
       <td>09.02.512A.770.0</td>
       <td>124.338,85</td>
      </tr>
     </tbody>
    </table>
    <p>Ao financiamento destas actuacións destínanse 12.433.884,86 €, con cargo á aplicación orzamentaria 09.02.512A.770.0 dos orzamentos xerais da Comunidade Autónoma de Galicia para os exercicios 2022, 2023 e 2024, que poderá ser ampliado mediante resolución da persoa titular da Secretaría de Estado do Ministerio de Transportes, Mobilidade e Axenda Urbana, de acordo co previsto no artigo 7.8 do Real decreto 983/2021, do 16 de novembro.</p>
    <p>O artigo 9 da Orde do 30 de marzo de 2022 establece que o prazo para a presentación de solicitudes remata o 30 de abril de 2024, fóra da actividade 4 cuxa vixencia finalizará o 31 de decembro de 2023. Non obstante, con data do 8 de agosto de 2022 xa se superara amplamente o número de solicitudes para a actividade 1, para as cales existía cobertura orzamentaria suficiente polo que, con esa data, a Comunidade Autónoma de Galicia, solicitou mediante escrito do director xeral de Mobilidade unha ampliación do orzamento do programa de axudas para a transformación de frotas de transporte de viaxeiros e mercadorías de empresas privadas prestadoras de servizos de transporte por estrada, así como de empresas que realicen transporte privado complementario polo importe de 7.574.288,47 €.</p>
    <p>Mediante a Resolución do 17 de novembro de 2022 da Secretaría de Estado de Transportes, Mobilidade e Axenda Urbana concedeuse á Comunidade Autónoma de Galicia a primeira ampliación da subvención regulada no Real decreto 983/2021, do 16 de novembro.</p>
    <p>Por outra banda, o artigo 7.2 do Real decreto 983/2021, dispón que: «conforme o establecido no artigo 31.9 da Lei 38/2003, do 17 de novembro, prevese un máximo do 3 % do orzamento dispoñible, como custos indirectos imputables ás actuacións subvencionadas».</p>
    <p>De conformidade co exposto, do importe total da xeración que ascendeu a 7.574.288,47 €, xeraranse 7.347.059,81 €, que representa o 97 %, na aplicación orzamentaria 09.02.512A.770.0 do orzamento de gastos da Consellería de Infraestruturas e Mobilidade e 227.228,65 €, que representa o 3 % restante, destinaranse a custos indirectos.</p>
    <p>O artigo 4.3 da Orde do 30 de marzo de 2022 dispón que no caso de que o orzamento do programa sexa ampliado, as cantidades inicialmente orzadas poderanse incrementar en función das solicitudes presentadas e de acordo coa dispoñibilidade de orzamento. Nestes casos, publicarase a ampliación do orzamento polos mesmos medios que a convocatoria, isto é, no <em>Diario Oficial de Galicia</em> e na páxina web da Dirección Xeral de Mobilidade https://infraestruturasemobilidade.xunta.gal/recursos/axudas-subvencions</p>
    <p>De conformidade co exposto, no <em>Diario Oficial de Galicia</em> do 16 de xaneiro de 2023 publicouse a Orde do 9 de xaneiro de 2023 pola que se amplía o crédito existente para a concesión das axudas previstas na Orde do 30 de marzo de 2022 pola que se convocan subvencións para a transformación de frotas de transporte de viaxeiros e mercadorías de empresas privadas prestadoras de servizos de transporte por estrada, así como de empresas que realicen transporte privado complementario, no marco do compoñente 1 do Plan de recuperación, transformación e resiliencia financiado pola Unión Europea-NextGenerationEU, xestionado polo Ministerio de Transportes, Mobilidade e Axenda Urbana para os anos 2022, 2023 e 2024 (códigos de procedemento IF318B, IF318C, IF318D, IF318E e IF318F), por un importe de 7.574.288,47 €, que descontando o 3 % destinado a custos indirectos, se distribuíu por actividades do seguinte modo:</p>
    <table>
     <thead>
      <tr>
       <td>Actividade</td>
       <td>Partida orzamentaria</td>
       <td>Crédito primeira ampliación (€)</td>
      </tr>
     </thead>
     <tbody>
      <tr>
       <td>Actividade 1</td>
       <td>09.02.512A.770.0</td>
       <td>3.306.176,91</td>
      </tr>
      <tr>
       <td>Actividade 2</td>
       <td>09.02.512A.770.0</td>
       <td>3.232.706,32</td>
      </tr>
      <tr>
       <td>Actividade 3</td>
       <td>09.02.512A.770.0</td>
       <td>367.352,99</td>
      </tr>
      <tr>
       <td>Actividade 4</td>
       <td>09.02.512A.770.0</td>
       <td>367.352,99</td>
      </tr>
      <tr>
       <td>Actividade 5</td>
       <td>09.02.512A.770.0</td>
       <td>73.470,60</td>
      </tr>
     </tbody>
    </table>
    <p>Con data do 14 de marzo de 2023 superouse novamente o número de solicitudes para a actividade 1, para as cales existía cobertura orzamentaria suficiente polo que, con esa data, a Comunidade Autónoma de Galicia, solicitou mediante escrito do director xeral de Mobilidade unha ampliación do orzamento do programa de axudas para a transformación de frotas de transporte de viaxeiros e mercadorías de empresas privadas prestadoras de servizos de transporte por estrada, así como de empresas que realicen transporte privado complementario polo importe de 9.074.947,09 €.</p>
    <p>Mediante a Resolución do 17 de agosto de 2023, da Secretaría de Estado de Transportes, Mobilidade e Axenda Urbana, concedeuse á Comunidade Autónoma de Galicia a segunda ampliación da subvención regulada no Real decreto 983/2021, do 16 de novembro.</p>
    <p>Unha vez efectuada esta ampliación, o importe total destas axudas ascende a 29.467.673,56 €, de acordo coa repartición orzamentaria inicial, entre as actuacións subvencionables, establecida nas bases reguladoras da presente convocatoria. O 3 % destinado a custos indirectos ascende a 884.030,21 €. O importe total xerado na aplicación orzamentaria 09.02.512A.770.0 do orzamento de gastos da Consellería de Infraestruturas e Mobilidade ascende a 28.583.643,35 €.</p>
    <p>De acordo co exposto, e de conformidade coa Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <h2>DISPOÑO:</h2>
    <p>Artigo único. Ampliación de crédito</p>
    <p>Ampliar o importe total do crédito das axudas establecidas na Orde do 30 de marzo de 2022 pola que se convocan subvencións para a transformación de frotas de transporte de viaxeiros e mercadorías de empresas privadas prestadoras de servizos de transporte por estrada, así como de empresas que realicen transporte privado complementario, no marco do compoñente 1 do Plan de recuperación, transformación e resiliencia financiado pola Unión Europea-NextGenerationEU, xestionado polo Ministerio de Transportes, Mobilidade e Axenda Urbana para os anos 2022, 2023 e 2024 (códigos de procedemento IF318B, IF318C, IF318D, IF318E e IF318F), publicada no <em>Diario Oficial de Galicia</em> núm. 64, do 1 de abril, por un importe de 9.074.947,09 €, que descontando o 3 % destinado a custos indirectos, se distribuirá por actividades do seguinte modo:</p>
    <table>
     <thead>
      <tr>
       <td>Actividade</td>
       <td>Partida orzamentaria</td>
       <td>Crédito segunda ampliación (€)</td>
      </tr>
     </thead>
     <tbody>
      <tr>
       <td>Actividade 1</td>
       <td>09.02.512A.770.0</td>
       <td>3.961.214,41</td>
      </tr>
      <tr>
       <td>Actividade 2</td>
       <td>09.02.512A.770.0</td>
       <td>3.873.187,42</td>
      </tr>
      <tr>
       <td>Actividade 3</td>
       <td>09.02.512A.770.0</td>
       <td>440.134,93</td>
      </tr>
      <tr>
       <td>Actividade 4</td>
       <td>09.02.512A.770.0</td>
       <td>440.134,93</td>
      </tr>
      <tr>
       <td>Actividade 5</td>
       <td>09.02.512A.770.0</td>
       <td>88.026,99</td>
      </tr>
     </tbody>
    </table>
    <p>O 3 % do importe, 272.248,41 €, destinarase a custos indirectos, polo que o saldo restante, 8.802.698,68 € xerarase na aplicación orzamentaria 09.02.512A.770.0 do orzamento de gastos da Consellería de Infraestruturas e Mobilidade para o ano 2023.</p>
    <p>Unha vez efectuada esta ampliación, o importe total destas axudas ascende a 29.467.673,56 €, de acordo coa repartición orzamentaria inicial, entre as actuacións subvencionables, establecida nas bases reguladoras da presente convocatoria. </p>
    <p>O prazo de presentación de solicitudes continúa aberto nos mesmos termos establecidos na orde de convocatoria destas axudas.</p>
    <p>Santiago de Compostela, 19 de outubro de 2023</p>
    <footer><p>Ethel María Vázquez Mourelle<br>Conselleira de Infraestruturas e Mobilidade</p></footer>

