---
date: '2023-10-26'
id: L354-041023-0001
page: 58771
number: 204
agency: Concello de Ourense
section: VI. Anuncios. b) Administración local.
title: >-
  ANUNCIO de aprobación definitiva da modificación puntual da unidade de
  execución número 10 do PERI (expediente 2023023645).
range: Anuncio
url: >-
  https://www.xunta.gal/dog/Publicados/2023/20231026/AnuncioL354-041023-0001_gl.html
---
<p>Anúnciase, de conformidade co disposto no artigo 82.2 da Lei 2/2016, do solo de Galicia, e no artigo 199.2 do Decreto da Xunta de Galicia 143/2016, que o Concello Pleno en sesión ordinaria, do día 1 de setembro de 2023, adoptou, entre outros, o seguinte acordo, cuxa parte dispositiva di:</p>
    <p>«O Concello Pleno en sesión ordinaria, do 1 de setembro de 2023 adoptou, entre outros, o seguinte acordo:</p>
    <p>3.1. Aprobación definitiva da modificación puntual da unidade de execución nº 10 do PERI (expediente 2023023645).</p>
    <p>O secretario dá conta do ditame da Comisión de Pleno común do 25 de agosto de 2023 que, por catro votos a favor do Grupo Municipal de Democracia Ourensana e cinco abstencións do Grupo Municipal do Partido Popular, do Grupo Municipal Socialista e do Grupo Municipal do BNG, ditamina favorablemente a proposta do concelleiro delegado de Urbanismo que se incorpora ao expediente.</p>
    <p>O Pleno do Concello, por unanimidade dos presentes, adoptou o seguinte Acordo:</p>
    <p>1. Aprobar definitivamente a modificación puntual do PERI do Núcleo Histórico de Ourense no ámbito da unidade de execución nº 10 por instancia de Inversiones Inmobiliarias Canvives, S.A.U., con NIF A-85527604, representada por Vitoria Calvo Carballo, con NIF 02901723-C, e conforme a documentación do expediente do Servizo de Planeamento núm. 2020023645.</p>
    <p>2. Notifica este acordo aos interesados para o seu coñecemento e paa os efectos oportunos.</p>
    <p>3. Asumir como parte integrante deste acordo o informe da directora de VPP e PERI de cascos históricos (polo Decreto núm. 2023001024, do 2 de febreiro de 2023), do 17 de xullo de 2023, para os efectos de motivación».</p>
    <p>Ourense, 20 de setembro de 2023</p>
    <footer><p>Gonzalo Pérez Jácome<br>Alcalde presidente</p></footer>

