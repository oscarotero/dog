---
date: '2014-04-11'
id: G2348-200314-0002
page: 16566
number: 71
agency: Xulgado do Social número 5 da Coruña
section: V. Administración de xustiza.
title: EDICTO (464/2013).
range: Edicto
url: >-
  https://www.xunta.gal/dog/Publicados/2014/20140411/AnuncioG2348-200314-0002_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber:</p>
    <p>Sentenza.</p>
    <p>A Coruña, 19 de marzo de 2014.</p>
    <p>Vistos por Pilar Carreira Vidal, maxistrada xuíza do Xulgado do Social número 5 da Coruña e o seu partido, os presentes autos de xuízo nº 464/13 seguidos por instancia de María Estrella Carro Martínez, asistida pola letrada María Torres Pose, contra as entidades Multiservicios Sarria, S.L. e Lopher-Build, S.L., e o Fondo de Garantía Salarial, que non comparecen, sobre reclamación de cantidade –vacacións–.</p>
    <p>Decido que debo estimar e estimo a demanda que en materia de cantidade foi interposta por María Estrella Carro Martínez contra Lopher-Build, S.L. e, en consecuencia, debo condenar e condeno a Lopher-Build, S.L. a que aboe á demandante a cantidade de 288,21 euros brutos, por compensación económica por vacacións, incrementadas no xuro do 10 % por demora e aplicable aos conceptos salariais.</p>
    <p>Que debo desestimar e desestimo a demanda que en materia de cantidade foi interposta por María Estrella Carro Martínez, contra a entidade Multiservicios Sarria, S.L. e, en consecuencia, debo declarar a súa libre absolución.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes facéndolles saber que contra ela non cabe interpoñer recurso ningún.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo.</p>
    <p>Publicación. Lida e publicada foi a anterior sentenza pola maxistrada-xuíza que a subscribe, estando a celebrar audiencia pública no día da súa data. Dou fe.</p>
    <p>Para que conste e para inserir no Diario Oficial de Galicia co fin de que sirva de notificación a Multiservicios Sarria, S.L. e Lopher-Build, S.L., co apercibimento de que as sucesivas notificacións se realizarán nos estrados do xulgado, salvo as que revistan a forma de emprazamento, sentenzas e autos.</p>
    <p>A Coruña, 20 de marzo de 2014</p>
    <footer><p>A secretaria xudicial</p></footer>

