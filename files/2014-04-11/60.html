---
date: '2014-04-11'
id: G0165-240314-0007
page: 16631
number: 71
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ORDE do 11 de marzo de 2014 pola que se aproba o cambio de dominio inter vivos
  da concesión administrativa e da batea Quiebra XXIV.
range: Orde
url: >-
  https://www.xunta.gal/dog/Publicados/2014/20140411/AnuncioG0165-240314-0007_gl.html
---
<p>Visto o expediente instruído para efectos de transmisión da batea Quiebra XXIV e da concesión administrativa que o ampara, resulta: </p>
    <p>a) Antecedentes. </p>
    <p>Primeiro. Mediante escrito do 10.2.2014, María del Pilar Olveira Freire (33269555D) e Manuel Daniel Formoso Moledo (76499043P) solicitan autorización para a transmisión da concesión e da batea Quiebra XXIV.</p>
    <p>Segundo. O informe do Servizo de Protección dos Recursos sobre as características da batea e sobre a tramitación do expediente é favorable.</p>
    <p>b) Consideracións legais e técnicas.</p>
    <p>Primeiro. Este órgano é competente para resolver o expediente de conformidade coa Lei 6/2009, do 11 de decembro (DOG. nº 243 do 15 de decembro), de modificación da Lei 11/2008, do 3 de decembro (DOG nº 243, do 16 de decembro), de pesca de Galicia; co Decreto 406/1996, do 7 de novembro, que aproba o Regulamento de viveiros de cultivos mariños nas augas de Galicia, co Decreto 174/2002, do 10 de maio, polo que se modifica o Regulamento de viveiros (DOG nº 97, do 22 de maio), e coa Resolución do 12 de abril de 2012, de delegación de sinatura en materia de acuicultura nos titulares das xefaturas de Coordinación da Área do Mar da Consellería do Medio Rural e do Mar.</p>
    <p>Segundo. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben ditar a seguinte resolución.</p>
    <p>Autorizar a transmisión inter vivos, a favor de Acuicultura del Atlántico, S.A.<br>(CIF A15020662), da concesión administrativa da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Quiebra XXIV.</p>
    <p>Localización:</p>
    <p>Cuadrícula: 11.</p>
    <p>Polígono: A.</p>
    <p>Distrito: Noia (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título habilitante:</p>
    <p>Orde do outorgamento: 29.10.1974 (BOE-DOG nº 274, do 15.11.1974).</p>
    <p>Remate da vixencia: 15.12.2019.</p>
    <p>Actuais titulares: María del Pilar Olveira Freire e Manuel Daniel Formoso Moledo<br>(DNI/NIF 33269555D-76499043P) 100 % gananciais.</p>
    <p>Nova titular: Acuicultura del Atlántico, S.A. (CIF A15020662).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación desta orde no Diario Oficial de Galicia, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión queda subrogada nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Medio Rural e do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses contados en ambos os dous casos desde o día seguinte ao da súa notificación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de 13 de xaneiro, de réxime xurídico das administracións públicas e do procedemento administrativo común e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 11 de marzo de 2014</p>
    <footer><p>P.D. de sinatura (Resolución do 12 de abril de 2012)<br>Juan Carlos Barreiro González<br>Xefe de Coordinación da Área do Mar da Coruña</p></footer>

