---
date: '2001-07-06'
id: AE42
page: 9
number: 131
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 156/2001, do 7 de xuño, polo que se acepta a cesión a título gratuíto
  á Comunidade Autónoma de Galicia dunha parcela, no termo municipal de Vigo
  (Pontevedra), para a ampliación do Instituto de Ensino Secundario República
  Oriental do Uruguay.
range: Decreto
url: 'https://www.xunta.gal/dog/Publicados/2001/20010706/AnuncioAE42_gl.html'
---
<p>O Pleno da Corporación Municipal do Concello de Vigo, reunido en sesión celebrada o día 29 de setembro de 2000, acordou ceder á Comunidade Autónoma de Galicia, unha parcela situada en Teis, no termo municipal de Vigo (Pontevedra), para a ampliación do Instituto de Ensino Secundario República Oriental do Uruguay.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento, aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles sobrepase o seu valor intrínseco; ben que non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Vigo acordou a cesión, logo de deliberación do Consello da Xunta de Galicia na súa reunión do día sete de xuño de dous mil un,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dunha parcela que se describe como segue:</p>
<p>Parcela cunha superficie de 5.000 m, situada na parte suroeste do predio matriz, e coas seguintes</p>
<p>estremas: norte, resto da parcela inicial (na actualidade instituto Os Rosais); vivenda número 94 rúa Montecelo (na actualidade trav. de Montecelo); leste, resto parcela inicial (na actualidade instituto Os Rosais); oeste, rúa Montecelo.</p>
<p>A parcela está inscrita no Rexistro da Propiedade nº 2 de Vigo, no tomo 2.095 do arquivo, no libro 1.056 de Vigo, folio 166, predio nº 64.574, inscrición 1ª, a favor do Concello de Vigo (Pontevedra).</p>
<p>Artigo 2º</p>
<p>A parcela cedida destinarase á ampliación do Instituto de Ensino Secundario República Oriental do Uruguay.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, sete de xuño de dous mil un.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

