---
date: '2002-08-13'
id: F896
page: 12
number: 155
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de xullo de 2002, da Delegación Provincial da Coruña, pola que
  se sinala a data para os pagamentos do prezo xusto por expropiación e
  imposición de servidumes de paso da instalación eléctrica que se cita.
  (Expediente 108/1998).
range: Resolución
url: 'https://www.xunta.gal/dog/Publicados/2002/20020813/AnuncioF896_gl.html'
---
<p>De conformidade co disposto nos artigos 48.1º da Lei de expropiación forzosa do 16 de decembro de 1954, e 48.2º, 49, 50 e 51 do seu Regulamento do 26 de abril de 1957, esta delegación acorda sinala-lo día 22 de agosto de 2002, para que o pagador da entidade beneficiaria Unión Fenosa Distribución, S.A., proceda nas oficinas da Casa do Concello de Cerdido, ó pagamento do prezo xusto e xuros, a partir das 11 horas, por expropiación e imposición de servidumes de paso da liña eléctrica aérea a 20 kV, C.T. e R.B.T. nos lugares de Pena e Domende, (expediente nº 108/1998), ós interesados ós que se lles dirixirá notificación individual para o efecto, propostos pola citada empresa como titulares dos predios afectados por este proceso expropiatorio.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixir ó Ministerio Fiscal as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 3 de xullo de 2002.</p>
<p>Jesús Espada Martínez</p>
<p>Delegado provincial da Coruña</p>

