---
date: '2000-06-29'
id: E98E
page: 10
number: 126
agency: AUGAS DE GALICIA
section: VI. ANUNCIOS
title: >-
  Resolución do 24 de maio de 2000 pola que se somete a trámite de información
  pública o estudio de efectos ambientais do proxecto correspondente á
  solicitude de autorización administrativa para a modificación das
  características da concesión do aproveitamento hidroeléctrico de Landoi para a
  producción de enerxía eléctrica no río Landoi, situado no concello de Cariño
  (provincia da Coruña) e promovido por Unión Eléctrica-Fenosa, S.A. (Expediente
  15/055/1).
range: Resolución
url: 'https://www.xunta.gal/dog/Publicados/2000/20000629/AnuncioE98E_gl.html'
---
<p>En cumprimento do disposto no artigo 2, punto 4, do Decreto 327/1991, do 4 de outubro, de avaliación dos efectos ambientais para Galicia, e durante o prazo de vinte (20) días hábiles, Augas de Galicia someterá o estudio de efectos ambientais ó trámite de información pública, mediante anuncio no Diario Oficial de Galicia, co fin de que aquelas persoas naturais ou xurídicas que se consideren prexudi</p>
<p>cadas nos seus dereitos poidan formular, por escrito, cantas alegacións, observacións, suxestións e reclamacións coiden pertinentes.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de efectos ambientais do proxecto de modificación do aproveitamento hidroeléctrico de Landoi (central hidroeléctrica de Landoi), situado no concello de Cariño (A Coruña).</p>
<p>2. Para os devanditos efectos informativos poranse á disposición dos administrados exemplares nas seguintes dependencias administrativas:</p>
<p>-Dirección Xeral de Calidade e Avaliación Ambiental da Consellería de Medio Ambiente, rúa dos Feáns, 1-3, 15706 Santiago de Compostela. A Coruña.</p>
<p>-Delegación Provincial da Consellería de Medio Ambiente da provincia da Coruña. Edif. Advos. Monelos-praza de Luís Seoane, 5ª planta, 15008 A Coruña.</p>
<p>-Augas de Galicia Demarcación Centro. Avda. Rodríguez de Viguri, 47, baixo A, 15703 Santiago de Compostela. A Coruña.</p>
<p>-Concello de Cariño, praza da Pulida, s/n, 15360 A Coruña.</p>
<p>3. As alegacións formularanse por escrito durante o dito prazo de vinte (20) días hábiles contados a partir do día seguinte ó da publicación desta resolución no Diario Oficial de Galicia, e deberán ser presentadas, por duplicado, perante o rexistro xeral da Consellería de Política Territorial, Obras Públicas e Vivenda, nos das súas delegacións provinciais, oficinas comarcais da Xunta de Galicia ou en calquera das dependencias ás que faga referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, dirixidas ó presidente de Augas de Galicia, no organismo autónomo Augas de Galicia -Consellería de Política Territorial, Obras Públicas e Vivenda, Xunta de Galicia, edificio administrativo de San Caetano, s/n; 15704 Santiago de Compostela- indicando a clave do expediente sinalada no encabezamento deste escrito e un enderezo para efectos de notificación.</p>
<p>Santiago de Compostela, 24 de maio de 2000.</p>
<p>Agustín Hernández-Fernández de Rojas</p>
<p>Presidente de Augas de Galicia</p>

