---
date: '2000-06-29'
id: E90E
page: 10
number: 126
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 23 de xuño de 2000 pola que se dispón o nomeamento dun vocal en
  representación da Xunta de Galicia no Consello de Administración da Autoridade
  Portuaria de Vigo.
range: Orde
url: 'https://www.xunta.gal/dog/Publicados/2000/20000629/AnuncioE90E_gl.html'
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado, sitas no seu territorio.</p>
<p>O acordo do Consello da Xunta de Galicia, do 5 de marzo de 1998, faculta o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Conforme o previsto no artigo 40 da Lei de portos do Estado e da mariña mercante, texto reformado pola Lei 62/1997, do 26 de decembro, a designación dos vocais do consello de administración deberá facerse necesariamente por proposta das Administracións públicas e entidades e organismos representados no citado consello, é polo que recibida a proposta do presidente de Portos de Galicia,</p>
<p>DISPOÑO:</p>
<p>Artigo único.-Nomeo a Juan Rivas Franco como vocal do Consello de Administración da Autoridade Portuaria de Vigo en representación da Administración da Comunidade Autónoma de Galicia.</p>
<p>Santiago de Compostela, 23 de xuño de 2000.</p>
<p>José Cuíña Crespo</p>
<p>Conselleiro de Política Territorial,</p>
<p>Obras Públicas e Vivenda</p>

