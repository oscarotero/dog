---
date: '2000-11-23'
id: '14826'
page: 15
number: 227
agency: CONCELLO DE VIGO
section: VI. ANUNCIOS
title: >-
  Anuncio de aprobación definitiva da modificación puntual número un do Plan
  especial de equipamento docente e infraestructura viaria das Lagoas-Marcosende
  (expediente 5564/411).
range: Anuncio
url: 'https://www.xunta.gal/dog/Publicados/2000/20001123/Anuncio14826_gl.html'
---
<p>O Pleno do Concello, en sesión do 29 de setembro de 2000, acordou aprobar definitivamente a modificación puntual nº 1 do Plan especial de equipamento docente e infraestructura viaria no campus universitario das Lagoas-Marcosende, segundo a documentación presentada polo vicerrectorado de planificación da Universidade de Vigo coas modificacións que figuran na memoria corrixida e dilixenciada en portada como reformado 21-7-2000, redactada polo arquitecto José Carlos Rodríguez Otero da unidade técnica da universidade.</p>
<p>Contra o devandito acordo que pon fin á vía administrativa poderá interpoñerse o seguinte recurso:</p>
<p>Recurso contencioso-administrativo ante o Tribunal Superior de Xustiza de Galicia no prazo de dous meses contados desde o día seguinte ó da publicación deste anuncio.</p>
<p>De conformidade co artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, por medio do presente anuncio, e publicación no taboleiro de edictos do concello, notifícase o acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 17 de outubro de 2000.</p>
<p>Lois Pérez Castrillo</p>
<p>Alcalde-presidente da Xerencia</p>
<p>Municipal de Urbanismo</p>

