---
date: '2000-11-20'
id: '14492'
page: 15
number: 224
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de novembro de 2000 pola que se declara a utilidade pública,
  en concreto, das instalacións do parque eólico denominado Meda. (Expediente
  IN661A 98/2-3 A.T.).
range: Resolución
url: 'https://www.xunta.gal/dog/Publicados/2000/20001120/Anuncio14492_gl.html'
---
<p>Examinado o expediente instruído a pedimento de Iberdrola Diversificación, S.A. con domicilio para efectos de notificacións en r/ Circunvalación, nº 17, A Rúa (Ourense), sobre autorización das instalacións do parque eólico denominado Meda; resultan os seguintes</p>
<p>Antecedentes de feito.</p>
<p>Primeiro.-O 22 de maio de 1998, Heliodoro Oviedo Busto, en nome e representación de Iberdrola Diversificación, S.A., solicitou a autorización administrativa, declaración de utilidade pública e aprobación do proxecto de execución, do parque eólico denominado Meda, de 11,88 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto coas características fundamentais da instalación e a relación concreta e individualizada de bens e dereitos afectados someteuse a información pública por resolución da Delegación Provincial de Industria e Comercio de Ourense, do 12 de xullo de 1999, para os efectos previstos nos decretos 2617/1966, xa mencionado, 2619/1966 sobre expropiación forzosa e sanción en materia de instalacións eléctricas, artigos 53 e 54 da Lei 54/1997, do 27</p>
<p>de novembro, do sector eléctrico; artigo 25 da Lei 10/1995, de ordenación do territorio de Galicia, e Decreto 205/1995 citado. A resolución publicouse nos seguintes medios: DOG do 20-8-1999, BOP de Ourense do 12-8-1999 no diario La Región do 27-7-1999, nos taboleiros de anuncios dos concellos de Montederramo, Xunqueira de Espadanedo, Parada de Sil e deuse coñecemento para os afectados mediante a oportuna notificación individual.</p>
<p>As alegacións recibidas durante o período de información pública contestáronse na resolución da autorización da citada instalación.</p>
<p>Terceiro.-O 5 de xuño de 2000, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Cuarto.-O 30 de xuño de 2000, a Dirección Xeral de Industria resolveu autoriza-la instalación dos equipos electromecánicos e aproba-lo correspondente proxecto de execución, coas seguintes características básicas :</p>
<p>Situación e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices
XY</td></tr>
<tr><td></td></tr>
</tbody></table>
<table><tbody><tr><td>Meda</td><td>Montederramo
Xunqueira de Espadanedo
Parada de Sil</td><td>613.0004.689.000
614.0004.690.000
615.5004.688.000
615.5004.687.000
615.0004.687.000
615.0004.686.000
614.0004.686.000
614.0004.689.000</td></tr>
<tr><td></td></tr></tbody></table>
<p>Características técnicas do parque.</p>
<p>Nº de aeroxeradores: 18.</p>
<p>Potencia unitaria por aeroxerador: 660 kW.</p>
<p>Xeradores: Gamesa G-47.</p>
<p>Potencia total instalada: 11,88 MW.</p>
<p>Producción anual estimada: 32.266 MWh/ano.</p>
<p>Investimento previsto: 1.384.683.923 ptas.</p>
<p>Características técnicas da infraestructura eléctrica de transformación e interconexión.</p>
<p>-Interconexión dos aeroxeradores con dous circuítos eléctricos subterráneos a 20 kV.</p>
<p>-Centro de transformación para instalar un en cada aeroxerador de 800 kVA de potencia e r/t 0,690/20 kV, cos elementos de protección e auxiliares necesarios.</p>
<p>A subestación transformadora atópase nas instalacións do parque eólico do Sil.</p>
<p>Quinto.-O día 4 de agosto de 2000, José Graña Coello interpuxo recurso de alzada contra a citada Resolución do 30 de xuño de 2000, que foi desestimado por esta consellería con data do 24 de outubro de 2000.</p>
<p>Sexto.-Os días 18 e 21 de agosto de 2000, Rafael Vallés Urriza, en nome e representación da Comunidade de Montes Veciñais en Man Común de Cacharrequille, O Medón, Os Currás e As Ratoeiras, propietaria dos montes en man común de Cabeza</p>
<p>de Meda, Pedroso, Cabezo, Devesa e Outeiro de Ratoeiras, por unha banda, e Ramón Rodicio Gómez, María, Eugenio e María Inmaculada Rodicio Hidalgo e María Dolores Domínguez Rodicio, por outra banda, interpuxeron, cada un, recurso de alzada contra a citada Resolución do 30 de xuño de 2000, que foron desestimados por esta consellería con data do 14 de setembro de 2000.</p>
<p>Fundamentos de dereito.</p>
<p>Primeiro.-A Consellería de Industria e Comercio é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, no Decreto 132/1982, do 4 de novembro, e no Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación coa Lei 54/1997, do 27 de novembro, do sector eléctrico e o Decreto 205/1995, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-No expediente instruído para o efecto, cumpríronse os trámites procedementais sinalados no Decreto 2617/1966 e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta consellería, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Declara-la utilidade pública en concreto das instalacións do parque eólico Meda, o que leva implícita a necesidade de ocupación dos bens e dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra a presente resolución, que é definitiva en vía administrativa, cabe interpoñer, de se-lo caso, recurso potestativo de reposición no prazo dun mes contado desde o día seguinte ó da súa notificación ou ben directamente recurso contencioso-administrativo ante o Xulgado do Contencioso-Administrativo da Coruña, no prazo de dous meses contados a partir da citada data.</p>
<p>Santiago de Compostela, 8 de novembro de 2000.</p>
<p>Juan Rodríguez Yuste</p>
<p>Conselleiro de Industria e Comercio</p>

