---
date: '2000-11-20'
id: 144BA
page: 15
number: 224
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 18 de setembro de 2000, da Delegación Provincial de Lugo, de
  notificación do inicio do expediente sancionador 38/2000 a Cruceiro, S.A.
range: Cédula
url: 'https://www.xunta.gal/dog/Publicados/2000/20001120/Anuncio144BA_gl.html'
---
<p>A Delegación Provincial do Instituto Galego da Vivenda e Solo de Lugo, tramitou expediente sancionador 38/2000, seguido en virtude de denuncia formulada por Domingo Quiroga Tallo, contra a promotora inmobiliaria Cruceiro, S.A., finalizando este trámite con acordo de inicio de expediente sancionador por non realiza-las obras necesarias para emenda-las deficiencias denunciadas.</p>
<p>O citado acordo é do seguinte teor:</p>
<p>Acordo de inicio de expediente sancionador 38/2000.</p>
<p>Vista a denuncia presentada por Domingo Quiroga Tallo da vivenda 6º E da rúa Angelo Colocci, 32 desta cidade de Lugo, e logo das actuacións previas practicadas, de acordo cos seguintes:</p>
<p>Feitos.</p>
<p>Primeiro.-Con data 11 de marzo de 1998, por Domingo Quiroga Tallo formula denuncia diante des</p>
<p>ta delegación do Instituto Galego da Vivenda e Solo, sobre vicios e defectos de construcción na vivenda 6º E do inmoble citado.</p>
<p>Segundo.-Consecuentemente coa denuncia formulada, abríronse dilixencias previas baixo o nº 15/1998, que finalizaron con requirimento á promotora inmobiliaria Cruceiro, S.A., para que efectuase as reparacións que se sinalaban, concedéndoselle un prazo de 10 días para remisión do proxecto e de 30 días para a execución.</p>
<p>O requirimento foi notificado a través do Diario Oficial de Galicia nº 128, do 3 de xullo de 2000, ó encontrarse a empresa en cuestión ausente do domicilio social.</p>
<p>Terceiro.-Non existe constancia nesta delegación provincial do IGVS de que a promotora denunciada atendera o requirimento efectuado de corrección de condensación de dormitorios e salón na vivenda do denunciante.</p>
<p>Fundamento de dereito.</p>
<p>1. É competente para a resolución do presente expediente o delegado provincial do Instituto Galego da Vivenda e Solo de Lugo, de acordo co disposto no Decreto 134/1997, do 22 de maio.</p>
<p>2. Ó abeiro do disposto no artigo 3.2º do regulamento do procedemento para o exercicio da potestade sancionadora R.D. 1398/1993, do 4 de agosto, os interesados teñen dereito a formular alegacións e a achegar tódolos documentos que consideren convenientes en calquera momento do procedemento con anterioridade ó trámite de audiencia.</p>
<p>Poderán, así mesmo, recoñecer voluntariamente a súa responsabilidade conforme o establecido no artigo 8 do citado regulamento.</p>
<p>3. En particular, e segundo o artigo 16.1º do Regulamento do procedemento, os interesados dispoñen dun prazo de 15 días contados desde a súa notificación do presente acordo para achegaren os documentos ou informacións que estimen convenientes e propoñeren probas, concretando os medios dos que pretendan valerse.</p>
<p>4. Os feitos indicados poden ser constitutivos de infracción administrativa tipificada na alínea e, 6 da Lei 13/1996, do 30 de decembro, sobre infraccións en materia de vivenda, da que aparece como presunto responsable a promotora inmobiliaria Cruceiro, S.A., podendo corresponder unha sanción de 500.001 ptas. e inhabilitación para participar en promocións de vivendas de protección oficial durante o prazo máximo de 6 anos, sen prexuízo do que resulta da tramitación do presente procedemento.</p>
<p>5. De acordo co artigo 153 da Lei de réxime xurídico das administracións públicas e do procedemento administrativo común, Lei 30/1992, do 26 de novembro, o presunto responsable ten dereito a coñecer, entre outros extremos, o instructor do procedemento sancionador, dereito que o artigo 13.1º do Regulamento do procedemento estende ó coñecemento do secretario, sendo o seu réxime de recusación o previsto nos artigos 28 y 29 da dita lei.</p>
<p>Vistos os preceptos sinalados e os demais de aplicación xeral, esta delegación</p>
<p>ACORDA:</p>
<p>1. Incoa-lo procedemento administrativo sancionador contra a promotora Cruceiro, S.A., como presunta responsable dos feitos sinalados.</p>
<p>2. Nomear instructor do expediente a Francisco Centeno Márquez, xefe da Seccións de Inspección e Sancións do Instituto Galego da Vivenda e Solo, e como secretario a Ángel Negrete Rico, inspector da Sección de Inspección e Sanciones do Instituto Galego da Vivenda e Solo de Lugo.</p>
<p>3. Conceder un prazo de quince días para os interesados ahegaren cantas alegacións, documentos e informacións estimen convenientes, e, de selo caso, propoñeren proba concretando os medios dos que pretendan valerse.</p>
<p>Comuníquese o presente acordo ó órgano instructor con traslado de tódalas actuacións practicadas, e notifíquese ós interesados, entendendo en todo caso como tal o inculpado, con mención expresa dos requisitos esixidos polo artigo 58.2º da Lei de réxime xurídico das administracións públicas e do procedemento administrativo común.</p>
<p>Lugo, 18 de setembro de 2000.</p>
<p>Antonio Boné Piña</p>
<p>Delegado provincial de Lugo</p>

