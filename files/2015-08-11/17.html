---
date: '2015-08-11'
id: CA01-310715-0002
page: 32975
number: 151
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 31 de xullo de 2015, da Dirección Xeral da Función Pública, pola
  que se emprazan os interesados no recurso contencioso-administrativo P.O.
  141/2015, interposto por Félix Martínez Colmenero.
range: Resolución
url: >-
  https://www.xunta.gal/dog/Publicados/2015/20150811/AnuncioCA01-310715-0002_gl.html
---
<p>A Dirección Xeral da Función Pública recibiu da Sala do Contencioso-Administrativo do Tribunal Superior de Xustiza de Galicia solicitude de remisión do expediente relativo ao recurso contencioso-administrativo P.O. 141/2015, interposto por Félix Martínez Colmenero, contra a Resolución do 12 de novembro de 2014, do tribunal designado para xulgar o proceso selectivo extraordinario de consolidación para o ingreso no corpo facultativo de grao medio da Xunta de Galicia, subgrupo A2, escala de enxeñeiros/as técnicos/as agrícolas, convocado pola Orde do 16 de xullo de 2013 (DOG núm. 140, do 24 de xullo), pola que se dá publicidade a diversos acordos (DOG núm. 229, do 28 de novembro).</p>
    <p>En consecuencia, esta dirección xeral acordou, nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 31 de xullo de 2015</p>
    <footer><p>José María Barreiro Díaz<br>Director xeral da Función Pública</p></footer>

