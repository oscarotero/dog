---
date: '2021-07-22'
id: L189-020721-0002
page: 37593
number: 139
agency: Concello de Vedra
section: VI. Anuncios. b) Administración local.
title: >-
  ANUNCIO de notificación para o cumprimento da Lei de incendios na parcela con
  referencia catastral 15090A503000430000AW, situada neste concello.
range: Anuncio
url: >-
  https://www.xunta.gal/dog/Publicados/2021/20210722/AnuncioL189-020721-0002_gl.html
---
<p>Intentada a notificación sen que for posible realizala e segundo o disposto no artigo 44 da Lei 39/2015, do 1 de outubro, do procedemento administrativo común das administracións públicas, publícase o texto íntegro da resolución pola que se ordena a realización dos traballos de xestión da biomasa para a prevención e defensa contra os incendios forestais na parcela con referencia catastral 15090A503000430000AW e propiedade de Pablo Antonio Furelos Toral.</p>
    <p>«En virtude do ordenado pola Alcaldía, poño no seu coñecemento que, mediante a Resolución da Alcaldía do 13.5.2021, se ditou o seguinte: </p>
    <p>Expediente municipal número 2021/G003/000221.</p>
    <p>Tendo coñecemento este concello de que a parcela con referencia catastral 15090A503000430000AW, sita no lugar de Pousada de Arriba, da parroquia de Santa Baia de Vedra, está invadida de maleza e con árbores que incumpren a vixente normativa en materia de prevención de incendios,</p>
    <p>Dado que non se dá cumprimento ao disposto no artigo 21 da Lei 3/2007, do 9 de abril, de prevención e defensa contra os incendios forestais de Galicia, e nas súas modificacións posteriores no referente á obriga das persoas responsables de xestionar a biomasa vexetal e á retirada de especies prohibidas,</p>
    <p>En vista das competencias que me outorga a lexislación de aplicación,</p>
    <h2>RESOLVO:</h2>
    <p>Primeiro. Incoar o oportuno expediente e comunicarlle a Pablo Antonio Furelos Toral, como titular da citada parcela, que no prazo de quince días naturais desde que se notifique o contido desta resolución deberá proceder á limpeza da parcela nos 50 metros perimetrais á edificación máis próxima ou ao solo de núcleo, así como retirar nos citados 50 metros todas as especies arbóreas prohibidas pola Lei de incendios e recollidas na DA III (piñeiro, eucalipto, mimosa, etc.).</p>
    <p>Así mesmo, aquelas frondosas (carballos) que se encontren a menos de 15 metros da vivenda máis próxima deberán ser retiradas.</p>
    <p>Segundo. En caso contrario e segundo o disposto no artigo 53.bis engadido pola Lei 7/2012, de montes de Galicia, na súa modificación da Lei 3/2007, de prevención e defensa contra os incendios forestais, logo dos trámites oportunos, procederase por parte deste concello á imposición de multas coercitivas reiterables e, de ser o caso, á execución subsidiaria, cuxos custos lle serán repercutidos ao infractor. Sen prexuízo, todo isto, da remisión do expediente á Consellería do Medio Rural para a apertura do correspondente expediente sancionador».</p>
    <p>Vedra, 25 de xuño de 2021</p>
    <footer><p>Carlos Martínez Carrillo<br>Alcalde</p></footer>

