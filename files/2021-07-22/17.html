---
date: '2021-07-22'
id: G0597-070721-0002
page: 37556
number: 139
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 7 de xullo de 2021, da Secretaría Xeral Técnica e do Patrimonio da
  Consellería de Facenda e Administración Pública, polo que se acorda o
  alleamento, polo procedemento de poxa pública, dun ben inmoble de titularidade
  autonómica situado no concello de Lugo.
range: Anuncio
url: >-
  https://www.xunta.gal/dog/Publicados/2021/20210722/AnuncioG0597-070721-0002_gl.html
---
<p>Ás 11.30 horas do día 7 de setembro de 2021 terá lugar no salón de actos do Edificio Administrativo da Xunta de Galicia en Lugo, situado na rolda da Muralla, nº 71, ante a mesa presidida polo subdirector xeral do Patrimonio, coa asistencia dun letrado da asesoría xurídica, un representante da Intervención Xeral e un funcionario da Secretaría Xeral Técnica e do Patrimonio, que actuará como secretario, a poxa pública do seguinte ben inmoble da Comunidade Autónoma de Galicia, cuxo alleamento foi acordado pola Orde do 5 de xullo de 2021: </p>
    <p>Parcela nº 3, sita no termo municipal de Lugo, parte do polígono industrial denominado O Ceao, procedente doutra de maior superficie sinalada cos números 92, 93 e 94 no plano parcelario do plan parcial do dito polígono. Ten unha extensión superficial de 900 m2, correspondente a un rectángulo de 15 metros de largo por 60 metros de longo ou fondo; con nave industrial de planta baixa de 900 m2 e entreplanta de 172 m2. Linda: norte ou fronte, rúa A; sur ou fondo, parcela 28; leste ou esquerda, parcela 2; oeste ou dereita, parcela 4. Inscrita no Rexistro da Propiedade número 1 de Lugo, a nome da Comunidade Autónoma de Galicia como predio rexistral número 60.952, no tomo 1937, libro 1498, folio 187. Sen cargas. Referencia catastral: 7169016PH1676N0001LL.</p>
    <p>Tipo de licitación, primeira poxa: 574.197,74 €. </p>
    <p>Tipo de licitación, segunda poxa: 488.068,08 €.</p>
    <p>Tipo de licitación, terceira poxa: 401.938,42 €.</p>
    <p>Para tomar parte na poxa é requisito indispensable consignar o 20 % da cantidade sinalada como tipo de licitación do ben ante a mesa ou acreditar que se depositou tal cantidade na Tesouraría Xeral da Xunta de Galicia á disposición da Secretaría Xeral Técnica e do Patrimonio. </p>
    <p>Serán por conta dos adxudicatarios os custos do anuncio, así como os orixinados pola adxudicación e formalización da escritura pública de venda; os demais gastos e impostos derivados da transmisión serán de aplicación conforme o disposto na lei. </p>
    <p>O prego de condicións que rexe o presente alleamento está á disposición dos interesados na Subdirección Xeral do Patrimonio, rúa Pastoriza, nº 8, 2º andar, en Santiago de Compostela, e na páxina web da Consellería de Facenda e Administración Pública<br>http://www.conselleriadefacenda.es/a-conselleria/transparencia/contratacion-patrimonial/procedementos-de-licitacion</p>
    <p>Para asistir á poxa, por motivos relacionados coa COVID-19, recoméndase pedir cita previa nos teléfonos 981 54 41 51, 981 95 78 11 e 981 54 44 27.</p>
    <p>Santiago de Compostela, 7 de xullo de 2021</p>
    <footer><p>Jorge Atán Castro<br>Secretario xeral técnico e do Patrimonio<br>da Consellería de Facenda e Administración Pública</p></footer>

