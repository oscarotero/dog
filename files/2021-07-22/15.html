---
date: '2021-07-22'
id: G0596-010721-0001
page: 37553
number: 139
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 30 de xuño de 2021, da Xefatura Territorial de Pontevedra, de
  declaración, en concreto, de utilidade pública e a necesidade da urxente
  ocupación que leva implícita dunha instalación eléctrica no concello de Vigo
  (expediente IN407A 2019/177-4).
range: Resolución
url: >-
  https://www.xunta.gal/dog/Publicados/2021/20210722/AnuncioG0596-010721-0001_gl.html
---
<p>Visto o expediente para outorgamento de autorización administrativa previa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción da instalación eléctrica que a continuación se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: LMTS SDM704 a CS Camiño Vello.</p>
    <p>Situación: Vigo.</p>
    <p>Características técnicas: LMT subterránea a 15 kV, con condutor RHZ1 de 428 metros de lonxitude, con orixe no punto de acceso á rede existente na SDM704 e final no centro de transformación existente Vasam, S.A., facendo entrada e saída no centro de seccionamento proxectado. Centro de seccionamento, con celas compactas baixo envolvente metálica, con illamento e corte en SF6. </p>
    <p>A instalación está situada na estrada Miraflores e Camiño Vello, Vigo.</p>
    <p>Realizouse o trámite de información pública inserindo anuncios no DOG do 18 de maio de 2021, no BOP do 5 de maio, no xornal <em>Faro de Vigo</em> do 6 de maio e no taboleiro de anuncios do concello de Vigo. Durante o mencionado trámite non se recibiron alegacións.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais en Galicia, DOG nº 203, do 25 de outubro, esta xefatura territorial resolve:</p>
    <p>Declarar, en concreto, a utilidade pública e a necesidade da urxente ocupación que leva implícita dos bens afectados pola devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta declaración outórgase sen prexuízo de terceiros e independientemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o vicepresidente segundo e conselleiro de Economía, Empresa e Innovación, no prazo dun (1) mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 30 de xuño de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>

