---
date: '2018-05-25'
id: L348-030518-0001
page: 26028
number: 99
agency: Concello da Mezquita
section: VI. Anuncios. b) Administración local.
title: >-
  ANUNCIO polo que se fai público o acordo de disolución do consorcio
  Conso-Frieiras.
range: Anuncio
url: >-
  https://www.xunta.gal/dog/Publicados/2018/20180525/AnuncioL348-030518-0001_gl.html
---
<p>O órgano reitor do Consorcio Conso-Frieiras, na súa reunión do día 24 de xaneiro de 2018, acordou:</p>
    <p>1º. A disolución do Consorcio Conso-Frieiras, con base no seguinte:</p>
    <p>Segundo o artigo 22 dos estatutos, o Consorcio disolverase de acordo co establecido na lexislación aplicable e, entre outros casos, 22.1.b) Por terse realizado o fin para o cal se constituíu; 22.1.c) Cando os entes consorciados o consideren conveniente, e o artigo 22.2), que fai referencia ao prazo de duración, indica que este se disolverá transcorrido un ano sen ter ningún funcionamento operativo.</p>
    <p>Dado que este Consorcio non ten operatividade ningunha desde hai máis de dez anos, procede a súa disolución, polo que así o acordaron os respectivos concellos e foi ratificado polo seu órgano reitor.</p>
    <p>2º. En relación co patrimonio existente e coas débedas que figuran na súa conta corrente, que ambas se repartan proporcionalmente entre os tres membros do Consorcio.</p>
    <p>O que se fai público de acordo co disposto na lexislación estatal básica e nos artigos 144 e 151 da Lei 5/1997, do 22 de xullo, reguladora da Administración local de Galicia.</p>
    <p>A Mezquita, 25 de abril de 2018 </p>
    <footer><p>Rafael Pérez Vázquez<br>Alcalde e presdiente do Consorcio Conso-Frieiras</p></footer>

