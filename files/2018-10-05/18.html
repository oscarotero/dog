---
date: '2018-10-05'
id: G0164-260918-0007
page: 44929
number: 191
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 12 de setembro de 2018 pola que se modifica a autorización temporal do
  centro privado estranxeiro Eleven School, de Vigo.
range: Orde
url: >-
  https://www.xunta.gal/dog/Publicados/2018/20181005/AnuncioG0164-260918-0007_gl.html
---
<p>A representante da entidade Eleven School, S.L. solicita a modificación da autorización temporal do centro privado <em>Eleven School</em>, de Vigo, para incrementar a ensinanza a <em>Year</em> <em>6</em> (de 10 a 11 anos de idade).</p>
    <p>Conforme a Orde do 11 de setembro de 2017 autorízase, con carácter temporal, o centro privado estranxeiro <em>Eleven School,</em> para impartir as ensinanzas de <em>Nursery</em> (3 a 4 anos de idade) ata o curso <em>Year</em> <em>5</em> (de 9 a 10 anos de idade) do currículo nacional de Inglaterra e País de Gales.</p>
    <p>O centro achega o certificado de acreditación do <em>British Council</em>, con validez ata o 28 de maio de 2019, para un máximo de 110 alumnos/as desde o curso de <em>Nursery</em> (de 3 a 4 anos de idade) ata o curso <em>Year</em> <em>6</em> (de 10 a 11 anos de idade) do currículo nacional de Inglaterra, ensinanzas que se corresponden co segundo ciclo da educación infantil e primeiro, segundo, terceiro, cuarto e quinto de educación primaria do sistema educativo de España.</p>
    <p>Logo da tramitación do expediente de acordo co establecido no Real decreto 806/1993, de 28 de maio, sobre réxime de centros docentes estranxeiros en España, así como no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Modificación da autorización temporal</p>
    <p>Modificar a autorización, con carácter temporal, do centro privado estranxeiro <em>Eleven School</em>, para impartir as ensinanzas de <em>Nursery</em> (de 3 a 4 anos de idade) ata o curso de <em>Year</em> <em>6</em> (de 10 a 11 anos de idade) do currículo nacional de Inglaterra.</p>
    <p>Os datos do centro son os que se detallan a seguir:</p>
    <p>Denominación xenérica: centro privado estranxeiro.</p>
    <p>Denominación específica: <em>Eleven School</em>.</p>
    <p>Código do centro: 36024963.</p>
    <p>Titular: Eleven School, S.L. </p>
    <p>Enderezo: Camiño Real, nº 10, Parada.</p>
    <p>Parroquia: Matamá (San Pedro).</p>
    <p>Concello: Vigo.</p>
    <p>Código postal: 36213.</p>
    <p>Provincia: Pontevedra.</p>
    <p>Ensinanzas que se autorizan con carácter temporal:</p>
    <p>Desde o curso de <em>Nursery</em> (de 3 a 4 anos de idade) ata o curso <em>Year</em> <em>6</em> (de 10 a 11 anos de idade) do currículo nacional de Inglaterra.</p>
    <p>Alumnado: español e estranxeiro.</p>
    <p>Número de postos escolares: 110.</p>
    <p>Artigo 2. Inicio da actividade</p>
    <p>O centro deberá complementar as ensinanzas autorizadas con ensinanzas de lingua española e de lingua galega, que deberán impartirse co mesmo deseño e horario establecidos no decreto da Comunidade Autónoma de Galicia que regula as ensinanzas correspondentes á educación infantil. </p>
    <p>Así mesmo, a cultura española deberá desenvolver os contidos esenciais da correspondente área de coñecemento, recollidos na norma reguladora das ensinanzas.</p>
    <p>Artigo 3. Requisitos do profesorado</p>
    <p>O profesorado que imparta as ensinanzas mencionadas no punto anterior deberá reunir os requisitos de titulación requiridos pola lexislación española para o nivel educativo, e terá os dereitos e obrigas que determina o artigo 12 do Real decreto 806/1993, do 28 de maio, sobre réxime de centros docentes estranxeiros en España.</p>
    <p>A Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que imparta estas materias.</p>
    <p>Artigo 4. Validez da autorización temporal</p>
    <p>A autorización temporal a que fai referencia o artigo 1 desta orde terá validez ata o 28 de maio de 2019, conforme o certificado emitido polo <em>British Council</em>. A partir desta data, a autorización dependerá dunha nova inspección dos servizos da Embaixada Británica. </p>
    <p>Artigo 5. Inscrición no rexistro</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 6. Modificación da autorización</p>
    <p>O centro queda obrigado ao cumprimento da normativa vixente e sometido á inspección educativa da Consellería de Cultura, Educación e Ordenación Universitaria de conformidade co establecido no artigo 9 do Real decreto 806/1993, do 28 de maio, así como a solicitar unha nova autorización e inscrición no caso de que se produza calquera variación nos elementos e circunstancias que dan lugar a esta autorización.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de setembro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

