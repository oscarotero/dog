---
date: '1998-05-18'
id: C416
page: 5
number: 93
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 5 de maio 1998 sobre concesión do título-licencia de axencia de
  viaxes do grupo retallista a Viajes Abra-Mar, S.A, con número XG-173 e casa
  central na rúa García Olloqui, 4 de Vigo.
range: Resolución
url: 'https://www.xunta.gal/dog/Publicados/1998/19980518/AnuncioC416_gl.html'
---
<p>Visto o expediente instruído por instancia de Ángel Antonio Otero Blas, na súa calidade de representante da entidade mercantil Viajes Abra-Mar, S.A., en solicitude de concesión do oportuno título-licencia da axencia de viaxes do grupo retallista a Viajes Abra-Mar, S.A., sita na rúa García Olloqui, 4 de Vigo.</p>
<p>Resultando que coa referida solicitude se xuntou a documentación que se indica no artigo 4 e con</p>
<p>cordantes do Regulamento das axencias de viaxes aprobado polo Decreto 155/1989, do 22 de xuño, que regula o exercicio da actividade profesional que compete ás axencias de viaxes, e no que se especifican os documentos que terán que presentarse coa solicitude de outorgamento do título-licencia.</p>
<p>Resultando que tramitado o oportuno expediente aparecen cumpridas as formalidades e xustificados os extremos que se sinalan nos artigos 4, 5 e 6 do regulamento.</p>
<p>Considerando que, na empresa solicitante concorren tódalas condicións esixidas polo Decreto 155/1989, do 22 de xuño, para a obtención do título-licencia de axencia de viaxes do grupo retallista.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta e do seu Presidente, o Decreto 155/1989 do 22 de xuño, polo que se aproba o Regulamento das axencias de viaxes de Galicia, e a Orde do 12 de xaneiro de 1998 da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, a Dirección Xeral de Turismo,</p>
<p>Resolve: concédese título-licencia de axencia de viaxes do grupo retallista, co nº XG-173, a Viajes Abra-Mar, S.A., con casa central en Vigo, na rúa García Olloqui, 4 de Vigo, da que é titular a entidade mercantil Viajes Abra-Mar, S.A., que poderá exerce-la súa actividade mercantil a partir da data de publicación desta resolución no Diario Oficial de Galicia, con suxeición ó preceptuado no Decreto 155/1989, do 22 de xuño, polo que se aproba o Regulamento das axencias de viaxes de Galicia. A dita axencia quedará inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución o interesado poderá interpoñer recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 5 de maio de 1998.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>
<p>4517</p>

