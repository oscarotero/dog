---
date: '1998-05-18'
id: C47E
page: 5
number: 93
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial dun estudio de detalle na rúa Pontevedra, 4
  (expediente 4692/411)
range: Anuncio
url: 'https://www.xunta.gal/dog/Publicados/1998/19980518/AnuncioC47E_gl.html'
---
<p>O Consello da Xerencia Municipal de Urbanismo, en sesión celebrada o día 13 de marzo de 1998, acordou aprobar inicialmente o estudio de detalle da rúa Pontevedra, 4, conforme a documentación presentada pola sociedade Proyectos Gersa, S.L., e redactado polo arquitecto José Herrero García, e visado polo COAG con data do 22-1-1998, coa excepción de que non se lle outorgará a aprobación definitiva a este estudio de detalle, mentres non se lle conceda a licencia de construcción á parcela contigua no lateral dereito.</p>
<p>Sométese á información pública polo prazo dun mes, mediante inserción de anuncios no Diario Oficial de Galicia; nun xornal dos de maior circulación da provincia e no taboleiro de anuncios da Casa do Concello.</p>
<p>Signifícase que o prazo de exposición ó público se entenderá aberto desde a primeira publicación ata o remate do mes contado desde o derradeiro anuncio. A documentación atópase na oficina de información da Xerencia Municipal de Urbanismo ó dispor do público, planta baixa da Casa do Concello.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados persoalmente.</p>
<p>Vigo, 3 de abril de 1998.</p>
<p>Manuel Pérez Álvarez</p>
<p>Alcalde</p>
<p>3676</p>

