---
date: '1998-05-18'
id: C402
page: 5
number: 93
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 16 de abril de 1998, do Servicio de Desenvolvemento Rural de
  Lugo, pola que se anuncia a prórroga da toma de posesión dos predios de
  substitución na zona de Lourenzá sur (Lourenzá-Lugo).
range: Resolución
url: 'https://www.xunta.gal/dog/Publicados/1998/19980518/AnuncioC402_gl.html'
---
<p>Ponse en coñecemento de tódolos interesados na concentración parcelaria da zona de Lourenzá Sur (Lourenzá-Lugo), que co obxecto de que tomen posesión delas, se poñen á disposición dos respectivos propietarios os predios de substitución, prorrogándose a data límite, para a dita toma de posesión, ata o 30 de abril de 1998, por falta de acordo do propietario deles e o novo adxudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia, do 14 de agosto de 1985, no prazo de trinta días hábiles, e contados desde o 2 de maio de 1998, os interesados poderán reclamar, xuntando dictame pericial de todos e cada un dos predios, sobre diferencias superiores ó dous por cento, entre a cabida real dos novos predios e a que consta no expediente de concentración.</p>
<p>Segundo o artigo 45 da devandita lei, o propietario que non permita a toma de posesión dos predios será obxecto de compulsión directa, logo de apercibimento ou instrucción dun expediente incoado para o efecto.</p>
<p>Así mesmo, ponse en coñecemento de todos que a posesión dos predios de substitución outorga ós que no acordo de concentración figuren como adxudicatarios os medios de defensa establecidos polas leis. Advírtese que todo aquel que non abandone a posesión na data antes fixada poderá verse privado das colleitas, por falta de acordo co adxudicatario.</p>
<p>Lugo, 16 de abril de 1998.</p>
<p>Fernando López Gutiérrez</p>
<p>Xefe do Servicio de Desenvolvemento Rural</p>
<p>de Lugo</p>
<p>4026</p>

