---
date: '1998-07-01'
id: E372
page: 7
number: 125
agency: CONCELLO DE RIANXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980701/AnuncioE372_gl.html'
---
<p>Obxecto: contratación mediante concurso con procedemento aberto e trámite de urxencia da obra de ampliación da iluminación pública do concello (Orde do 13-1-1997 da Consellería de Industria e Comercio. Realización de investimentos co obxecto de reduci-la incidencia do factor enerxético na estructura de custos).</p>
<p>Prezo: 14.094.651 ptas., IVE incluído.</p>
<p>Prazo de execución: 3 meses. Data límite de execución en todo caso: 10 de novembro de 1998.</p>
<p>Garantía provisional: 281.893 ptas.</p>
<p>Garantía definitva: 563.786 ptas.</p>
<p>Presentación de ofertas: no rexistro xeral do concello dentro do prazo de trece días naturais, contados desde o seguinte á inserción deste anuncio no último diario oficial no que se publique (DOG ou BOP). De luns a venres e de 9 a 14 horas.</p>
<p>Apertura de ofertas: o quinto día hábil seguinte de remata-lo prazo de presentación de proposicións.</p>
<p>Proposicións: presentaranse en dous sobres (nº 1 e 2) de acordo cos modelos e contidos que se recollen no prego de cláusulas administrativas particulares que rexerán o contrato.</p>
<p>Nota: a adxudicación deste contrato e o seu asinamento quedará diferido, de se-lo caso, ata que veña firme a aprobación definitiva do orzamento municipal para 1998, aprobado inicialmente con data do 2 de xuño do ano en curso.</p>
<p>Prego de cláusulas administrativas particulares: serán os utilizados na anualidade de 1997 para a realización de investimentos co obxecto de reduci-la incidencia do factor enerxético na estructura de custos da corporación do 3 de xullo de 1997, coas modificacións introducidas pola alcaldía con data do 17 de xuño de ano en curso, modificacións do prego que se expoñen o público mediante este anuncio polo prazo de oito días hábiles, quedando suspendido o procedemento de licitación se durante este tempo se presentasen alegacións a estes pregos e mentres estes non se resolvesen.</p>
<p>O importe deste anuncio será por conta do adxudicatario.</p>
<p>Rianxo, 18 de xuño de 1998.</p>
<p>Pedro Piñeiro Hermida</p>
<p>Alcalde</p>
<p>5660</p>

