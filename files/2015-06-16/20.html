---
date: '2015-06-16'
id: G2410-250515-0002
page: 23974
number: 112
agency: Xulgado do Social número 1 de Santiago de Compostela
section: V. Administración de xustiza.
title: EDICTO (139/2012).
range: Edicto
url: >-
  https://www.xunta.gal/dog/Publicados/2015/20150616/AnuncioG2410-250515-0002_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fai saber que no procedemento ordinario 139/2012 deste xulgado do social, seguido por instancia de Martín Casais García contra a empresa Esabe Vigilancia, S.A., Fogasa, Fondo de Garantía Salarial, sobre ordinario, se ditou a seguinte resolución, cuxa parte dispositiva se xunta:</p>
    <p>Resolvo que estimando integramente a demanda interposta por Martín Casais García contra Esabe Vigilancia, S.A. e Fogasa, debo condenar e condeno a mercantil demandada a que proceda a facer efectivo o incremento salarial do 1 % de todas as retribucións salariais do demandante correspondentes ao ano 2011, e a lle aboar ao demandante a suma de 157,83 euros polos conceptos indicados e desagregados no feito probado terceiro desta resolución, máis os xuros por mora previstos no artigo 29.3 do ET respecto da dita cantidade desde a data de presentación da papeleta de conciliación ata a presente resolución e os do artigo 576 da LAC a partir da presente resolución, así como ao pagamento dos honorarios do letrado da parte demandante ata o límite máximo de 600 euros.</p>
    <p>No que respecta á responsabilidade do Fogasa deberá aterse ao que resulte da aplicación do artigo 33 do ET con notificación desta resolución.</p>
    <p>Notifíquese ás partes a presente resolución e fágaselles saber que fronte a ela non cabe recurso (artigo 191.2 da LRXS).</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo.</p>
    <p>E, para que sirva de notificación en legal forma a Esabe Vigilancia, S.A, en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 25 de maio de 2015</p>
    <footer><p>A secretaria xudicial</p></footer>

