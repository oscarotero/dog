---
date: '2002-12-27'
id: 1D76E
page: 17
number: 250
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 13 de decembro de 2002 pola que se delega nos delegados
  provinciais da Consellería de Cultura, Comunicación Social e Turismo o
  exercicio de determinadas competencias.
range: Resolución
url: 'https://www.xunta.gal/dog/Publicados/2002/20021227/Anuncio1D76E_gl.html'
---
<p>Tendo en conta o gran volume da actividade administrativa que a normativa lle atribúe á Dirección Xeral de Patrimonio Cultural, co fin de evitar unha concentración excesiva e lograr unha maior axilidade administrativa que redunde en beneficio tanto da Administración como dos administrados, faise conveniente que, dentro do respecto ós principios informadores da actuación administrativa, e con suxeición á normativa legal vixente, se deleguen nos delegados provinciais da Consellería de Cultura, Comunicación Social e Turismo determinadas competencias.</p>
<p>Na súa virtude, facendo uso das atribucións que me confire o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, dispoño delegar nos delegados provinciais da Consellería de Cultura, Comunicación Social e Turismo o exercicio das seguintes competencias:</p>
<p>1. Autoriza-los proxectos de obras e intervencións que afecten o patrimonio cultural ós que se refire o parágrafo b) do artigo 3 do Decreto 63/1992, do 19 de febreiro, polo que se reestructura a composición e funcionamento das comisións do Patrimonio Histórico Galego e os controis arqueolóxicos derivados destes proxectos ou do planeamento urbanístico en vigor, logo de informe-proposta da correspondente Comisión Territorial do Patrimonio Histórico Galego.</p>
<p>2. Adoptar, en caso de urxencia, as medidas cautelares necesarias para salvagarda-los bens do patrimonio cultural de Galicia que visen o seu interese ameazado.</p>
<p>A Dirección Xeral de Patrimonio Cultural poderá, non obstante, avocar para si en calquera momento o exercicio das competencias delegadas nesta resolución, de acordo co establecido no artigo 14 da citada lei.</p>
<p>As resolucións administrativas que se adopten facendo uso das delegacións contidas na presente resolución farán constar expresamente esta circunstancia e consideraranse dictadas pola autoridade que as concedeu.</p>
<p>Santiago de Compostela, 13 de decembro de 2002.</p>
<p>Ángel Sicart Giménez</p>
<p>Director xeral de Patrimonio Cultural</p>

