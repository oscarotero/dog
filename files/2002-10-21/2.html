---
date: '2002-10-21'
id: '15016'
page: 14
number: 203
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de setembro de 2002 pola que se lle autoriza o cambio de domicilio
  por traslado de instalacións ó centro privado Povisa Formación Profesional de
  Vigo (Pontevedra).
range: Orde
url: 'https://www.xunta.gal/dog/Publicados/2002/20021021/Anuncio15016_gl.html'
---
<p>Examinado o expediente instruído por instancia do titular do centro privado Povisa Formación Profesional de Vigo (Pontevedra), polo que se solicita autorización para o cambio de domicilio por traslado de instalacións.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra que o envía cos informes correspondentes.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo; Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorre no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autorizarlle ó centro privado Povisa Formación Profesional de Vigo (Pontevedra), o cambio de domicilio por traslado de instalacións á r/ Romil nº 75-77, segundo se especifica no anexo desta orde.</p>
<p>Segundo.-Tendo en conta o establecido no artigo 19.7º do mencionado Real decreto 777/1998, os laboratorios de análises, microbioloxía, radioloxía, TAC/RM e radioterapia continuarán na rúa Salamanca nº 5 (centro hospitalario Povisa).</p>
<p>Terceiro.-Queda o centro obrigado ó cumprimento da lexislación vixente y a solicita-la oportuna revisión cando teña que modificarse calquera dos datos que sinala esta orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico</p>
<p>das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 23 de setembro de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Rúa Romil nº 75-77.</p>
<p>Código do centro: 36019931.</p>
<p>Denominación: centro privado Povisa Formación Profesional.</p>
<p>Titular: Policlínico Vigo, S.A. (Povisa).</p>
<p>Composición resultante:</p>
<p>1 ciclo formativo de grao medio de coidados auxiliares de enfermería (1 unidade para 30 alumnos).</p>
<p>1 ciclo formativo de grao superior de anatomía patolóxica e citoloxía (2 unidades para 30 alumnos/unidade).</p>
<p>1 ciclo formativo de grao superior de documentación sanitaria (1 unidade para 30 alumnos).</p>
<p>1 ciclo formativo de grao superior de imaxe para o diagnóstico (2 unidades para 30 alumnos/unidade).</p>
<p>1 ciclo formativo de grao superior de radioterapia (1 unidade para 30 alumnos).</p>
<p>1 ciclo formativo de grao superior de integración social (1 unidade para 30 alumnos).</p>
<p>1 ciclo formativo de grao superior de interpretación da lingua de signos (2 unidades para 30 alumnos/unidade).</p>

