---
date: '2002-10-21'
id: 150AE
page: 14
number: 203
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 9 de setembro de 2002, do Xurado Provincial de Clasificación de
  Montes Veciñais en Man Común de Pontevedra, polo que se inicia a tramitación
  do expediente de clasificación do monte Val da Rosa, pertencente ó lugar de
  Caldelas do concello de Ponte Caldelas.
range: Edicto
url: 'https://www.xunta.gal/dog/Publicados/2002/20021021/Anuncio150AE_gl.html'
---
<p>O Xurado Provincial de Clasificación de Montes Veciñais en Man Común de Pontevedra, en sesión que tivo lugar o día 3 de abril de 2002, acordou inicia-los trámites para a clasificación, como veciñal en man común, do seguinte monte:</p>
<p>Concello: Ponte Caldelas.</p>
<p>Lugar: Caldelas.</p>
<p>Nome do monte: Val da Rosa.</p>
<p>Cabida: 72.400 m (superficie alegada na solicitude).</p>
<p>Lindes:</p>
<p>Norte: estrada e predios particulares muro por medio.</p>
<p>Leste: río Verdugo e predios particulares muro por medio.</p>
<p>Sur: predios particulares muro por medio.</p>
<p>Oeste: predios particulares muro por medio.</p>
<p>Colindantes:</p>
<p>Norte: José Carlos Casas Arruti, Emilio Rodríguez Álvarez, Adolfo Amoedo Otero e outros.</p>
<p>Leste: José Antonio Estévez Rodríguez.</p>
<p>Sur: Olga Cuadrado Rey, Josefa Celia Álvarez Acuña e Manuel Martínez Otero.</p>
<p>Oeste: Manuel González Martínez, Olga Cuadrado Rey, Carmen Cousiño Hermida e outros.</p>
<p>Estado forestal: as zonas máis altas da parcela, no contorno da superficie ocupada polo instituto de ensinanza, atópanse rasas ou cubertas por herbazal e matorral baixo. As zonas altas da ladeira con orientación suroeste atópanse poboadas por pés de eucalyptus globulus, pinus pinaster e quercus robur en estado de latizal formando masa pouco densa. A parte media e baixa da ladeira, ata o río Verdugo está poboada por masa densa formada por monteiras de abrollos de cepa de eucalipto e masa mixta de eucalipto, piñeiro, carballo e acacia.</p>
<p>Servidumes e ocupacións: as cotas superiores da parcela, nunha extensión de 11.000 m, segundo o indicado na solicitude, atópanse ocupadas por instituto de ensinanza e campos de deporte anexos, separados por valado metálico.</p>
<p>Colindante ó perímetro do instituto no seu lado sureste localízase unha entulleira.</p>
<p>A parcela aparece bordeada nos seus lindes norte e leste por estrada asfaltada e pista que continúa o percorrido pola ladeira suroeste a toda a extensión da parcela.</p>
<p>Dous ramais desta pista conducen ata a cota máis alta, nas proximidades do instituto e ó extremo sur cerca do río Verdugo.</p>
<p>A parcela atópase atravesada en dirección noreste-suroeste por unha liña de media tensión.</p>
<p>O que se pon en coñecemento de tódolos interesados, para efectos de abrir un período de información dun mes de duración contado a partir do día seguinte á publicación deste anuncio para que se poida examina-lo expediente e aducir durante este tempo o que se estime procedente en relación co monte de referencia, de conformidade co disposto no artigo 11 da Lei 13/1989, do 10 de outubro, de montes veciñais en man común, e no artigo 23.2º do Decreto 260/1992, do 4 de setembro, polo que se aproba o regulamento para a execución da dita lei.</p>
<p>Pontevedra, 9 de setembro de 2002.</p>
<p>José Antonio López Rodríguez</p>
<p>Presidente do Xurado Provincial de Clasificación</p>
<p>de Montes Veciñais en Man Común de Pontevedra</p>

