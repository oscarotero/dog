---
date: '2021-11-18'
id: L382-281021-0001
page: 56715
number: 222
agency: Concello de Trasmiras
section: VI. Anuncios. b) Administración local.
title: >-
  ANUNCIO do 29 de outubro de 2021 de notificación da comunicación e do
  requirimento para lembrar o cumprimento da obriga de xestión da biomasa
  vexetal e de retirada de especies arbóreas.
range: Anuncio
url: >-
  https://www.xunta.gal/dog/Publicados/2021/20211118/AnuncioL382-281021-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e téndose intentado a notificación á persoa responsable sen que fose posible efectuala por causas non imputables ao Concello de Trasmiras, mediante o presente anuncio ponse de manifesto o incumprimento por parte das persoas responsables que a seguir se indican da obriga de xestión da biomasa e de retirada de especies arbóreas prohibidas en relación coa parcela que se describe, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <thead>
      <tr>
       <td>Data da inspección</td>
       <td>Ref. catastral</td>
       <td>Localización/polígono/parcela</td>
       <td>Persoa responsable</td>
      </tr>
     </thead>
     <tbody>
      <tr>
       <td>10.7.2021</td>
       <td>32083A503021350000XJ</td>
       <td>Abavides (San Martiño), Trasmiras, Ourense
        503
        02135</td>
       <td>L3211400W</td>
      </tr>
      <tr>
       <td>10.7.2021</td>
       <td>32083A501051400000XB</td>
       <td>Zos (Santa María), Trasmiras, Ourense
        501
        05140</td>
       <td>34669364S</td>
      </tr>
      <tr>
       <td>10.7.2021</td>
       <td>32083A503017850000XY</td>
       <td>Lobaces (Santa María) Trasmiras, Ourense
        503
        01785</td>
       <td>34717117C</td>
      </tr>
      <tr>
       <td>10.7.2021</td>
       <td>32083A507002160000XM</td>
       <td>Vilar de Lebres (San Salvador) Trasmiras, Ourense
        507
        00216</td>
       <td>34543744K</td>
      </tr>
      <tr>
       <td>10.7.2021</td>
       <td>32083A507002170000XO</td>
       <td>Vilar de Lebres (San Salvador) Trasmiras, Ourense
        507
        00217</td>
       <td>Rivero Fernández, Isidro</td>
      </tr>
      <tr>
       <td>10.7.2021</td>
       <td>32083A507002180000XK</td>
       <td>Vilar de Lebres (San Salvador) Trasmiras, Ourense
        507
        00218</td>
       <td>34728507W</td>
      </tr>
      <tr>
       <td>10.7.2021</td>
       <td>32083A503008830000XP</td>
       <td>Escornabois (Santa María) Trasmiras
        503 883</td>
       <td>34702643J</td>
      </tr>
      <tr>
       <td>10.7.2021</td>
       <td>32083A5030280500000XJ</td>
       <td>Trasmiras (San Xoán), Trasmiras
        503
        02805</td>
       <td>34727216E</td>
      </tr>
      <tr>
       <td>10.7.2021</td>
       <td>32083A5030280500000XJ</td>
       <td>Lobaces (Santa María) Trasmiras, Ourense
        503
        01785</td>
       <td>34727215K</td>
      </tr>
     </tbody>
    </table>
    <p>1º. En virtude do que antecede, comunícaselle que na data da acta de inspección indicada se comprobou que na referida parcela se incumpre o establecido no artigo 21 da Lei 3/2007. Polo tanto, dispón dun prazo máximo de 15 días naturais para o cumprimento voluntario e para xestionar a biomasa na parcela citada, que se iniciará o día seguinte ao da recepción desta notificación.</p>
    <p>2º. En caso de persistencia no incumprimento transcorrido o devandito prazo, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.2 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. As persoas titulares dos terreos ou dos dereitos de aproveitamento terán a obriga legal de facilitar o acceso necesario para a realización dos traballos de xestión da biomasa e de retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais recollidos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>3º. No caso de proceder á execución subsidiaria, o Concello procederá á liquidación provisional dos custos a que previsiblemente dará lugar, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados os traballos, de ser o caso. Neste caso, a liquidación provisional dos traballos necesarios para xestionar a biomasa nas faixas secundarias establécese nunha cantidade estimada reflectida na seguinte táboa:</p>
    <table>
     <thead>
      <tr>
       <td>Nº de expediente</td>
       <td>Ref. catastral</td>
       <td>ha afectadas por execución subsidiaria</td>
       <td>Estimación prezo por ha</td>
       <td>Liquidación provisional</td>
      </tr>
     </thead>
     <tbody>
      <tr>
       <td>297/2021</td>
       <td>32083A503021350000XJ</td>
       <td>0,8425</td>
       <td>2.056,00 €</td>
       <td>1.732,10 €</td>
      </tr>
      <tr>
       <td>424/2021</td>
       <td>32083A501051400000XB</td>
       <td>0,1120</td>
       <td>3.953,15 €</td>
       <td>442,86 €</td>
      </tr>
      <tr>
       <td>415/2020</td>
       <td>32083A503017850000XY</td>
       <td>0,1400</td>
       <td>1.688,89 €</td>
       <td>236,44 €</td>
      </tr>
      <tr>
       <td>533/2020</td>
       <td>32083A507002160000XM</td>
       <td>0,2320</td>
       <td>2.056,00 €</td>
       <td>476,93 €</td>
      </tr>
      <tr>
       <td>533/2020</td>
       <td>32083A507002170000XO</td>
       <td>0,2394</td>
       <td>2.056,00 €</td>
       <td>492,23 €</td>
      </tr>
      <tr>
       <td>533/2020</td>
       <td>32083A507002180000XK</td>
       <td>0,2154</td>
       <td>2.056,00 €</td>
       <td>442,82 €</td>
      </tr>
      <tr>
       <td>2021/341</td>
       <td>32083A503008830000XP</td>
       <td>3.736,02</td>
       <td>1.688,89 €</td>
       <td>630,97 €</td>
      </tr>
      <tr>
       <td>2021/57</td>
       <td>32083A5030280500000XJ</td>
       <td>3.211,43</td>
       <td>3.953,15 €</td>
       <td>1.269,53 €</td>
      </tr>
      <tr>
       <td>2021/57</td>
       <td>32083A5030280500000XJ</td>
       <td>3.211,43</td>
       <td>3.953,15 €</td>
       <td>1.269,53 €</td>
      </tr>
     </tbody>
    </table>
    <p>4º. En caso de persistencia no incumprimento e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves. </p>
    <p>b) O órgano competente en materia forestal, para a imposición de sancións pola comisión de infraccións graves. </p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en terreos urbanos, de núcleo rural e urbanizables delimitados, será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da Alcaldía e a dos expedientes pola comisión de infraccións moi graves ao Pleno do concello, de conformidade co establecido no artigo 21.ter.2 desta lei.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impor no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>5º. O texto íntegro da comunicación estará ao dispor das persoas destinatarias na sede electrónica do concello actuante.</p>
    <p>Trasmiras, 29 de outubro de 2021</p>
    <footer><p>Emilio José Pazos Ojea <br>Alcalde</p></footer>

