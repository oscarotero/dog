---
date: '2002-08-21'
id: FCB6
page: 12
number: 160
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva da modificación puntual do Plan Xeral de
  Ordenación Urbana para recualificación de predio singular en Santa
  Margarida-Mourente en execución de convenio urbanístico aprobado polo Pleno da
  Corporación en sesión do 27 de xaneiro de 2001.
range: Anuncio
url: 'https://www.xunta.gal/dog/Publicados/2002/20020821/AnuncioFCB6_gl.html'
---
<p>O Pleno da Corporación, en sesión que tivo lugar o 9-5-2002, desestimou a alegación formulada por</p>
<p>José Luis Ruibal e Manuel Ruibal Fontán no proceso de información pública subseguinte á aprobación inicial da modificación puntual do Plan Xeral de Ordenación Urbana para recualificación de predio singular en Santa Margarida-Mourente, en execución do convenio urbanístico subscrito o 24-1-2001 pola alcaldía e os Sres. Puig Pérez Quevedo e Puig Otero, que foi aprobado polo Pleno da Corporación o 27 dese mes con base nas motivacións expresadas en informe emitido polo arquitecto xefe da OTPXU do 10-1-2002 e dictame da Comisión Informativa Municipal de Urbanismo do 16-1-2002.</p>
<p>Nese acto administrativo prestouse aprobación definitiva ó documento denominado de modificación puntual do Plan Xeral de Ordenación Urbana de Pontevedra para recualificación de predio singular en Santa Margarida-Mourente, en execución do convenio urbanístico subscrito o 24-1-2001 pola alcaldía e so Sres. Puig Pérez Quevedo e Puig Otero que foi aprobado polo Pleno da Corporación o 27 dese mes, sendo o documento de ordenación de modificación do PXOU formulado por esta Administración municipal e composto do exemplar redactado polo arquitecto xefe da Oficina Técnica Municipal de Planeamento e Xestión en xaneiro de 2001, e do informe aclaratorio do informe inicialmente emitido polo conselleiro de Política Territorial, Obras Públicas e Vivenda da Xunta de Galicia de data 26-4-2001.</p>
<p>Así mesmo, dispúxose a publicación dese acordo no Diario Oficial de Galicia e a súa comunicación ás administracións públicas, entidades e persoas interesadas, con ofrecemento do réxime de recursos procedente, dispoñéndose tamén o seu traslado á Consellería de Política Territorial, Obras Públicas e Vivenda dunha copia adverada do expendiente administrativo completo e dous exemplares do instrumento aprobado definitivamente, debidamente dlixenciados, dispoñéndose a publicación das normas e ordenanzas da modificación no BOP para logra-la súa eficacia e executividade, de acordo co establecido na Lei 39/1994, do 30 de decembro, pola que se modificada o artigo 70.2º da Lei 7/1985, reguladora das bases de réxime local, téndose que proceder ó cumprimento e execución das estipulacións do convenio urbanístico que foi subscrito o 24-1-2001, unha vez que entre en vigor a presente modificación puntual do instrumento urbanístico de ordenación integral do municipio.</p>
<p>Consonte o disposto no artigo 48.2º da Lei do solo de Galicia, no BOP número 122, do 27-6-2002 publicouse o texto íntegro da normativa da modificación do planeamento aprobada, remitíndose copia do expediente á Consellería de Política Territorial, Obras Públicas e Vivenda, para os efectos establecidos no número 3 e 4 deste precepto.</p>
<p>O que se fai público para a súa executividade, significándose que contra este acto, que esgota a vía administrativa, poderase interpoñer directamente por quen se considere lexitimado o recurso contencioso-administrativo perante a Sala do Contencioso-Administrativo do Tribunal Superior de Xus</p>
<p>tiza de Galicia no prazo de dous meses, contados desde o día seguinte ó da publicación do texto íntegro da disposición impugnada, consonte o establecido nos artigos 10-1-6) e 46-1 da Lei 29/1998, do 13 de xullo, reguladora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados estimen procedentes conforme a dereito, significándolle que o artigo 107-3 da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral.</p>
<p>Pontevedra, 12 de xullo de 2002.</p>
<p>Adolfo Castro Pérez</p>
<p>Secretario accidental</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo e Medio Ambiente</p>

