---
date: '2002-08-21'
id: FCB2
page: 12
number: 160
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva da modificación puntual do Plan Xeral de
  Ordenación Urbana nos seus rueiros número 208 e 209 rúa Salvador Moreno e da
  normativa integrante dela.
range: Anuncio
url: 'https://www.xunta.gal/dog/Publicados/2002/20020821/AnuncioFCB2_gl.html'
---
<p>O Pleno da Corporación, en sesión que tivo lugar o nove de maio pasado, prestou aprobación definitiva ó documento denominado de modificación puntual do Plan Xeral de Ordenación Urbana nos seus rueiros nº 208 e 209 rúa Salvador Moreno, sendo o documento de ordenación de modificación do PXOU formulado por esta Administración municipal e redactado polo arquitecto xefe da Oficina Técnica Municipal de Planeamento e Xestión, texto refundido de 1 de abril de 2002, que incorpora a corrección das observacións formuladas no informe favorable, de carácter preceptivo e vinculante, emitido o pasado 27-2-2002 polo conselleiro de Política Territorial, Obras Públicas e Vivenda da Xunta de Galicia.</p>
<p>Así mesmo, dispúxose a publicación deste acordo no Diario Oficial de Galicia e a súa comunicación ás administracións públicas, entidades e persoas interesadas, con ofrecemento do réxime de recursos procedente, dispoñéndose tamén o seu traslado á Consellería de Política Territorial, Obras Públicas e Vivenda dunha copia adverada do expediente administrativo completo e dous exemplares do instrumento aprobado definitivamente, debidamente dilixenciados, dispoñéndose a publicación das normas e ordenanzas da modificación no BOP para logra-la súa eficacia e executividade.</p>
<p>Consonte o disposto no artigo 48.2º da Lei do solo de Galicia, no BOP número 118, do 21-6-2002 publicouse o texto íntegro da normativa da modificación do planeamento aprobada, remitíndose copia do expediente á Consellería de Política Territorial, Obras Públicas e Vivendam para os efectos establecidos no número 3 e 4 deste precepto.</p>
<p>O que se fai público para a súa executividade, de conformidade cos preceptos sinalados, significándose que contra este acto, que esgota a vía administrativa e contra a disposición xeral, aprobada definitivamente, poderase interpoñer directamente por quen se considere lexitimado o recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da publicación do texto íntegro da disposición impugnada, consonte o establecido nos artigos 10.1º.6) e 46.1º da Lei 29/1998, do 13 de xullo, regulamentadora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados estimen procedente conforme a dereito, significándolle que o artigo 107.3º da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral.</p>
<p>Pontevedra, 12 de xullo de 2002.</p>
<p>Adolfo Castro Pérez</p>
<p>Secretario accidental</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo e Medio Ambiente</p>

