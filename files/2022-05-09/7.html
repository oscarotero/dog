---
date: '2022-05-09'
id: G0598-290422-0001
page: 27534
number: 89
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 28 de abril de 2022 pola que se modifica a autorización da Escola
  Familiar Agraria Piñeiral, de Arzúa (A Coruña).
range: Orde
url: >-
  https://www.xunta.gal/dog/Publicados/2022/20220509/AnuncioG0598-290422-0001_gl.html
---
<p>A representación da titularidade da Escola Familiar Agraria Piñeiral, de Arzúa, solicita autorización para impartir o ciclo formativo de grao superior (CS) Documentación e administración sanitarias e o CS Integración social.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <p class="dog-titulo">DISPOÑO:</p>
    <p>Artigo 1. <em>Modificación da autorización </em></p>
    <p>Modificar a autorización do centro docente e autorizar o CS Documentación e administración sanitarias e o CS Integración social, quedando o centro configurado como se detalla a seguir:</p>
    <p>Denominación: Escola Familiar Agraria Piñeiral.</p>
    <p>Código: 15020313.</p>
    <p>Domicilio: Santa María, s/n.</p>
    <p>Localidade: Arzúa.</p>
    <p>Concello: Arzúa.</p>
    <p>Provincia: A Coruña.</p>
    <p>Titular: Federación de Escuelas Familiares Agrarias de Galicia.</p>
    <p>Composición resultante:</p>
    <p>Modalidade presencial, réxime ordinario:</p>
    <p>• CM Actividades comerciais (2 unidades para 20 alumnos/as cada unha).</p>
    <p>• CM Coidados auxiliares de enfermaría (1 unidade para 20 alumnos).</p>
    <p>• CM Panadaría, repostaría e confeitaría (2 unidades para 20 alumnos/as cada unha).</p>
    <p>• CS Comercio internacional (2 unidades para 20 alumnos/as cada unha). </p>
    <p>• CS Documentación e administración sanitarias (2 unidades para 20 alumnos/as cada unha).</p>
    <p>• CS Educación infantil (2 unidades para 30 alumnos/as cada unha).</p>
    <p>• CS Integración social (2 unidades para 20 alumnos/as cada unha).</p>
    <p>• CS Márketing e publicidade (2 unidades para 20 alumnos/as cada unha).</p>
    <p>• CS Xestión de vendas e espazos comerciais (2 unidades para 20 alumnos/as cada unha).</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Universidade da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado a cumprir a normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 28 de abril de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

