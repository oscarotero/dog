---
date: '1995-08-21'
id: '39E6'
page: 6
number: 159
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 28 de xullo de 1995, da Academia Galega de Seguridade, pola que
  se convoca un curso sobre Protección de Personalidades dirixido ós membros da
  Unidade do C.N.P. adscrita á Comunidade Autónoma de Galicia.
range: Resolución
url: 'https://www.xunta.gal/dog/Publicados/1995/19950821/Anuncio39E6_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1995, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre Protección de Personalidades, que deberá desenvolverse conforme as seguintes bases:</p>
<p>Obxectivos:</p>
<p>O curso ten por obxectivos:</p>
<p>a) Coñecer e perfecciona-las técnicas aplicables na protección de personalidades.</p>
<p>b) Coñecer que unidades operativas interveñen nos dispositivos de protección de personalidades.</p>
<p>c) Coñece-los medios técnicos utilizables na protección de personalidades.</p>
<p>d) Coñece-los métodos de actuación de organizacións terroristas.</p>
<p>e) Conquerir coñecementos sobre os explosivos utilizados por organizacións terroristas e as medidas a adoptar.</p>
<p>f) Conquerir destrezas e habilidades no manexo de armas.</p>
<p>g) Coñece-las medidas e medios sanitarios aplicables en caso de urxencia médica.</p>
<p>Destinatarios:</p>
<p>O curso vai dirixido ós membros da Unidade do C.N.P. adscrita á Comunidade Autónoma de Galicia.</p>
<p>Inscrición:</p>
<p>A inscrición dos participantes será totalmente gratuíta.</p>
<p>Prazas:</p>
<p>O número de prazas que se ofertarán neste curso será de 30.</p>
<p>Solicitudes:</p>
<p>1. O persoal que desexe participar neste curso deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI, e do carné profesional.</p>
<p>2. O prazo para a presentación de instancias rematará o día 25 de setembro de 1995.</p>
<p>3. As instancias deberán vir asinadas polos seus xefes respectivos, e deberán enviarse á sede da Academia Galega de Seguridade: Rúa de Madrid, s/n Polí</p>
<p>gono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4 da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
<p>Contido e duración:</p>
<p>O curso celebrarase en sesións de mañá e tarde.</p>
<p>O curso divídese en tres módulos, complementados con prácticas diversas:</p>
<p>-Módulo I: ÁREA DE CIENCIA E TÉCNICA POLICIAL.</p>
<p>-Protección.</p>
<p>-Terrorismo.</p>
<p>-Explosivos.</p>
<p>-Módulo II: ÁREA INSTRUMENTAL.</p>
<p>-Armas e tiro.</p>
<p>-Módulo III: ÁREA SOCIO-PROFESIONAL.</p>
<p>-Psicosocioloxía.</p>
<p>Datas:</p>
<p>O curso celebrarase, de luns a venres, do 2 ó 11 de outubro de 1995.</p>
<p>O horario será de 10:00 h. a 14:00 h. e de 16:00 h. a 20:00 horas.</p>
<p>Relación de admitidos:</p>
<p>A relación de admitidos publicarase o día 27 de setembro no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar:</p>
<p>Academia Galega de Seguridade, sita na Rúa de Madrid s/n, no Polígono das Fontiñas en Santiago de Compostela.</p>
<p>Certificado de asistencia e aproveitamento:</p>
<p>Ó remate do curso entregaráselle un certificado de asistencia e aproveitamento a aquelas persoas que acrediten a súa participación continuada ó mesmo, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, e a non superación das correspondentes probas de coñecementos, impedirá a expedición do certificado.</p>
<p>Modificacións:</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>Santiago de Compostela, 28 de xullo de 1995.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>9505538</p>

