---
date: '1995-08-21'
id: 39D2
page: 6
number: 159
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 244/1995, do 28 de xullo, polo que se transfire pola Consellería de
  Política Territorial, Obras Públicas e Vivenda, a titularidade da estrada de
  acceso a Pocomaco, enlace coa N-550, p.k. 0,000-1,477 ó Concello da Coruña.
range: Decreto
url: 'https://www.xunta.gal/dog/Publicados/1995/19950821/Anuncio39D2_gl.html'
---
<p>O Pleno do Concello da Coruña, en data do 20 de marzo de 1995, acorda solicitar á Consellería de Política Territorial, Obras Públicas e Vivenda a transferencia das competencias da estrada de acceso a Pocomaco, titularidade daquela.</p>
<p>Conforme o artigo 5 da Lei 4/1994, do 14 de setembro, de estradas de Galicia, logo de acordo das administracións afectadas, e de deliberación do Consello da Xunta de Galicia, na súa reunión do día vinteoito de xullo de mil novecentos noventa e cinco,</p>
<p>DISPOÑO:</p>
<p>Artigo primeiro.-Transfírese a titularidade do vial de acceso a Pocomaco incluído na rede dependiente da CCAA, Consellería de Política Territorial, Obras Públicas e Vivenda, p.k. 0,000-1,477 de enlace do citado polígono coa N-550; a dita transferencia faise a título gratuíto.</p>
<p>Artigo segundo.-A Consellería de Política Territorial, Obras Públicas e Vivenda formalizará a entrega</p>
<p>da estrada mediante a sinatura da correspondente acta en documento público.</p>
<p>Artigo terceiro.-A estrada incorpórase á relación de estradas de titularidade municipal como sinala o artigo 4 da Lei 4/1994, do 14 de setembro, de estradas de Galicia. A aprobación da dita relación farase conforme o plan de estradas.</p>
<p>Artigo cuarto.-Corresponden ó concello, a partir da formalización da entrega tódalas actividades de xestión, mantemento, conservación e explotación da estrada; así como o exercicio das funcións de disciplina viaria e calquera outra que puidera corresponderlle como nova Administración titular da estrada, sen prexuízo dos acordos que poida alcanzar a entidade cesionaria coa Xunta de Galicia para desempeñar estas funcións.</p>
<p>Disposición derradeira</p>
<p>A Consellería de Política Territorial, Obras Públicas e Vivenda levará a cabo os trámites necesarios para logra-la efectividade do presente decreto.</p>
<p>Santiago de Compostela, vinteoito de xullo de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>5269</p>

