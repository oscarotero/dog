---
date: '1995-08-21'
id: 39EE
page: 6
number: 159
agency: 'CONSELLERÍA DE FAMILIA, MULLER E XUVENTUDE'
section: IV. OPOSICIÓNS E CONCURSOS
title: >-
  Orde do 2 de agosto de 1995 pola que se resolve a convocatoria para a
  provisión, polo sistema de libre designación, de un posto de traballo vacante
  na Consellería de Familia, Muller e Xuventude, anunciada por orde desta
  consellería do 8 de xuño de 1995 (DOG nº 123, do 28 de xuño), corrección de
  erros no DOG nº 127, do 4 de xullo.
range: Orde
url: 'https://www.xunta.gal/dog/Publicados/1995/19950821/Anuncio39EE_gl.html'
---
<p>Convocada a provisión, polo sistema de libre designación, de un posto de traballo vacante na Consellería de Familia, Muller e Xuventude, mediante Orde do 8 de xuño de 1995 (DOG nº 123, do 28 de xuño), corrección de erros no DOG nº 127, do 4 de xullo, de conformidade co establecido nas bases quinta e sexta da referida orde, esta consellería,</p>
<p>RESOLVE:</p>
<p>Primeiro.-Adxudicarlle destino, no posto de traballo que se indica, ó funcionario que se expresa no anexo desta orde, seleccionado conforme o establecido nas bases da convocatoria, realizada por orde desta consellería do 8 de xuño de 1995 e a súa corrección de erros.</p>
<p>Segundo.-O cesamento no actual destino do funcionario que obtivo praza, producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>Se na data na que debe cesar no seu destino, o funcionario está desfrutando un período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo dos tres días seguintes ó do cesamento, de tratarse da mesma localidade na que actualmente presta os seus servicios o funcionario, ou no prazo de un mes, de tratarse de distinta localidade, conforme o establecido nos artigos 14 e 16 do Decreto 93/1991, do 20 de marzo (DOG nº 58, do 25 de marzo).</p>
<p>Terceiro.-O xefe do centro no que cause baixa o funcionario, así como o daquel no que obteña destino, consignarán no título administrativo, dentro do prazo sinalado no apartado anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
<p>Cuarto.-Contra esta orde os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses a partir do día da súa publicación no Diario Oficial de Galicia, despois de comunicalo a esta consellería segundo o previsto no artigo 110.3º da Lei 30/1992, do 26 de novembro, de réxime xurí</p>
<p>dico das administracións públicas e do procedemento administrativo común.</p>
<p>Santiago de Compostela, 2 de agosto de 1995.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>ANEXO</p>
<p>N.R.P.: 3331035146 A2060.</p>
<p>Grupo: A.</p>
<p>Apelidos e nome: Miragaya Rodríguez, María del Carmen.</p>
<p>Código do posto: FAC020000115770037.</p>
<p>Posto de traballo: Servicio Técnico Xurídico.</p>
<p>Nivel: 28.</p>
<p>Localidade: Santiago de Compostela.</p>
<p>Dependencia: secretaría xeral.</p>
<p>5535</p>

