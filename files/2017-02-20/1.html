---
date: '2017-02-20'
id: G0422-150217-0001
page: 8182
number: 35
agency: Consellería de Medio Ambiente e Ordenación do Territorio
section: II. Autoridades e persoal. b) Nomeamentos.
title: >-
  ORDE do 24 de xaneiro de 2017 pola que se nomean os membros do Consello Reitor
  da entidade pública empresarial Augas de Galicia.
range: Orde
url: >-
  https://www.xunta.gal/dog/Publicados/2017/20170220/AnuncioG0422-150217-0001_gl.html
---
<p>O 13 de xaneiro de 2012 publicouse no Diario Oficial de Galicia o Decreto 32/2012, do 12 de xaneiro, polo que se aproba o Estatuto da entidade pública empresarial Augas de Galicia, que no seu artigo 5 configura o Consello Reitor como un dos seus órganos de goberno e no seu artigo 7 indica que é o órgano colexiado de goberno de Augas de Galicia.</p>
    <p>A composición do Consello Reitor fíxase no artigo 7 do estatuto da entidade pública empresarial Augas de Galicia e indícase que está integrado pola Presidencia, que lle corresponde a quen desempeñe a de Augas de Galicia, a Vicepresidencia, que corresponde a quen desempeñe a dirección da entidade, e que, ademais, formarán parte del os seguintes vogais: </p>
    <p>a) Once representantes da Administración xeral da Comunidade Autónoma de Galicia, propostos polas consellerías seguintes:</p>
    <p>Cinco serán propostos pola consellería competente en materia de augas.</p>
    <p>Un será proposto polas consellerías competentes en materia de administracións públicas, facenda, industria, sanidade, desenvolvemento rural e pesca.</p>
    <p>b) Tres vogais representantes das entidades locais propostos pola Federación Galega de Municipios e Provincias, dos cales un deberá ser, chegado o caso da súa creación, proposto polas áreas metropolitanas que se creen.</p>
    <p>c) Oito vogais representantes dos usuarios: dous polos usos domésticos da auga. Corresponderá a proposta dun deles ás entidades subministradoras e do outro ás comunidades de usuarios e autoabastecemento, dous polos usuarios agrícolas e gandeiros, dous polos usos industriais e dous en representación dos aproveitamentos hidroeléctricos.</p>
    <p>d) Un vogal en representación das asociacións non gobernamentais de carácter ambiental máis representativas de Galicia.</p>
    <p>e) Un/unha representante da Administración xeral do Estado.</p>
    <p>En cumprimento do disposto no Estatuto de Augas de Galicia, o 30 de xaneiro de 2012 publicouse no Diario Oficial de Galicia a Orde do 24 de xaneiro de 2012 pola que se nomean os membros do Consello Reitor da entidade pública empresarial Augas de Galicia. O artigo 7.5 do Estatuto da entidade pública empresarial Augas de Galicia prevé que o mandato dos representantes dos usuarios dure catro anos, polo que, finalizado o dito período, procede efectuar novos nomeamentos.</p>
    <p>Por todo isto, en virtude do establecido no artigo 7.5 do citado estatuto e das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <p>DISPOÑO:</p>
    <p>Primeiro. Deixar sen efecto os nomeamentos de vogais titulares e suplentes do Consello Reitor de Augas de Galicia efectuados pola Orde do 24 de xaneiro de 2012 (DOG núm. 20, do 30 de xaneiro).</p>
    <p>Segundo. Nomear vogais titulares e suplentes do Consello Reitor da entidade pública empresarial Augas de Galicia as persoas titulares dos postos que se indican:</p>
    <p>a) Once vogais en representación da Administración xeral da Comunidade Autónoma de Galicia, propostos por cada unha das consellerías competentes nas seguintes materias:</p>
    <p>a.1. Cinco pola consellería competente en materia de augas:</p>
    <p>1º. Titular: a persoa titular da Dirección Xeral de Calidade Ambiental e Cambio Climático.</p>
    <p>2º. Suplente: a persoa titular da Subdirección Xeral de Avaliación Ambiental.</p>
    <p>3º. Titular: a persoa titular da Dirección da Axencia Galega de Infraestruturas.</p>
    <p>4º. Suplente: a persoa titular da Xefatura de Área de Seguridade Viaria e Obras da Axencia Galega de Infraestruturas.</p>
    <p>5º. Titular: a persoa titular da Dirección Xeral de Patrimonio Natural.</p>
    <p>6º. Suplente: a persoa titular da Subdirección Xeral de Biodiversidade e de Recursos Cinexéticos e Piscícolas.</p>
    <p>7º. Titular: a persoa titular da Dirección Xeral de Ordenación do Territorio e Urbanismo.</p>
    <p>8º. Suplente: a persoa titular da Subdirección Xeral de Urbanismo.</p>
    <p>9º. Titular: a persoa titular da Subdirección Xeral de Xestión do Dominio Público Hidráulico.</p>
    <p>10º. Suplente: a persoa titular da Xefatura do Servizo de Planificación e Programación Hidrolóxica.</p>
    <p>a.2. Un pola consellería competente en materia de administracións públicas:</p>
    <p>1º. Titular: a persoa titular da Dirección Xeral de Emerxencias e Interior.</p>
    <p>2º. Suplente: a persoa titular da Subdirección Xeral de Planificación e Protección Civil.</p>
    <p>a.3. Un pola consellería competente en materia de facenda:</p>
    <p>1º. Titular: a persoa titular da Subdirección Xeral de Programación Financeira do Sector Público Autonómico e de Seguimento de Políticas de Gasto.</p>
    <p>2º. Suplente: a persoa titular da Xefatura do Servizo de Seguimento de Políticas de Gasto.</p>
    <p>a.4. Un pola consellería competente en materia de industria:</p>
    <p>1º. Titular: a persoa titular da Subdirección Xeral de Enerxía.</p>
    <p>2º. Suplente: a persoa titular da Xefatura do Servizo de Enerxías Renovables e Eficiencia Enerxética.</p>
    <p>a.5. Un pola consellería competente en materia de sanidade:</p>
    <p>1º. Titular: a persoa titular da Dirección Xeral de Saúde Pública.</p>
    <p>2º. Suplente: a persoa titular da Subdirección Xeral de Programas de Control de Riscos Ambientais para a Saúde.</p>
    <p>a.6. Un pola consellería competente en materia de desenvolvemento rural:</p>
    <p>1º. Titular: a persoa titular da Dirección Xeral de Desenvolvemento Rural.</p>
    <p>2º. Suplente: a persoa titular da Subdirección Xeral de Infraestruturas Agrarias.</p>
    <p>a.7. Un pola consellería competente en materia de pesca:</p>
    <p>1º. Titular: a persoa titular da Dirección do Instituto Tecnolóxico para o Control do Medio Mariño.</p>
    <p>2º. Suplente: a persoa titular da Subdirección do Instituto Tecnolóxico para o Control do Medio Mariño.</p>
    <p>b) Tres vogais en representación das entidades locais:</p>
    <p>b.1. Titular: a persoa titular da Alcaldía de Cervo.</p>
    <p>b.2. Suplente: a persoa titular da Alcaldía de Padrón.</p>
    <p>b.3. Titular: a persoa titular da Alcaldía de Silleda.</p>
    <p>b.4. Suplente: a persoa titular da Alcaldía do Barco de Valdeorras.</p>
    <p>b.5. Titular: a persoa titular da Alcaldía de San Sadurniño.</p>
    <p>b.6. Suplente: a persoa titular da Alcaldía de Carballo.</p>
    <p>c) Oito vogais representantes dos usuarios:</p>
    <p>c.1. Dous en representación dos usos domésticos da auga:</p>
    <p>1º. Titular: a persoa titular da Presidencia da Asociación das Traídas de Augas-Coxapo Galicia.</p>
    <p>2º. Suplente: a persoa titular da Secretaría da Asociación das Traídas de Augas-Coxapo Galicia.</p>
    <p>3º. Titular: a persoa titular da Delegación de Gestión y Técnicas de Agua, S.A. en Galicia.</p>
    <p>4º. Suplente: a persoa titular da Xefatura de Explotación Culleredo da entidade Gestión y Técnicas de Agua, S.A.</p>
    <p>c.2. Dous en representación dos usuarios agrícolas e gandeiros:</p>
    <p>1º. Titular: a persoa titular da secretaría xeral da asociación profesional Xóvenes Agricultores.</p>
    <p>2º. Suplente: a persoa titular da secretaría xeral técnica da asociación profesional Xóvenes Agricultores.</p>
    <p>1º. Titular: a persoa titular da secretaría de desenvolvemento rural e Producións Forestais da asociación profesional Unións Agrarias.</p>
    <p>2º. Suplente: técnico de gabinete da asociación profesional Unións Agrarias.</p>
    <p>c.3. Dous en representación dos usos industriais:</p>
    <p>1º. Titular: a persoa designada representante o 15 de marzo de 2016 pola Confederación de Empresarios de Galicia.</p>
    <p>2º. Suplente: a persoa designada representante o 15 de marzo de 2016 pola Confederación de Empresarios de Galicia.</p>
    <p>3º. Titular: a persoa designada representante o 15 de marzo de 2016 pola Confederación de Empresarios de Galicia.</p>
    <p>4º. Suplente: a persoa designada representante o 15 de marzo de 2016 pola Confederación de Empresarios de Galicia.</p>
    <p>c.4. Dous en representación dos aproveitamentos hidroeléctricos:</p>
    <p>1º. Titular: a persoa titular da Dirección de Explotación de Activos Hidroeléctricos España-Gas Natural Fenosa Generación.</p>
    <p>2º. Suplente: a persoa titular da Dirección de Zona Noroeste de Ferroatlántica, S.A.U.</p>
    <p>3º. Titular: a persoa titular da Dirección-Xerencia de Energía de Galicia, S.A.</p>
    <p>4º. Suplente: a persoa representante de Eléctrica de Cabalar Generación, S.L.</p>
    <p>d) Un en representación das asociacións non gobernamentais de carácter ambiental máis representativas de Galicia:</p>
    <p>1º. Titular: a persoa titular da presidencia da Asociación para a Defensa Ecolóxica de Galiza.</p>
    <p>2º. Suplente: a persoa titular da Presidencia da Sociedade Galega de Historia Natural.</p>
    <p>e) Un en representación da Administración xeral do Estado:</p>
    <p>1º. Titular: a persoa titular da Presidencia da Confederación Hidrográfica do Miño-Sil.</p>
    <p>2º. Suplente: a persoa titular da Xefatura de Planificación Hidrolóxica da Confederación Hidrográfica do Miño-Sil.</p>
    <p>Terceiro. Esta orde producirá efectos desde o día da súa publicación no Diario Oficial de Galicia.</p>
    <p>Santiago de Compostela, 24 de xaneiro de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

