---
date: '2013-02-04'
id: CA04-150113-0010
page: 3036
number: 24
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de xaneiro de 2013, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello da Coruña (expediente IN407A 85/2012).
range: Resolución
url: >-
  https://www.xunta.gal/dog/Publicados/2013/20130204/AnuncioCA04-150113-0010_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: Avda. de Arteixo, 171, 15007 A Coruña.</p>
    <p>Denominación: recuamento LMT avda. de Fisterra, nº 331.</p>
    <p>Situación: concello da Coruña.</p>
    <p>Características técnicas: recuamento da liña aereosubterránea dobre circuíto (GRN-737 e GRN-742) media tensión (expediente 15.252), a 15 kV, cunha lonxitude de 0,826 km, con orixe nos empalmes que se van realizar na GRN-732 e na GRN-742 e remate no apoio existente s/n nun dobre paso aereosubterráneo que se vai instalar, en condutor RHZ1-2OL-12/20 kV 3(1×240) mm² Al.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>A Coruña, 10 de xaneiro de 2013</p>
    <footer><p>Susana Vázquez Romero<br>Xefa territorial da Coruña</p></footer>

