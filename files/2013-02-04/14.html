---
date: '2013-02-04'
id: G2167-160113-0001
page: 3019
number: 24
agency: Xulgado de Primeira Instancia número 1 de Santiago de Compostela
section: V. Administración de xustiza.
title: EDICTO (729/2011).
range: Edicto
url: >-
  https://www.xunta.gal/dog/Publicados/2013/20130204/AnuncioG2167-160113-0001_gl.html
---
<p>María Luisa Rodríguez Delgado, secretaria xudicial do Xulgado do Primeira Instancia número 1 de Santiago de Compostela, mediante este, anuncio que no presente procedemento de xuízo verbal 729/2011 seguido por instancia de Manuel Pardo Santos fronte a Antonio Pintos Pérez e Rafael Oselame ditouse sentenza, cuxo teor literal é o seguinte:</p>
    <p>«Sentenza número 144/12.</p>
    <p>Na cidade de Santiago de Compostela o seis de setembro de dous mil doce.</p>
    <p>Vistos por Margarita Isabel Poveda Bernal, maxistrada xuíza titular do Xulgado de Primeira Instancia número 1 de Santiago de Compostela, os presentes autos de xuízo verbal número 729/2011 seguidos ante este xulgado entre partes, dunha, como demandante, Manuel Pardo Santos, con procuradora Sra. Queiro García e letrada Sra. Sánchez Garrido, e doutra, como demandados Antonio Pintos Pérez e Rafael Oselame, en rebeldía, sobre reclamación de cantidade, dítase esta sentenza con base nos seguintes:</p>
    <p>Decido que, estimando como estimo a demanda interposta por Manuel Pardo Santos, con procuradora Sra. Queiro García, fronte a Antonio Pintos Pérez e Rafael Oselame, en rebeldía, debo condenar e condeno os demandados a pagar ao demandante a cantidade de trescentos oitenta e dous con corenta e nove euros (382,49 €) máis o xuro legal desde a data de interposición da demanda ata o seu completo pagamento, con expresa imposición á parte demandada das custas procesuais causadas.</p>
    <p>Únase a presente ao libro rexistro de sentenzas e autos definitivos civís deste xulgado, e expídase testemuño que se unirá aos autos a que se contrae.</p>
    <p>Así, por esta a miña sentenza, pronúncioo, mándoo e asínoo».</p>
    <p>Modo de impugnación: conforme o disposto no artigo 455.1 da LAC, reformado pola Lei 37/2011, do 10 de outubro, de medidas de axilización procesual, tratándose dun xuízo verbal de contía non superior a 3.000 euros, esta sentenza non é susceptible de recurso ningún.</p>
    <p>E encontrándose os ditos demandados, Antonio Pintos Pérez e Rafael Oselame, en paradoiro descoñecido, expídese o presente co fin de que lles sirva de notificación en forma.</p>
    <p>Santiago de Compostela, 1 de outubro de 2012</p>
    <footer><p>A secretaria xudicial</p></footer>

