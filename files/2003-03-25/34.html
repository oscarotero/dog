---
date: '2003-03-25'
id: AC92
page: 3690
number: 59
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 19 de decembro de 2002, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte denominado As Madornas, a favor dos veciños da Abeleda,
  no concello de Ourense (Ourense).
range: Resolución
url: 'https://www.xunta.gal/dog/Publicados/2003/20030325/AnuncioAC92_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o dezaoito de decembro de dous mil dous, adopta-lo seguinte acordo:</p>
<p>Visto o expediente de clasificación do monte como veciñal en man común denominado As Madornas, por solicitude dos veciños da Abeleda, parroquia do Castro de Beiro, do concello de Ourense (Ourense).</p>
<p>Resultando que con data do 14 de febreiro de 2001 tivo entrada no rexistro da Delegación Provincial da Consellería de Medio Ambiente de Ourense escrito dirixido ó Xurado Provincial de Clasificación de Montes Veciñais en Man Común asinado polos veciños do lugar da Abeleda, Concello de Ourense (Ourense), solicitando que se declare o monte As Madornas como veciñal en man común.</p>
<p>Resultando que o xurado provincial na sesión que tivo lugar con data do 26 de setembro de 2001 acordou tomar en consideración o citado escrito e inicia-lo expediente de clasificación do monte designando instructores a Miguel Ángel González Trigás</p>
<p>e Míriam Areal López, que aceptaron tal cargo, librándose mandamento para a anotación preventiva no Rexistro da Propiedade número dous de Ourense e remitíndose comunicacións dirixidas ós veciños da Abeleda, ó presidente da Deputación Provincial de Ourense, ó alcalde do Concello de Ourense, á Delegación Provincial da Consellería de Política Territorial, Obras Públicas e Vivenda, ó xefe do Servicio de Montes e Industrias Forestais, á Xerencia Territorial do Catastro e á Delegación Provincial da Consellería de Agricultura, Gandería e Política Agroalimentaria, publicándose edictos no Diario Oficial de Galicia e no taboleiro de anuncios do Concello de Ourense, durante o prazo dun mes segundo consta en dilixencia estendida ó dorso do edicto polo secretario do citado concello, para que durante o prazo sinalado en edictos os interesados puidesen comparecer ou intervir nel, en defensa dos seus dereitos, e non consta presentada ningunha alegación.</p>
<p>Resultando que a anotación preventiva de iniciación do expediente se practicou no Rexistro da Propiedade número dous de Ourense, como segue:</p>
<p>Tomo 1.542, libro 345, do Concello de Ourense, folio 64, predio rexistral número 26382, anotación letra A.</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes:</p>
<p>1. Que os condominios se unen por vínculos persoais de veciñanza agrupados en parroquias, aldeas, lugares, casaríos ou barrios non constituídos formalmente en entidades municipais;</p>
<p>2. Que, polo tanto, o número de titulares é variable e indeterminado;</p>
<p>3. Que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano;</p>
<p>4. Que o patrimonio e a participación é inalleable, imprescritible e inembargable; e</p>
<p>5. Que a comunidade é indivisible, non podendo os comuneiros pedi-la actio communi dividundo.</p>
<p>Considerando que segundo informacións e testemuños resulta que os montes citados son aproveitados e posuídos en réxime de comunidade xermánica polos veciños da Abeleda, parroquia do Castro de Beiro, no concello de Ourense.</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños da Abeleda, están conformes coa clasificación do citado monte como veciñal en man común.</p>
<p>Considerando que, a teor do disposto na Lei de montes veciñais en man común, o expediente de clasificación se iniciou por acordo do xurado, por instancia dos veciños da Abeleda e para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común, e o seu regulamento, o Decreto 260/1992, do 4 de setembro, así como o establecido na Lei de réxime xurídico das administracións públicas e do procedemento administrativo común, do 26 de novembro de 1992.</p>
<p>Visto o Decreto 14/2002, do 24 de xaneiro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros,</p>
<p>ACORDA:</p>
<p>Primeiro.-Clasifica-lo monte denominado As Madornas, de 22.233 m, aproximadamente en conxunto de superficie a favor dos veciños da Abeleda, parroquia do Castro de Beiro, no concello de Ourense (Ourense), e cos datos que a seguir se relacionan, como veciñal en man común, en réxime de comunidade xermánica.</p>
<p>Os datos do citado monte son:</p>
<p>Concello: Ourense.</p>
<p>Denominación do monte: As Madornas, integrado por 5 parcelas.</p>
<p>Comunidade propietaria: veciños do lugar da Abeleda (parroquia do Castro de Beiro).</p>
<p>Superficie: 22.233 m, aproximadamente, en conxunto.</p>
<p>* Parcela nº 1:</p>
<p>Superficie: 3.342 m, aproximadamente.</p>
<p>Estremas:</p>
<p>Norte: Eladio Álvarez González e Bartolomé Piñeiro Álvarez.</p>
<p>Sur: camiño das Madornas.</p>
<p>Leste: camiño da Batoca.</p>
<p>Oeste: María González Casares.</p>
<p>* Parcela nº 2:</p>
<p>Superficie: 780 m, aproximadamente.</p>
<p>Estremas:</p>
<p>Norte: Valentín Gutiérrez Mosquera e María González González.</p>
<p>Sur: camiño da Devesa.</p>
<p>Leste: camiño da Batoca.</p>
<p>Oeste: camiño da Devesa.</p>
<p>Parcela nº 3:</p>
<p>Superficie: 17.376 m, aproximadamente.</p>
<p>Estremas:</p>
<p>Norte: camiño das Madornas.</p>
<p>Sur: estrada da Abeleda a Figueiras.</p>
<p>Leste: camiño das Madornas.</p>
<p>Oeste: camiño de Liñares a Vilariño.</p>
<p>Parcela nº 4:</p>
<p>Superficie 1.381 m, aproximadamente.</p>
<p>Estremas:</p>
<p>Norte: estrada da Abeleda a Figueiras.</p>
<p>Sur: Antonio Novoa Gómez, Francisca Araújo, María Venancia, Amadeo Álvarez Álvarez, Antonio Novoa Gómez, Isaura Álvarez, Benigno Álvarez y José Álvarez Álvarez.</p>
<p>Leste: camiño de servidume ás leiras.</p>
<p>Oeste: Antonio Novoa Gómez.</p>
<p>Parcela nº 5:</p>
<p>Superficie 134 m, aproximadamente.</p>
<p>Estremas:</p>
<p>Norte: estrada da Abeleda a Figueiras.</p>
<p>Sur: María Iglesias Sarmiento.</p>
<p>Leste: Basilisa Iglesias Quintas.</p>
<p>Oeste: camiño de servidume ás leiras.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscrito a favor de persoa ou entidade distinta á que agora se asigna a súa pertenza.</p>
<p>Notifíquese esta resolución ó alcalde-presidente do Concello de Ourense, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin á vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo de Ourense no prazo de dous meses, ámbolos dous prazos a partir do día seguinte ó da publicación no Diario Oficial de Galicia (artigos 109 e 116 da Lei 30/1992, de réxime xurídico das administracións públicas e do procedemento administrativo común, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.)</p>
<p>O que por orde do presidente do Xurado Provincial de Clasificación de Montes Veciñais en Man Común se fai público no Diario Oficial de Galicia, para xeral coñecemento.</p>
<p>Ourense, 19 de decembro de 2002.</p>
<p>Míriam Areal López</p>
<p>Secretaria do Xurado Provincial de Clasificación</p>
<p>de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación</p>
<p>de Montes Veciñais en Man Común de Ourense</p>

