---
date: '2017-03-01'
id: G0177-230217-0001
page: 10638
number: 42
agency: Axencia para a Modernización Tecnolóxica de Galicia
section: VI. Anuncios. a) Administración autonómica.
title: >-
  RESOLUCIÓN do 23 de febreiro 2017 pola que se anuncia a licitación,
  documentalmente simplificada, polo procedemento aberto e tramitación
  ordinaria, do servizo de desenvolvemento, implantación e posta en
  funcionamento do Rexistro Único de Laboratorios e Entidades de Control de
  Calidade da Edificación de Galicia (Rulecce) (expediente 2017/PA/0020).
range: Resolución
url: >-
  https://www.xunta.gal/dog/Publicados/2017/20170301/AnuncioG0177-230217-0001_gl.html
---
<p>1. Entidade adxudicadora.</p>
    <p>a) Organismo: Axencia para a Modernización Tecnolóxica de Galicia.</p>
    <p>b) Dependencia que tramita o expediente: Departamento de Contratación.</p>
    <p>c) Número de expediente: 2017/PA/0020.</p>
    <p>2. Obxecto do contrato.</p>
    <p>a) Descrición do obxecto: o obxecto desta contratación é a prestación do servizo de desenvolvemento, implantación e posta en funcionamento do Rexistro Único de Laboratorios e Entidades de Control de Calidade da Edificación de Galicia, en diante Rulecce. A aplicación tamén dará soporte á xestión dos plans de inspeccións que poden dar lugar a actuacións sobre o Rulecce, segundo a Resolución do 10 de decembro de 2013, da Dirección Xeral do Instituto Galego da Vivenda e Solo, pola que se aproba o Plan de inspeccións das entidades de control de calidade da edificación e dos laboratorios de ensaios para o control de calidade da edificación con sede na Comunidade Autónoma de Galicia.</p>
    <p>b) División por lotes e número: non.</p>
    <p>c) Prazo de execución: o prazo de execución para a prestación do servizo obxecto do presente contrato será de 6 meses contados a partir do 15.4.2017. Se a data de formalización do contrato é posterior a esta última, o prazo de execución de 6 meses computarase desde a data de formalización do contrato. </p>
    <p>d) Admisión de prórroga: non.</p>
    <p>3. Tramitación e procedemento de adxudicación.</p>
    <p>a) Tramitación: ordinaria, documentalmente simplificada.</p>
    <p>b) Procedemento: aberto.</p>
    <p>4. Orzamento de licitación: o orzamento máximo autorizado é de 50.223,14 €, máis 10.546,86 € que corresponden ao IVE (21 %), o que supón un total de 60.770,00 €, para o ano 2017.</p>
    <p>5. Garantía provisional: non se exixe.</p>
    <p>6. Obtención da documentación e da información.</p>
    <p>a) Entidade: Axencia para a Modernización Tecnolóxica de Galicia.</p>
    <p>b) Enderezo: Monte Gaiás, s/n.</p>
    <p>c) Localidade e código postal: Santiago de Compostela, 15781.</p>
    <p>d) Teléfono: 981 54 52 86.</p>
    <p>e) Fax: 981 54 52 74.</p>
    <p>f) Perfil do contratante: http://www.contratosdegalicia.gal/resultado.jsp?N=110984</p>
    <p>g) Data límite de obtención de documentos e da información: ata o último día de presentación das proposicións.</p>
    <p>7. Requisitos específicos do contratista.</p>
    <p>a) Solvencia e clasificación: véxase o punto N) do prego de cláusulas administrativas particulares.</p>
    <p>8. Presentación de ofertas.</p>
    <p>a) Data límite de presentación: o prazo de admisión de proposicións rematará o día que resulte de contar quince (15) días naturais a partir do seguinte ao da publicación deste anuncio no Diario Oficial de Galicia. Se o día de finalización do prazo é festivo ou inhábil, prorrogarase ata o primeiro día hábil seguinte.</p>
    <p>b) Documentación que deberá presentarse: a indicada no prego de cláusulas administrativas particulares.</p>
    <p>c) Lugar de presentación:</p>
    <p>1. Entidade: Rexistro da Amtega.</p>
    <p>2. Enderezo: Edificio CINC, Monte Gaiás, s/n.</p>
    <p>3. Localidade e código postal: Santiago de Compostela, 15781.</p>
    <p>Cando a proposición se envíe por correo, deberá cumprirse o establecido no número 11 das disposicións xerais do prego de cláusulas administrativas particulares.</p>
    <p>d) Admisión de variantes: non se admiten.</p>
    <p>9. Apertura das ofertas: o lugar, día e hora de apertura da documentación relativa aos sobres B e C indicarase no perfil do contratante.</p>
    <p>10. Criterios que servirán de base para a adxudicación do contrato e a súa ponderación: os sinalados no punto K da folla de especificacións do prego de cláusulas administrativas particulares.</p>
    <p>11. Gastos dos anuncios: serán por conta do adxudicatario.</p>
    <p>Santiago de Compostela, 23 de febreiro de 2017</p>
    <footer><p>Mar Pereira Álvarez<br>Directora da Axencia para a Modernización Tecnolóxica de Galicia</p></footer>

