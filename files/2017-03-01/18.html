---
date: '2017-03-01'
id: G0084-071116-0001
page: 10548
number: 42
agency: Xulgado de Primeira Instancia e Instrución número 2 da Estrada
section: V. Administración de xustiza.
title: EDICTO (232/2015).
range: Edicto
url: >-
  https://www.xunta.gal/dog/Publicados/2017/20170301/AnuncioG0084-071116-0001_gl.html
---
<p>Matías Recio Juárez, letrado da Administración de xustiza do Xulgado de Primeira Instancia e Instrución número 2 da Estrada, polo presente anuncio:</p>
    <p>No presente procedemento seguido por instancia de Carlos Picallo Tarrío fronte a Andrea Batista Pereira ditouse sentenza o 21.9.2016 que é do teor literal seguinte, que se transcribe na súa parte necesaria, cuxo encabezamento e resolución son do teor literal seguinte:</p>
    <p>Encabezamento</p>
    <p>Sentenza</p>
    <p>Xuíz que a dita: Alejandra Iglesias Cereijo</p>
    <p>Lugar: A Estrada</p>
    <p>Data: 21 de setembro de 2016</p>
    <p>Obxecto do xuízo: a declaración de divorcio do matrimonio formado polas partes mencionadas.</p>
    <p>Vistos por min, Alejandra Iglesias Cereijo, xuíz titular do Xulgado de Primeira Instancia e Instrución número 2 da Estrada, os autos de divorcio 232/2015, interposto por Carlos Picallo Tarrío, representado pola procuradora dos tribunais Raquel Puente Fernández e asistido de letrado José Francisco Parada Caramés, contra Andrea Batista Pereira, declarado en situación de rebeldía procesual. Intervén nos autos o Ministerio Fiscal.</p>
    <p>Resolución</p>
    <p>Estímase a demanda formulada por Carlos Picallo Tarrío, representado pola procuradora Sra. Puente Fernández, contra Andrea Batista Pereira, declarada en situación de rebeldía procesual.</p>
    <p>Declaro</p>
    <p>1. Disolto por divorcio o matrimonio contraído entre os litigantes o 3 de novembro de 2007, con todos os efectos legais que esta declaración comporta.</p>
    <p>2. Outórgase a garda e custodia do fillo menor a Carlos Picallo Tarrío.</p>
    <p>3. A patria potestade será exercida exclusivamente por Carlos Picallo Tarrío.</p>
    <p>4. Imponse a Andrea Batista Pereira unha pensión de alimentos de 160 euros, que se ingresará nos cinco primeiros días do mes na conta designada para o efecto, actualizándose a devandita cantidade conforme o IPC anual que publique o INE ou organismo que o substitúa na data un de xaneiro de cada ano.</p>
    <p>5. Os gastos extraordinarios aboaranse ao 50 % por ambos os proxenitores, terán tal consideración: gastos odontolóxicos non cubertos pola Seguridade Social, revisións tratamentos e aparatos dentais necesarios; gastos derivados de matrícula do conservatorio de música; libros, material e instrumentos relacionados co ensino musical do menor; gastos derivados das necesidades oftalmolóxicas do menor, lentes, lentes de contacto, tratamentos e operacións necesarias para diminución das dioptrías e análogos; gastos derivados de actividades extraescolares organizadas polo centro educativo, excursións, talleres e actividades deportivas; actividades deportivas organizadas por federacións deportivas.</p>
    <p>Non procede facer especial pronunciamento sobre custas.</p>
    <p>Notifíquese a presente resolución ás partes, facéndolles saber que non é firme e contra ela cabe interpoñer recurso de apelación que resolverá, se é o caso, a Audiencia Provincial de Pontevedra.</p>
    <p>Unha vez firme esta sentenza, remítase testemuño desta ao Rexistro Civil para que se faga a oportuna anotación marxinal no asento correspondente ao matrimonio dos cónxuxes que afecta.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenza.</p>
    <p>Que en virtude do acordado nos autos de referencia, e de conformidade co disposto nos artigos 156.4 e 164 da LAC, encontrándose a demandada Andrea Batista Pereira con domicilio e paradoiro descoñecido, expídese o presente, co fin de que sirva de notificación en forma a esta.</p>
    <p>A Estrada, 11 de outubro de 2016</p>
    <footer><p>O letrado da Administración de xustiza</p></footer>

