---
date: '1999-06-07'
id: '9546'
page: 7
number: 107
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 1 de xuño de 1999 pola que se determinan os servicios mínimos
  dirixidos a garanti-los servicios prestados polo persoal do Servicio de
  Urxencias do Hospital do Meixoeiro durante a folga que se levará a efecto con
  carácter indefinido desde ás 8 horas do día 7 de xuño de 1999.
range: Orde
url: 'https://www.xunta.gal/dog/Publicados/1999/19990607/Anuncio9546_gl.html'
---
<p>O artigo 28.2º da Constitución española recoñece, como dereito fundamental da persoa, o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1998, do 9 de xuño (Diario Oficial de Galicia nº 116, do 20 de xuño), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde e diante de cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta o persoal do Servicio de Urxencias do Hospital do Meixoeiro, que se levará a efecto con carácter indefinido desde as 8 horas do día 7 de xuño de 1999, oído o comité de folga, esta consellería</p>
<p>DISPÓN:</p>
<p>Artigo 1º</p>
<p>A folga convocada con carácter indefinido desde as 8 horas do día 7 de xuño de 1999, que afecta o persoal do Servicio de Urxencias do Hospital do Meixoeiro enténdese condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-la adecuada cobertura dos servicios da institución sanitaria, en evitación de que se produzan graves prexuízos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga coa atención ós usuarios que, baixo ningún concepto, poden quedar desasistidos polas características do servicio dispensado.</p>
<p>Entrando na análise pormenorizada dos servicios mínimos, establécense os criterios rectores de deter</p>
<p>minación destes. Dada a necesidade de que quede garantida a actividade dun servicio de indubidable transcendencia na sanidade como son as urxencias hospitalarias, e na procura de conciliar ó máximo posible o dereito de folga dos traballadores coa atención urxente ós usuarios do servicio que baixo ningún concepto poden quedar desasistidos dadas as características do servicio dispensado, tanto no que se refire á súa organización coma ás peculiaridades da demanda asistencial, os servicios mínimos que se fixan resultan totalmente imprescindibles para mante-la adecuada cobertura da atención urxente ós usuarios.</p>
<p>Os ditos criterios rectores explicítanse do seguinte xeito:</p>
<p>-Persoal facultativo:</p>
<p>-O 75% na quenda de mañá e o 100% nas quendas de tarde e noite.</p>
<p>-Persoal sanitario non facultativo:</p>
<p>-ATS/DUE, o 80% na quenda de mañá e tarde e o 100% na quenda de noite.</p>
<p>-Auxiliares de enfermería, ó 100% na quenda de mañá e un 80% na quenda de tarde.</p>
<p>-Persoal non sanitario:</p>
<p>-Celadores, o 80% na quenda de mañá e tarde e o 100% na quenda de noite.</p>
<p>-Auxiliares administrativos: 1 efectivo na quenda de mañá, 2 na quenda de tarde e 1 na quenda de noite.</p>
<p>-Azafata, 1 efectivo na quenda de mañá e 1 na de tarde.</p>
<p>Artigo 2º</p>
<p>A designación nominal, con carácter rotatorio, do persoal que deberá cubri-los distintos servicios será determinado polo director-xerente do centro, procedéndose á súa publicación nos taboleiros de anuncios do centro de traballo.</p>
<p>Artigo 3º</p>
<p>Os prazos e alteracións no traballo por parte do persoal necesario para o mantemento dos servicios mínimos determinados no anexo serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE, nº 58, do 9 de marzo).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 1 de xuño de 1999.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Servicios mínimos</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Mañá</td><td>Tarde</td><td>Noite</td></tr>
<tr><td></td></tr>
</tbody></table>
<table><tbody><tr><td>FEA</td><td>3</td><td>3</td><td>2</td></tr>
<tr><td></td></tr>
<tr><td>ATS/DUE</td><td>4</td><td>4</td><td>4</td></tr>
<tr><td></td></tr>
<tr><td>Aux. Enfer.</td><td>3</td><td>3</td><td>3</td></tr>
<tr><td></td></tr>
<tr><td>Celador</td><td>4</td><td>4</td><td>4</td></tr>
<tr><td></td></tr>
<tr><td>Aux. Adtvo.</td><td>1</td><td>2</td><td>1</td></tr>
<tr><td></td></tr>
<tr><td>Azafata</td><td>1</td><td>1</td><td>0</td></tr>
<tr><td></td></tr></tbody></table>

