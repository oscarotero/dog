---
date: '2005-08-12'
page: 14
number: 155
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 231/2005, do 11 de agosto, polo que se establecen os centros
  directivos dependentes da Presidencia da Xunta de Galicia.
range: Decreto
---
<p>Polo Decreto 211/2005, do 3 de agosto, estableceuse a estrutura orgánica da Xunta de Galicia. En virtude do disposto nel, e tendo en conta os criterios de economía e eficacia que deben inspirar a actuación e organización administrativa e as áreas de competencias que, pola súa importancia e natureza, convén que queden adscritas á Presidencia da Xunta de Galicia, este decreto fixa os órganos superiores que dependerán da Presidencia da Xunta de Galicia.</p>
<p>Na súa virtude e segundo o disposto no artigo 4 da Lei de Galicia 1/1983, do 22 de febreiro, reguladora da Xunta e do seu presidente, modificada pola Lei de Galicia 11/1988, do 20 de outubro, por proposta do conselleiro de Presidencia, Administracións Públicas e Xustiza e logo de deliberación do Consello da Xunta de Galicia, na súa reunión do día once de agosto de dous mil cinco,</p>
<p>DISPOÑO:</p>
<p>Artigo único.-Dependerán funcionalmente da Presidencia da Xunta de Galicia e organicamente da Consellería de Presidencia, Administracións Públicas e Xustiza os seguintes órganos superiores:</p>
<p>1. Secretaría Xeral da Presidencia:</p>
<p>1.1. Asesoría Xurídica Xeral, con nivel orgánico de dirección xeral.</p>
<p>1.2. Dirección Xeral do Gabinete de Presidencia.</p>
<p>2. Secretaría Xeral de Análise e Proxección.</p>
<p>3. Secretaría Xeral de Comunicación, á cal estará adscrita a Compañía de Radiotelevisión de Galicia.</p>
<p>3.1. Dirección Xeral de Comunicación Audiovisual.</p>
<p>4. Secretaría Xeral de Relacións Exteriores.</p>
<p>4.1. Dirección Xeral de Cooperación Exterior.</p>
<p>5. Secretaría Xeral de Emigración.</p>
<p>6. Secretaría Xeral de Política Lingüística.</p>
<p>Disposicións transitorias</p>
<p>Primeira.-Mediante orde do conselleiro de Presidencia, Administracións Públicas e Xustiza, determinarase a adscrición dos órganos dependentes das secretarías xerais e direccións xerais suprimidas como consecuencia da estrutura orgánica que se fixa nos artigos precedentes ás secretarías e centros</p>
<p>directivos correspondentes mentres non se regule por decreto a nova estrutura orgánica destes órganos.</p>
<p>Segunda.-Os órganos dependentes das secretarías e dos centros directivos que non fosen obxecto de supresión manterán a súa estrutura e funcións ata que se proceda ao desenvolvemento da estrutura contida neste decreto.</p>
<p>Disposición derrogatoria</p>
<p>Quedan derrogadas cantas disposicións de igual ou inferior categoría se opoñan ao disposto neste decreto e, en particular, aquela normativa que regule estruturas orgánicas a nivel de secretaría ou dirección xeral non recollidas neste decreto.</p>
<p>Disposicións derradeiras</p>
<p>Primeira.-Facúltase o conselleiro de Economía e Facenda para que dite as disposicións necesarias para a xestión dos créditos afectados pola nova estrutura administrativa, sen que en ningún caso se poida orixinar incremento de gasto.</p>
<p>Segunda.-A Consellería de Economía e Facenda realizará as modificacións orzamentarias necesarias para lle dar cumprimento ao disposto neste decreto.</p>
<p>Terceira.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, once de agosto de dous mil cinco.</p>
<p>Emilio Pérez Touriño</p>
<p>Presidente</p>
<p>José Luis Méndez Romeu</p>
<p>Conselleiro de Presidencia, Administracións Públicas</p>
<p>e Xustiza</p>

