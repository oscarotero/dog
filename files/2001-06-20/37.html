---
date: '2001-06-20'
id: 9EAE
page: 8
number: 119
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 27 de marzo de 2001 pola que se autoriza o cambio de
  localización dos viveiros denominados Olvido III e Olvido IV.
range: Resolución
url: 'https://www.xunta.gal/dog/Publicados/2001/20010620/Anuncio9EAE_gl.html'
---
<p>Visto o expediente instruído para efectos de outorgamento de autorización para o cambio de localización dos mencionados viveiros, apreciáronse os seguintes</p>
<p>A) Feitos.</p>
<p>Primeiro.-Mediante escrito de data 27-4-2000, Manuel Lestón Rey, DNI 33.183.574, na súa condición de titular, solicitou permiso para o cambio de localización do viveiro denominado Olvido IV -con concesión para a cuadrícula 28 do polígono Muros A- para a cuadrícula 100 do polígono Muros B.</p>
<p>Así mesmo, na mesma data, presentou outro escrito no que, como representante legal de Olvimar, S.L. (CIF B15268337), solicitou permiso para o cambio de localización do viveiro denominado Olvido III -con concesión para a cuadrícula 16 do polígono Muros A- para a cuadrícula 9 dese mesmo polígono Muros A.</p>
<p>Segundo.-O interesado aportou a documentación requirida para a tramitación neste tipo de procedementos.</p>
<p>Terceiro.-No expediente consta a seguinte documentación:</p>
<p>-Informe técnico das características e situación do viveiro.</p>
<p>-Informe das organizacións do sector.</p>
<p>B) Fundamentos de dereito.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (Diario Oficial de Galicia nº 101) e co Decreto 406/1996, do 7 de novembro, polo que se aproba o Tegulamento de viveiros de cultivos mariños nas augas de Galicia.</p>
<p>Segundo.-O expediente tramitouse de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vistos os antecedente citados e de acordo cos fundamentos de dereito, esta consellería</p>
<p>RESOLVE:</p>
<p>Outorgar ós seus titulares autorización para o cambio de localización dos viveiros que se indican:</p>
<p>-Subtipo: batea.</p>
<p>-Nome: Olvido III.</p>
<p>-Especies: mexillón (Mytilus galloprovincialis).</p>
<p>-Titular: Olvimar, S.L. (CIF: B15268337).</p>
<p>-Localización actual: cuadrícula: 16. Polígono: Muros A. Distrito: Muros (A Coruña).</p>
<p>-Nova localización: cuadrícula: 9. Polígono: Muros A. Distrito: Muros (A Coruña).</p>
<p>-Subtipo: batea.</p>
<p>-Nome: Olvido IV.</p>
<p>-Especies: mexillón (Mytilus galloprovincialis).</p>
<p>-Titular: Manuel Lestón Rey (DNI: 33.183.574).</p>
<p>-Localización actual: cuadrícula: 28. Polígono: Muros A. Distrito: Muros (A Coruña).</p>
<p>-Nova localización: cuadrícula: 100. Polígono: Muros B. Distrito: Muros (A Coruña).</p>
<p>Baixo as seguintes condicións:</p>
<p>Primeira.-O cambio de localización realizarase no prazo máximo de 3 (tres) meses contados desde o día seguinte ó da publicación no Diario Oficial de Galicia da presente resolución. Rematado o citado prazo sen que o cambio se levara a cabo, a autorización quedará sen efecto.</p>
<p>Segunda.-O viveiro contará coa pertinente autorización dos organismos competentes na materia para o traslado á nova localización.</p>
<p>Terceira.-A data de fondeo deberá ser comunicada con antelación suficiente, mediante escrito dirixido á Delegación Territorial desta consellería na Coruña, para os efectos de que este se realice baixo a supervisión e o control de persoal técnico do Servicio de Protección de Recursos.</p>
<p>Cuarta.-A concesión manterá os prazos, dereitos e obrigas da anterior localización.</p>
<p>Contra esta resolución, que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contecioso-administrativa, que se interporá no prazo de dous meses, contados en ámbolos dous casos desde o día seguinte ó da publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 27 de marzo de 2001.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

