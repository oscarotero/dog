---
date: '2001-06-20'
id: 9E0E
page: 8
number: 119
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 4 de xuño de 2001 pola que se dispón o nomeamento de vocal en
  representación da Cámara de Comercio, Industria e Navegación de Vigo no
  Consello de Administración da Autoridade Portuaria de Vigo.
range: Orde
url: 'https://www.xunta.gal/dog/Publicados/2001/20010620/Anuncio9E0E_gl.html'
---
<p>A Lei 27/1992, do 24 de novembro, de portos do Estado e a mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado sitas no seu territorio.</p>
<p>Os acordos do Consello da Xunta de Galicia do 5 e 26 de marzo de 1998 facultan o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Conforme o previsto no artigo 40 da Lei de portos do Estado e a mariña mercante, texto reformado pola Lei 62/1997, do 26 de decembro, a designación dos vocais do Consello de Administración deberá facerse necesariamente por proposta das administracións públicas e entidades e organismos representados no Consello de Administración, polo que, producido o falecemento do vocal anteriormente designado, a Cámara de Comercio, Industria e Navegación de Vigo eleva a proposta de nomeamento de representante no Consello de Administración da Autoridade Portuaria de Vigo, e en canto órgano competente,</p>
<p>DISPOÑO:</p>
<p>O nomeamento de José García Costas como vocal do Consello de Administración da Autoridade Portuaria de Vigo, en representación da Cámara de Comercio, Industria e Navegación de Vigo.</p>
<p>Santiago de Compostela, 4 de xuño de 2001.</p>
<p>José Cuíña Crespo</p>
<p>Conselleiro de Política Territorial,</p>
<p>Obras Públicas e Vivenda</p>

