---
date: '2011-05-27'
id: CA04-200511-1904
page: 11888
number: 102
agency: Consellería de Economía e Industria
section: I. Disposicións xerais.
title: >-
  CORRECCIÓN de  erros. Decreto 78/2011, do 14 de abril, polo que se establece a
  ordenación das funcións do control metrolóxico do Estado que corresponden á
  Comunidade Autónoma de Galicia, e se aproba o regulamento de vixilancia e
  inspección de instrumentos sometidos a control metrolóxico.
range: Corrección de decreto
url: >-
  https://www.xunta.gal/dog/Publicados/2011/20110527/AnuncioCA04-200511-1904_gl.html
---
<p>Advertidos erros no citado decreto, publicado no <em>Diario Oficial de Galicia</em> n.º 91, do 11 de maio de 2011, cómpre facer as seguintes correccións:</p>
    <p>Na páxina 8803, no artigo 2, números 3 e 4, onde di:</p>
    <p>«3. O control metrolóxico do Estado na fase de instrumentos en servizo poderá ser xestionado ben directamente pola consellería xa por si mesma xa mediante medios propios, ben indirectamente con medios alleos.</p>
    <p>4. No caso de xestión indirecta, a consellería con competencias en materia de industria realizará a oportuna convocatoria pública, na cal se indicarán as autorizacións que se concedan e os prazos correspondentes cumprindo os requisitos da Lei 30/2007, de 30 de outubro, de contratos do sector público».</p>
    <p>Debe dicir:</p>
    <p>«3. O control metrolóxico do Estado na fase de instrumentos en servizo será exercido: </p>
    <p>a) Directamente polos órganos da dirección xeral con competencias en materia de industria, ou mediante as entidades instrumentais que teñan o carácter de medios propios instrumentais e servizos técnicos.</p>
    <p>b) Indirectamente mediante contrato, de conformidade coa lexislación de contratos das administracións públicas.</p>
    <p>c) Mediante autorización dos organismos autorizados de verificación metrolóxica que considere necesarios.</p>
    <p>4. No suposto previsto na letra c) do número anterior a consellería con competencias en materia de industria efectuará a oportuna convocatoria pública con indicación das autorizacións a conceder e das bases reguladoras do seu outorgamento».</p>
    <p>Na páxina 8806, na disposición derradeira segunda, onde di: «... no anexo II», debe dicir: «...nos anexos».</p>

