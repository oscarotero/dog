---
date: '2012-11-19'
id: G2265-301012-0001
page: 43388
number: 220
agency: Xulgado de Primeira Instancia e Instrución número 2 de Ordes
section: V. Administración de xustiza.
title: EDICTO (460/2009).
range: Edicto
url: >-
  https://www.xunta.gal/dog/Publicados/2012/20121119/AnuncioG2265-301012-0001_gl.html
---
<p>No procedemento da referencia foi ditada sentenza do teor literal seguinte:</p>
    <p>«Resolvo que, estimando integramente a demanda presentada polo procurador Sr. Núñez Blanco en nome e representación de María Campelo Gómez, debo declarar e declaro:</p>
    <p>– A paternidade non matrimonial de Antonio Bouzas Pérez respecto de María Campelo Gómez ou, o que é o mesmo, que Antonio Bouzas Pérez é pai non matrimonial de María Campelo Gómez.</p>
    <p>– Que María Campelo Gómez non é filla non matrimonial de Antonio Campelo Souto.</p>
    <p>E acordo a oportuna rectificación no rexistro civil correspondente para adecuar o seu contido (Rexistro Civil de Ordes, folio 392, tomo 91-A) ao declarado na presente resolución, unha vez que esta adquira firmeza, inscribindo a María Campelo Gómez como María Bouzas Gómez.</p>
    <p>Non se fai expresa imposición de custas procesuais.</p>
    <p>Firme esta resolución, expídase testemuño desta ao rexistro civil correspondente para a súa anotación, inscrición da filiación paterna declarada nos termos indicados, e cancélese calquera mención que a contradixer.</p>
    <p>A presente resolución non é firme, e contra ela poderá interporse, por escrito, ante este xulgado, dentro dos vinte días seguintes á súa notificación, recurso de apelación para ante a Audiencia Provincial da Coruña.</p>
    <p>Así o pronuncio, mando e asino por esta miña sentenza».</p>
    <p>E como consecuencia do ignorado paradoiro dos herdeiros descoñecidos e incertos de Antonio Bouzas Pérez, expídese este edicto para que sirva de cédula de notificación.</p>
    <p>Ordes, 26 de setembro de 2012</p>
    <footer><p>O/A secretario/a xudicial</p></footer>

