---
date: '2012-11-19'
id: L428-291012-0001
page: 43480
number: 220
agency: Concello de Lugo
section: VI. Anuncios. b) Administración local.
title: >-
  ANUNCIO sobre as bases e a convocatoria do proceso selectivo para a cobertura
  en propiedade de sete prazas de técnico en Xardín de Infancia (unha delas
  reservada a discapacitados/as) deste concello.
range: Anuncio
url: >-
  https://www.xunta.gal/dog/Publicados/2012/20121119/AnuncioL428-291012-0001_gl.html
---
<p>No <em>Boletín Oficial</em> da provincia de Lugo número 157, do 9 de xullo de 2008, publicáronse as bases xerais para acceso en propiedade a prazas de funcionarios e persoal laboral do Concello de Lugo, en quenda libre.</p>
    <p>Estas bases xerais foron modificadas por acordo da Xunta de Goberno Local e publicada esta modificación no Boletín Oficial da provincia de Lugo número 51, do 4 de marzo de 2009.</p>
    <p>No Boletín Oficial da provincia de Lugo número 244, do 23 de outubro de 2012, publicouse a resolución das bases específicas e convocatoria que rexerán, xunto coas anteriores bases xerais, o seguinte proceso selectivo:</p>
    <p>Persoal funcionario (quenda libre):</p>
    <p>– Resolución 12008591. 7 prazas de técnico/a en Xardín de Infancia (unha delas reservada a discapacitados/as) encadradas na escala de Administración especial; subescala: técnica; clase: auxiliar; grupo de titulación C, subgrupo C1. Sistema selectivo: oposición.</p>
    <p>O prazo de presentación de solicitudes será de vinte días naturais, contados desde o día seguinte ao da publicación do correspondente anuncio no Boletín Oficial del Estado.</p>
    <p>Lugo, 24 de outubro de 2012</p>
    <footer><p>José Clemente López Orozco<br>Alcalde</p></footer>

