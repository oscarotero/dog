---
date: '2012-11-19'
id: G0165-301012-0001
page: 43462
number: 220
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ORDE do 19 de outubro de 2012 pola que se autoriza a transmisión mortis causa
  e inter vivos da concesión e da batea Pilar II.
range: Orde
url: >-
  https://www.xunta.gal/dog/Publicados/2012/20121119/AnuncioG0165-301012-0001_gl.html
---
<p>Visto o expediente instruído para efectos de transmisión da batea <em>Pilar II</em> e da concesión administrativa que o ampara, resulta:</p>
    <p>a) Antecedentes.</p>
    <p>Primeiro. Mediante escrito do 19 de outubro de 2012, Josefina Vicente Buceta, como única herdeira de Ramón Manuel Pérez Vicente, o cal faleceu o 15 de xaneiro de 2012, solicita autorización para a transmisión <em>inter vivos</em> por renuncia dela a favor das súas fillas María Sandra e María José Pérez Vicente da concesión e da batea <em>Pilar II</em>.</p>
    <p>Segundo. O informe do Servizo de Protección dos Recursos sobre as características da batea é favorable.</p>
    <p>b) Consideracións legais e técnicas.</p>
    <p>Primeiro. Este órgano é competente para resolver o expediente de conformidade coa Lei 6/2009, do 11 de decembro (DOG nº 243, do 15 de decembro), de modificación da Lei 11/2008, do 3 de decembro (DOG nº 243, do 16 de decembro), de pesca de Galicia, e coa Resolución do 12 de abril de 2012, de delegación de sinatura en materia de acuicultura nos titulares das xefaturas de Coordinación da Área do Mar da Consellería do Medio Rural e do Mar.</p>
    <p>Segundo. O expediente segiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, de 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos</em>, a favor de María Sandra Pérez Vicente (52457652B) e María José Pérez Vicente (33248603X), da concesión que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: <em>Pilar II</em>.</p>
    <p>Localización:</p>
    <p>Cuadrícula nº: 38.</p>
    <p>Polígono: H.</p>
    <p>Distrito: Caramiñal (A Coruña).</p>
    <p>Especies autorizadas: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde outorgamento: 22.2.1953.</p>
    <p>Remate vixencia: 15.12.2019.</p>
    <p>Actual titular: Ramón Manuel Pérez Vicente (52457658W) 100 % privativo.</p>
    <p>Novas titulares: María Sandra Pérez Vicente (52457652B) 1/2 privativo e María José Pérez Vicente (33248603X) 1/2 privativo.</p>
    <p>Baixo as seguintes condicións:</p>
    <p>Primeira. O actual titular deberá presentar no prazo máximo dun mes, contado desde o día seguinte ao da publicación da presente resolución no <em>Diario Oficial de Galicia</em>, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. As novas titulares da concesión quedan subrogadas nos dereitos e obrigas do anterior, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Medio Rural e do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 19 de outubro de 2012</p>
    <footer><p>P.D. (Resolución do 12.4.2012)<br>Juan Carlos Barreiro González<br>Xefe de Coordinación da Área do Mar</p></footer>

