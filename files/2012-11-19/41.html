---
date: '2012-11-19'
id: CA04-261012-0002
page: 43447
number: 220
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 23 de outubro de 2012, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Foz (expediente IN407A 2012/76-2, 8044 AT).
range: Resolución
url: >-
  https://www.xunta.gal/dog/Publicados/2012/20121119/AnuncioCA04-261012-0002_gl.html
---
<p>Visto o expediente para o outorgamento de autorización administrativa e aprobación do proxecto de execución das instalacións eléctricas que a seguir se cita:</p>
    <p>Solicitante: Vilares Lugo, S.L.</p>
    <p>Domicilio social: r/ San Roque, 59, entresollado B. 27002 Lugo.</p>
    <p>Denominación: LMTS, CT Fonte da Cruz e RBTS para edificio sito na r/ Fonte da Cruz, nº 4-6.</p>
    <p>Situación: concello de Foz.</p>
    <p>Características técnicas: </p>
    <p>• LMTS a 20 kV en canalización existente e proxectada, consistente en anelar entre o CT Ribadeo e o CT Volconsa o CT Fonte da Cruz (proxectado), cunha lonxitude de 140 metros de condutor proxectado tipo RHZ-240.</p>
    <p>• CT Fonte da Cruz en edificio non prefabricado, no cal se instalan dúas celas de liña e unha de protección cunha potencia proxectada 630 kVA e unha relación de transformación de 20.000/400-230 V.</p>
    <p>• RBTS con orixe no CT Fonte da Cruz (proxectado) e final nas BTV do edificio, cunha lonxitude de 75 metros en condutor tipo RV-240 mm.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguranza establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 23 de outubro de 2012</p>
    <footer><p>José Manuel Vázquez Leirado<br>Xefe territorial de Lugo</p></footer>

