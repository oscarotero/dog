---
date: '2019-05-20'
id: L205-260419-0003
page: 24436
number: 94
agency: Concello de Caldas de Reis
section: VI. Anuncios. b) Administración local.
title: >-
  ANUNCIO de exposición pública do expediente de orde de execución para a
  xestión da biomasa vexetal de parcelas de propietarios descoñecidos ou de
  propietarios aos cales non se lles puido practicar a notificación (expediente
  2372/2018).
range: Anuncio
url: >-
  https://www.xunta.gal/dog/Publicados/2019/20190520/AnuncioL205-260419-0003_gl.html
---
<p>En cumprimento do previsto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia:</p>
    <p>«3. Cando non se poida determinar a identidade da persoa responsable da xestión da biomasa vexetal e retirada de especies arbóreas prohibidas ou resulte infrutuosa a notificación da comunicación a que se refire o número anterior, esta efectuarase mediante un anuncio no <em>Boletín Oficial del Estado</em> e no <em>Diario Oficial de Galicia</em>, no cal se incluirán os datos catastrais da parcela. Nestes supostos o prazo para o cumprimento computarase desde a publicación do anuncio no <em>Boletín Oficial del Estado»</em>.</p>
    <p>Para estes efectos, publícase a seguinte:</p>
    <p>«Providencia da alcaldía. Inicio do expediente de orde de execución nº 2372/2018 para xestión da biomasa vexetal.</p>
    <p>Ponse en coñecemento deste concello o seguinte feito: parcela 155 con ref. catastral 36005A042001550000TO na Requeixada (Nartallo)-Santo André, incumprindo franxas protección a vivenda na Requeixada, 27, por posible incumprimento das obrigas de xestión da biomasa vexetal na faixa de protección da rede secundaria.</p>
    <p>Confírmase o estado da parcela mediante o informe da policía local incorporado ao expediente indicando que o titular é descoñecido.</p>
    <p>No catastro a dita parcela figura como en investigación, artigo 33/2003 e, practicadas as oportunas dilixencias previas polo concello, no se puido averiguar a súaa titularidade.</p>
    <p>A Lei 2/2016, do 10 de febreiro, do solo de Galicia, o Decreto 143/2016, do 22 de setembro, polo que se aproba a lexislación de disciplina urbanística para o desenvolvemeno e aplicación da Lei do solo, e o Regulamento municipal de protección do ambiente, de limpeza pública e recollida de lixo (BOP núm. 232, do 2.12.1999), a Lei 3/2007, do 9 de abril, de prevención e defensa contra os incendios forestais de Galicia, e as modificacións introducidas pola Lei 7/2012, do 28 de xuño, de montes de Galicia, establecen a obriga dos propietarios dos terreos e inmobles de mantelos nunha situación de ornato, seguridade e salubridade adecuados, e é competencia dos concellos facer cumprir as ditas obrigas, ordenando aos seus propietarios, mediante o correspondente expediente e logo de audiencia aos interesados, a execución das actuacións necesarias para iso, é polo que, de acordo coas atribucións outorgadas pola lexislación vixente, dito a seguinte:</p>
    <p>Providencia:</p>
    <p>Primeiro. Iniciar o correspondiente expediente de orde de execución (nº  2372/2018) para a xestión da biomasa vexetal, pola parcela 155 con ref. catastral 36005A042001550000TO na Requeixada (Nartallo)-Santo André, de titularidade descoñecida, e incumprimento das obrigas na xestión da biomasa vexetal na faixa de protección da rede secundaria.</p>
    <p>Segundo. Concederlle audiencia ás persoas que se consideren interesadas para que no prazo de dez (10) días poidan consultar o expediente no negociado de Urbanismo das 9.00 ás 14.00 horas, de luns a venres, e formular alegacións e presentar documentos e xustificantes que xulguen oportunos na defensa dos seus intereses.</p>
    <p>Contra o presente acto, por tratarse dun acto de trámite, non cabe recurso.</p>
    <p>Caldas de Reis, 25 de abril de 2019</p>
    <footer><p>Juan Manuel Rey Rey<br>Alcalde presidente</p></footer>

