---
date: '2018-11-13'
id: G2348-231018-0002
page: 48829
number: 216
agency: Xulgado do Social número 5 da Coruña
section: V. Administración de xustiza.
title: EDICTO (DSP 129/2018).
range: Edicto
url: >-
  https://www.xunta.gal/dog/Publicados/2018/20181113/AnuncioG2348-231018-0002_gl.html
---
<p>Eu, María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento de despedimento/cesamentos en xeral 129/2018 deste xulgado do social, seguido por instancia de Miguel Pérez Parra contra Jesús Chans Cao, Trabajos Verticales 2016, S.L. sobre despedimento, se ditou a seguinte resolución:</p>
    <p>«Que debo estimar e estimo a demanda que en materia de despedimento foi interposta por Miguel Pérez Parra contra o empresario individual Jesús Chans Cao, e a entidade Trabajos Verticales 2016, S.L., e, en consecuencia, debo declarar e declaro improcedente o despedimento que Miguel Pérez Parra foi obxecto en data do 23 de decembro de 2017, condenando solidariamente a que a entidade Trabajos Verticales 2016, S.L., e o empresario individual Jesús Chans Cao, no prazo de cinco días desde a data de notificación da sentenza, opten entre a readmisión inmediata da demandante, nas mesmas condicións que rexían con anterioridade, con aboamento dos salarios de tramitación desde a data do despedimento, ata a notificación desta resolución, que ascenden a 44,84 euros diarios ou ben ao aboamento dunha indemnización por despedimento a razón de 2.096,60 euros.</p>
    <p>O aboamento da indemnización determinará a extinción do contrato de traballo, que se entenderá producida na data do cesamento efectivo no traballo.</p>
    <p>No suposto de non optar o empresario pola readmisión ou a indemnización, enténdese que procede a primeira.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes e fágaselles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación».</p>
    <p>E para que sirva de notificación en legal forma a Jesús Chans Cao e Trabajos Verticales 2016, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese aos destinatarios que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 23 de outubro de 2018</p>
    <footer><p>A letrada da Administración de xustiza</p></footer>

