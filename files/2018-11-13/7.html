---
date: '2018-11-13'
id: G0256-061118-0001
page: 48804
number: 216
agency: Axencia Turismo de Galicia
section: III. Outras disposicións.
title: >-
  RESOLUCIÓN do 2 de novembro de 2018 pola que se amplía o prazo de presentación
  da documentación xustificativa establecido na Resolución do 29 de decembro de
  2016 pola que se establecen as bases reguladoras para a concesión, en réxime
  de concorrencia competitiva, dos Premios Galicia Parabéns e se procede á súa
  convocatoria para os anos 2017 e 2018.
range: Resolución
url: >-
  https://www.xunta.gal/dog/Publicados/2018/20181113/AnuncioG0256-061118-0001_gl.html
---
<p>O día 23 de xaneiro de 2017 publicouse no Diario Oficial de Galicia a Resolución do 29 de decembro de 2016 pola que se establecen as bases reguladoras para a concesión, en réxime de concorrencia competitiva, dos Premios Galicia Parabéns e se procede á súa convocatoria para os anos 2017 e 2018 (TU201A).</p>
    <p>No artigo 14.2 das bases establécese que os concellos beneficiarios terán ata o 30 de novembro de 2018 para presentar a documentación xustificativa da subvención. Tendo en conta a complexidade da execución dos proxectos que se desenvolven ao longo de dúas anualidades, co fin de facer viables os procesos de execución e xustificación dos investimentos por parte das entidades beneficiarias, sen que con iso se cause prexuízo a terceiros, considérase necesario ampliar o prazo de xustificación.</p>
    <p>De acordo co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <h2>RESOLVO:</h2>
    <p>Artigo único. Ampliación do prazo de execución e xustificación</p>
    <p>Amplíase ata o día 20 de decembro de 2018 (incluído) o prazo para a execución e xustificación da fase correspondente á anualidade de 2018 dos investimentos que foron obxecto de subvención ao abeiro da Resolución do 29 de decembro de 2016 pola que se establecen as bases reguladoras para a concesión, en réxime de concorrencia competitiva, dos Premios Galicia Parabéns e se procede á súa convocatoria para os anos 2017 e 2018 (TU201A).</p>
    <p>Disposición derradeira única. Entrada en vigor</p>
    <p>A presente resolución entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 2 de novembro de 2018</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

