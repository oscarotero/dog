---
date: '2017-06-27'
id: G0426-150617-0007
page: 31584
number: 121
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 13 de xuño de 2017, da Xefatura Territorial da Coruña, polo que se
  empraza a interesada para ser notificada por comparecencia no expediente
  INC-CO-0126-2014 BIO.
range: Anuncio
url: >-
  https://www.xunta.gal/dog/Publicados/2017/20170627/AnuncioG0426-150617-0007_gl.html
---
<p>De conformidade co disposto no artigo 46 da Lei 39/2015, do 1 de outubro (BOE do 2 de outubro), do procedemento administrativo común das administracións públicas, logo de intentada a notificación persoal dúas veces, emprázase a interesada que se sinala no anexo para ser notificada por comparecencia. É tamén de aplicación o artigo 44 desta lei, segundo o cal esta notificación ten que ser feita no BOE, e será a data de publicación neste a que determine a eficacia do acto notificado.</p>
    <p>O acto foi adoptado polo xefe territorial.</p>
    <p>A comparecencia deberase efectuar no prazo de dez (10) días, contados desde o seguinte ao da publicación deste anuncio, na sede do Servizo Xurídico-Administrativo da Xefatura Territorial do Medio Rural, sita na rúa Vicente Ferrer, nº 2, Edificio Administrativo Monelos, 3º andar, ala sur (A Coruña), das 9.00 ás 14.00 horas, de luns a venres.</p>
    <p>Transcorrido o devandito prazo sen efectuarse a comparecencia, a notificación entenderase producida desde o día seguinte ao desta publicación.</p>
    <p>Contra esta resolución, que non pon fin á vía administrativa, poderase interpoñer recurso de alzada ante a conselleira do Medio Rural no prazo dun mes, contado desde o día seguinte ao da publicación do presente anuncio no BOE. </p>
    <p>A Coruña, 13 de xuño de 2017</p>
    <footer><p>Manuel Rodríguez Vázquez<br>Xefe territorial da Coruña</p></footer>
    <h2>ANEXO</h2>
    <p>Expediente: INC-CO-0126-2014 BIO.</p>
    <p>Denunciada: Isomán, S.L.</p>
    <p>Acto de notificación: imposición da vixesimoterceira multa coercitiva.</p>

