---
date: '1999-04-27'
id: 6EB6
page: 5
number: 79
agency: CONSELLERÍA DE INDUSTRIA E COMERCIO
section: IV. OPOSICIÓNS E CONCURSOS
title: >-
  Orde do 12 de abril de 1999 pola que se resolve a convocatoria para a
  provisión, polo sistema de libre designación, de varios postos de traballo
  vacantes na Consellería de Industria e Comercio.
range: Orde
url: 'https://www.xunta.gal/dog/Publicados/1999/19990427/Anuncio6EB6_gl.html'
---
<p>Convocada por Orde do 5 de febreiro de 1999 (DOG nº 33, do 18 de febreiro) a provisión, polo sistema de libre designación, de varios postos de traballo vacantes na Consellería de Industria e Comercio, esta consellería, no uso das facultades e atribucións conferidas pola Lei 4/1988, do 26 de maio, da función pública de Galicia, e os artigos 16 e 17 do Decreto 93/1991, do 20 de marzo, e no uso das facultades que lle confire o artigo 15.4º da dita lei,</p>
<p>DISPÓN:</p>
<p>Primeiro.-Resolve-la convocatoria para a provisión, polo sistema de libre designación, de varios postos de traballo vacantes na Consellería de Industria e Comercio, anunciada pola Orde do 5 de febreiro de 1999 (DOG nº 33, do 18 de febreiro).</p>
<p>Segundo.-Adxudicar destino, nos postos de traballo que se indican, ós funcionarios que se relacionan no anexo á presente orde.</p>
<p>Terceiro.-O cesamento no actual destino do funcionario que obtivo praza producirase no prazo de tres días contados a partir do seguinte ó da publicación desta orde no Diario Oficial de Galicia.</p>
<p>A toma de posesión da praza adxudicada deberá realizarse no prazo dos tres días seguintes ó do cesamento, se se trata da mesma localidade na que presta os seus servicios o funcionario, ou no prazo dun mes se se trata de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Cuarto.-O centro onde cause alta o funcionario realizará, dentro dos prazos establecidos no punto anterior, a dilixencia de toma de posesión.</p>
<p>Quinto.-Declarar deserto o posto de xefe do Servicio de Xestión Mineira.</p>
<p>Sexto.-Contra esta orde poderase interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia, comunicando previamente a esta consellería a vontade de interpoñelo, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 12 de abril de 1999.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO</p>
<p>NRP: 0961145946A2079.</p>
<p>Grupo: B.</p>
<p>Apelidos e nome: Menéndez Suárez, Carlos.</p>
<p>Denominación do posto de traballo: xefe do Servicio de Seguridade Industrial.</p>
<p>Centro directivo: Dirección Xeral de Industria.</p>
<p>Localidade: Santiago de Compostela.</p>
<p>Corpo/escala: especial.</p>
<p>Nivel: 28.</p>
<p>Corpo específico: 1.703.640.</p>
<p>NRP: 0935224946A2065.</p>
<p>Grupo: A.</p>
<p>Apelidos e nome: Iglesias Suárez, Juan José.</p>
<p>Denominación do posto de traballo: xefe do Servicio de Infraestructuras Enerxéticas.</p>
<p>Centro directivo: Dirección Xeral de Industria.</p>
<p>Localidade: Santiago de Compostela.</p>
<p>Corpo/escala: especial.</p>
<p>Nivel: 28.</p>
<p>Corpo específico: 1.703.640.</p>

