---
date: '1999-04-27'
id: 6F32
page: 5
number: 79
agency: CONCELLO DE BUEU
section: VI. ANUNCIOS
title: >-
  XVIII Edición do Premio de Novela Longa Eduardo Blanco Amor, organizado neste
  ano 1999 polo Concello de Bueu: bases do regulamento do premio.
range: XVIII
url: 'https://www.xunta.gal/dog/Publicados/1999/19990427/Anuncio6F32_gl.html'
---
<p>Bases do regulamento do premio.</p>
<p>Primeira.-O premio estará dotado coa cantidade de dous millóns de pesetas.</p>
<p>Segunda.-Poderán participar nel tódolos autores de calquera nacionalidade que presenten unha ou varias obras escritas en lingua galega na normativa oficial.</p>
<p>Terceira.-As novelas terán unha extensión mínima de 150 folios mecanografados por unha cara e a dous espacios.</p>
<p>Cuarta.-As obras enviaranse por correo, sen remite e baixo lema ó Concello de Bueu, rúa Eduardo Vincenti, s/n: 36930 Bueu (Pontevedra), coa indicación no sobre Premio de Novela Longa Eduardo Blanco Amor. En sobre adxunto, pechado e baixo o mesmo lema indicaranse o nome e enderezo do autor ou autora. De cada obra remitiranse cinco copias.</p>
<p>Quinta.-As obras presentadas terán que ser inéditas.</p>
<p>Sexta.-O prazo de admisión dos orixinais rematará o día 30 de xullo de 1999. O dictame darase a coñecer no mes de setembo, en xuntanza que terá lugar no salón de sesións da Casa do Concello de Bueu.</p>
<p>Sétima.-A concesión do premio non implicará cesión dos dereitos de propiedade sobre a obra premiada. As obras non premiadas seranlles devoltas ós autores que o soliciten no prazo dun mes contado desde o día do veredicto.</p>
<p>Oitava.-A entrega do premio terá lugar no mes de decembro, nun acto público no que se tentará a difusión da novela gañadora.</p>
<p>Novena.-O premio poderá quedar deserto de non existiren obras de calidade a xuízo do xurado. Neste caso o importe do premio destinarase a divulga-la obra de Eduardo Blanco Amor entre as escolas e os centos culturais de Galicia.</p>
<p>Décima.-O feito de concorreren a este premio presupón que os autores aceptan as bases del.</p>
<p>Décimo primeira.- O xurado do premio, nomeado nesta ocasión polo Concello de Bueu, estará composto por cinco membros que deberán ser escritores ou críticos literarios da literatura galega.</p>
<p>Décimo segunda.-O xurado fará públicas as razóns nas que se fundou para a concesión do premio.</p>
<p>Bueu, 15 de marzo de 1999.</p>
<p>José Novas Piñeiro</p>
<p>Alcalde</p>

