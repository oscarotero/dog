---
date: '2012-11-27'
id: G1096-131112-0002
page: 44708
number: 226
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 7 de novembro de 2012 pola que se notifica a imposición dunha multa
  coercitiva (expediente IU3/16/2011-A1), devolta polo servizo de Correos por
  resultar o seu destinatario ausente na repartición.
range: Cédula
url: >-
  https://www.xunta.gal/dog/Publicados/2012/20121127/AnuncioG1096-131112-0002_gl.html
---
<p>O subdirector da Axencia de Protección da Legalidade Urbanística ditou, por substitución da directora (artigo 3 do Decreto 51/2008, do 6 de marzo), o 23 de agosto de 2012, resolución pola que se impón unha multa coercitiva a José Manuel Costas Estévez, como consecuencia de incumprir a Resolución do 14 de febreiro de 2012 pola que se ordena a demolición de muros de contención de pedra para edificación e a reposición dos terreos afectados polas obras de escavación e explanación de parcela ao estado anterior, no lugar de Fondo de Cea, As Pedreiras, no termo municipal de San Cristovo de Cea, provincia de Ourense.</p>
    <p>Ao non poderse realizar a notificación persoal daquela resolución, mediante a presente cédula, e ao amparo do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado a devandita resolución. </p>
    <p>Tendo en conta que o acto non se publica na súa integridade, comunícaselle ao interesado que o texto íntegro da resolución que se notifica encóntrase á súa disposición nas dependencias da Axencia de Protección da Legalidade Urbanística, situadas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra esta resolución, o interesado pode interpoñer recurso de reposición ante a directora da Axencia de Protección da Legalidade Urbanística no prazo dun mes, contado a partir do día seguinte a aquel no que se produza a notificación, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste, e lle sirva de notificación ao citado interesado en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 7 de novembro de 2012</p>
    <footer><p>Por substitución (Artigo 3 do Decreto 51/2008, do 6 de marzo)<br>José María Domínguez Blanco <br>Subdirector da Axencia de Protección da Legalidade Urbanística</p></footer>

