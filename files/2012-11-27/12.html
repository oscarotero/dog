---
date: '2012-11-27'
id: CA01-211112-0002
page: 44613
number: 226
agency: Consellería de Facenda
section: IV. Oposicións e concursos.
title: >-
  ORDE do 20 de novembro de 2012 pola que se convocan para a elección de destino
  definitivo os/as aspirantes que superaron o proceso selectivo para o ingreso
  no corpo auxiliar da Xunta de Galicia, subgrupo C2, convocado pola Orde do 21
  de xullo de 2011.
range: Orde
url: >-
  https://www.xunta.gal/dog/Publicados/2012/20121127/AnuncioCA01-211112-0002_gl.html
---
<p>En virtude da Orde da Consellería de Facenda do 21 de xullo de 2011 (DOG núm. 142 do 26 de xullo) convocouse o proceso selectivo para o ingreso no corpo auxiliar da Xunta de Galicia, subgrupo C2.</p>
    <p>O tribunal designado para cualificar o dito proceso acordou facer pública e elevar á Dirección Xeral da Función Pública a relación de aspirantes que o superaron na súa Resolución do 15 de maio de 2012 (DOG núm. 102, do 30 de maio) </p>
    <p>Posteriormente, en virtude da Orde do 5 de outubro de 2012 (DOG núm. 195, do 11 de outubro) aceptouse a renuncia dunha aspirante e declarouse a superación do dito proceso selectivo por parte dunha nova opositora, de acordo coa relación complementaria elaborada para tal efecto polo tribunal. </p>
    <p>Co obxecto de que os/as aspirantes que superaron o dito proceso selectivo poidan ser nomeados funcionarios do corpo auxiliar da Xunta de Galicia, subgrupo C2, e segundo o disposto na Lei 7/2007, do 12 de abril, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia e demais normativa concordante, esta consellería </p>
    <p class="dog-centrado-sin-cursiva-c-a">DISPÓN:</p>
    <p>Convocar os/as aspirantes que superaron o proceso selectivo para o ingreso no corpo auxiliar da Xunta de Galicia, subgrupo C2, ao acto de elección de destino definitivo que terá lugar no salón de actos núm. 2 pequeno da Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 30 de novembro de 2012 ás 10.00 horas.</p>
    <p>Os/as aspirantes convocados poderán elixir entre os postos que se relacionan no anexo desta orde segundo a orde acadada no proceso selectivo, sempre que reúnan as condicións exixidas nel.</p>
    <p>Os/as aspirantes deberán ir provistos de DNI ou outro documento que acredite fidedignamente a súa identidade; no caso de non comparecer persoalmente, poderán ser representados por terceiras persoas con poder notarial suficiente.</p>
    <p>Aos/ás aspirantes que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas e ao número obtido no proceso selectivo, unha vez concluído o proceso de adxudicación das prazas aos/ás aspirantes presentes ou representados, entre as que queden sen adxudicar.</p>
    <p>Os aspirantes poderán solicitar ser declarados en excedencia voluntaria por prestación de servizos no sector público ou por interese particular reguladas no artigo 57.1 do Decreto lexislativo 1/2008, do 13 de marzo -redacción dada polo artigo 25 da Lei 15/2010, do 28 de decembro (DOG núm. 250, do 30 de decembro)-. No primeiro suposto deberán presentarse ao chamamento cun certificado do responsable da súa unidade de persoal en que conste a condición coa que presta servizos na actualidade.</p>
    <p>Contra esta orde, que pon fin á vía administrativa, poderase presentar recurso potestativo de reposición ante a conselleira de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de novembro de 2012</p>
    <footer><p>Elena Muñoz Fonteriz <br>Conselleira de Facenda</p></footer>

