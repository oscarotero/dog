---
date: '2012-11-27'
id: CA02-311012-0006
page: 44666
number: 226
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 24 de outubro de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada solicitada por Xilo Galicia, S.L. para as
  instalacións do complexo xestor de residuos localizado no concello das
  Somozas. (Número de autorización 2006/0156_NAA/IPPC_164. Clave do expediente
  de renovación 2012-IPPC-M-111).
range: Anuncio
url: >-
  https://www.xunta.gal/dog/Publicados/2012/20121127/AnuncioCA02-311012-0006_gl.html
---
<p>Con data do 30.4.2008 outorgouse a Xilo Galicia, S.L. a autorización ambiental integrada 2006/0156_NAA/IPPC_164 para as instalacións do complexo xestor de residuos localizado no concello das Somozas (A Coruña) da que é titular. Nesta autorización estableceuse unha vixencia de cinco anos contados a partir do día seguinte da súa notificación ao titular, que se efectuou o 19.5.2008.</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que transcorrido o prazo de vixencia da autorización, esta debe ser renovada e, se é o caso, actualizada. Atendendo ao indicado, e para os efectos previsto no artigo 7.2 do Real decreto 509/2007, do 20 de abril, polo que se aproba o Regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polos documentos titulados:</p>
    <p>– «Documento técnico para a renovación da autorización ambiental integrada das instalacións de Xilo Galicia, S.L. Concello das Somozas. Setembro de 2012».</p>
    <p>Co fin de que calquera interesado poida consultala e, se é o caso, formular no devandito prazo as alegacións, suxestións ou observacións que considere convenientes. O citado documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental - Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Xefatura Territorial da Coruña da Consellería de Medio Ambiente, Territorio e Infraestruturas (r/ Vicente Ferrer, 2, 15008 A Coruña).</p>
    <p>– Concello de As Somozas (r/ Igrexa, 1, 15565 As Somozas).</p>
    <p>Santiago de Compostela, 24 de outubro de 2012</p>
    <footer><p>Xusto de Benito Basanta<br>Secretario xeral de Calidade e Avaliación Ambiental</p></footer>

