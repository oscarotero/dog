---
date: '2012-11-27'
id: G2344-061112-0001
page: 44645
number: 226
agency: Xulgado do Social número 1 da Coruña
section: V. Administración de xustiza.
title: EDICTO (756/2011).
range: Edicto
url: >-
  https://www.xunta.gal/dog/Publicados/2012/20121127/AnuncioG2344-061112-0001_gl.html
---
<p>María Blanco Aquino, secretaria xudicial do Xulgado do Social número 1 da Coruña, fago saber:</p>
    <p>Que no procedemento ordinario 756/2011 deste Xulgado do Social, seguido por instancia de Francisco Catoira Loureiro contra a empresa Transportes Óscar Jartin Sueiro, S.L., sobre ordinario, se ditou a seguinte resolución, cuxa parte dispositiva se xunta:</p>
    <p>Decisión</p>
    <p>Que estimando en parte a demanda interposta por Francisco Catoira Loureiro, con DNI 32791559 E, contra a empresa Transportes Óscar Jartin Sueiro, S.L., debo declarar e declaro que procede parcialmente, e condeno a empresa a que lle aboe ao demandante a suma de 5.726,28 euros, máis o xuro por mora do 10 %.</p>
    <p>Notifíqueselles a presente sentenza ás partes, facéndolles saber que esta non é firme e contra ela cabe interpor recurso de suplicación para ante a Sala do Social do Tribunal Superior de Xustiza de Galicia, anunciándoo mediante escrito ou comparecencia ante este xulgado no prazo de cinco días contados a partir do seguinte á súa notificación. De ser recorrente a empresa demandada deberá acreditar mediante a exhibición ante este xulgado o xustificante acreditativo de depositar a cantidade obxecto de condena (clave de ingreso 1531-60) na conta deste xulgado aberta en Banesto, e poderá substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista; deberase acreditar tamén na indicada conta (clave de ingreso 1531-34) a consignación da suma de 300 euros preceptivos para recorrer, sen cuxo cumprimento non se terá por anunciado o recurso.</p>
    <p>Así, por esta a miña sentenza, definitivamente xulgando en primeira instancia, o pronuncio, mando e asino.</p>
    <p>E para que sirva de notificación en legal forma a Transportes Óscar Jartin Sueiro, S.L., en ignorado paradoiro, expido a presente para a súa inserción no <em>Boletín Oficial</em> da provincia da Coruña.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 6 de novembro de 2012</p>
    <footer><p>A secretaria xudicial</p></footer>

