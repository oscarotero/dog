---
date: '2021-02-22'
id: G2410-010221-0003
page: 11111
number: 35
agency: Xulgado do Social número 1 de Santiago de Compostela
section: V. Administración de xustiza.
title: EDICTO (DOI 96/2020).
range: Edicto
url: >-
  https://www.xunta.gal/dog/Publicados/2021/20210222/AnuncioG2410-010221-0003_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de despedimento obxectivo individual 96/2020 deste xulgado do social, seguido por instancia de Concepción López Cisneros contra a empresa Bierzo Enxebre, S.L., sobre despedimento, ditouse a seguinte resolución, cuxos termos do acordo e a parte dispositiva son como segue:</p>
    <p>A empresa demandada recoñece a improcedencia do despedimento con data de efectos do día 6.1.2020 e, en consecuencia, ofrece á traballadora en concepto de indemnización a cantidade neta de 18.077,24 euros. Así mesmo, a empresa recoñece o débito dos salarios de outubro de 2019 a xaneiro de 2020, así como a quitanza correspondente, o que ascende a unha cantidade de 5.141,45 euros.</p>
    <p>En consecuencia, a cantidade total en concepto de salarios e indemnización ascende á cantidade de 23.218,69 euros, que serán aboados na súa totalidade na conta bancaria onde a traballadora habitualmente viña percibindo os seus emolumentos antes do día 15 de xullo de 2020.</p>
    <p>A traballadora subscribe as manifestacións anteriores realizadas e acepta o ofrecemento da empresa das cantidades expresadas e a forma de pagamento, e manifesta que co cobramento das devanditas cantidades se entenderá totalmente saldada e liquidada sen nada máis que reclamar.</p>
    <p>Parte dispositiva</p>
    <p>Acordo: apróbase a conciliación alcanzada entre as partes, nos termos expresados na comparecencia previa a esta resolución.</p>
    <p>Arquívense as actuacións.</p>
    <p>E para que sirva de notificación en legal forma a Bierzo Enxebre, S.L., en ignorado paradoiro, expido a presente para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 1 de febreiro de 2021</p>
    <footer><p>A letrada da Administración de xustiza</p></footer>

