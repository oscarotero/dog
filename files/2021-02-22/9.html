---
date: '2021-02-22'
id: O92-120221-0002
page: 11087
number: 35
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución do 18 de febreiro de 2021 pola que se modifica a
  Resolución do 26 de novembro de 2020 pola que se dá publicidade do Acordo do
  Consello de Dirección que aproba as bases reguladoras das axudas para a
  instalación, reforma e adaptación das terrazas dos establecementos de
  hostalaría e restauración e a adquisición de elementos de envasado e
  empaquetado para o servizo de consumo no domicilio, cofinanciadas polo Fondo
  Europeo de Desenvolvemento Rexional, no marco do programa operativo Feder
  Galicia 2014-2020, e se procede á súa convocatoria en réxime de concorrencia
  non competitiva para o ano 2021 (código de procedemento IG524E).
range: Resolución
url: >-
  https://www.xunta.gal/dog/Publicados/2021/20210222/AnuncioO92-120221-0002_gl.html
---
<p>BDNS (Identif.): 536335.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index):</p>
    <p>Primeiro. Modificación do título das bases reguladoras</p>
    <p>Resolución do 26 de novembro de 2020 pola que se dá publicidade ao acordo do Consello de Dirección que aproba as bases reguladoras das axudas para a instalación, reforma e adaptación das terrazas dos establecementos de hostalaría e restauración e a adquisición de elementos de envasado e empaquetado para o servizo de consumo no domicilio, financiadas polo Fondo Europeo de Desenvolvemento Rexional, no marco do programa operativo Feder Galicia 2014-2020, como parte da resposta da UE á pandemia de COVID-19 e se procede á súa convocatoria en réxime de concorrencia non competitiva para o ano 2021 (código de procedemento IG524E).</p>
    <p>Segundo. Modificación do crédito orzamentario</p>
    <p>O crédito dispoñible para concesións nesta convocatoria aboarase con cargo á aplicación orzamentaria 06.A1-741A-7700 por un importe de 6.400.000 € con cargo ao ano 2021 e con cargo á partida orzamentaria 06.A1-741A-4702 por un importe de 600.000 € para o ano 2021.</p>
    <p>Santiago de Compostela, 18 de febreiro de 2021</p>
    <footer><p>Patricia Villajos Grande<br>Xerente do Instituto Galego de Promoción Económica</p></footer>

