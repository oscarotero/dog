---
date: '2021-02-22'
id: G1096-090221-0001
page: 11167
number: 35
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 9 de febreiro de 2021 pola que se notifica a resolución do
  expediente de reposición da legalidade urbanística PON/274/2019-RP1.
range: Cédula
url: >-
  https://www.xunta.gal/dog/Publicados/2021/20210222/AnuncioG1096-090221-0001_gl.html
---
<p>O director da Axencia de Protección da Legalidade Urbanística, o día 28 de decembro de 2020, ditou resolución pola que se ordena o arquivamento do expediente incoado en relación co uso do solo para publicidade mediante a utilización de soportes publicitarios perceptibles desde a vía pública na rúa Ventura González Prieto, parroquia de Teis, no termo municipal de Vigo, provincia de Pontevedra, xa que transcorreu o prazo de caducidade da acción para repoñer a legalidade urbanística vulnerada.</p>
    <p>Ao non poderse realizar a notificación persoal daquela resolución a Rosa Gómez Taboada, mediante esta cédula e ao abeiro do disposto no artigo 44 da Lei 39/2015, de 1 de outubro, de procedemento administrativo común das administracións públicas, notifícaselle á interesada a devandita resolución por medio dun anuncio no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber á interesada que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o devandito, prazo a notificación entenderase producida.</p>
    <p>Contra a devandita resolución, que pon fin á vía administrativa, a interesada pode interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación á citada interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 9 de febreiro de 2021</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

