---
date: '2001-04-26'
id: 6F56
page: 5
number: 81
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial de proxecto expropiatorio por taxación conxunta
  de terreo non incorporado á xunta de compensación do polígono 1 do PERI II-12
  A Florida B (expediente 137/413).
range: Anuncio
url: 'https://www.xunta.gal/dog/Publicados/2001/20010426/Anuncio6F56_gl.html'
---
<p>O consello da Xerencia Municipal de Urbanismo, en sesión do 5 de abril de 2001, adoptou, entre outros, o seguinte acordo:</p>
<p>Primeiro.-Aplica-lo procedemento expropiatorio de taxación conxunta ós terreos non incorporados á xunta de compensación do ámbito do polígono 1</p>
<p>do PERI II-12 A Florida B, os cales se describen na parte dispositva do presente acordo.</p>
<p>Segundo.-Aprobar inicialmente o proxecto expropiatorio presentado pola devandita xunta de compensación no 26-2-2001 e redactado polo arquitecto Teodoro de Francisco Antes.</p>
<p>Terceiro.-Somete-lo expediente a información pública polo prazo dun mes mediante a inserción de anuncios no DOG e nun xornal dos de maior circulación da provincia, con notificación individualizada das follas separadas do prezo xusto a tódolos que aparecen como titulares de bens ou dereitos no expediente, nos termos do artigo 145, puntos 2, 3 e 4 da Lei 1/1997, do 24 de marzo, do solo de Galicia.</p>
<p>Procédese ó trámite de información pública do citado proxecto significando que o prazo de exposición se entenderá aberto desde a primeira publicación ata o remate do mes contado desde o derradeiro anuncio. A documentación atópase na Oficina de Información da Xerencia Municipal de Urbanismo ó dispor do público.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados persoalmente.</p>
<p>Vigo, 17 de abril de 2001.</p>
<p>Lóis Pérez Castrillo</p>
<p>Alcalde-presidente da Xerencia Municipal de Urbanismo</p>

