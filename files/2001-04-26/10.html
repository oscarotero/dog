---
date: '2001-04-26'
id: '6E92'
page: 5
number: 81
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 22 de marzo de 2001, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da revisión salarial do convenio colectivo da empresa Botamavi,
  S.L.
range: Resolución
url: 'https://www.xunta.gal/dog/Publicados/2001/20010426/Anuncio6E92_gl.html'
---
<p>Vista a acta da revisión salarial para o ano 2001, do convenio colectivo para a empresa Botamavi, S.L., con nº de código 3603192, que tivo entrada nesta delegación provincial o día 19-3-2001, subscrita en representación da parte económica pola representación da empresa, e da parte social, polo delegado de persoal, en data 26-2-2001. De conformidade co disposto no artigo 15 do convenio colectivo e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo 22 de marzo de 2001.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta do acordo</p>
<p>En Vigo, o 26 de febreiro de 2001.</p>
<p>Reunidos:</p>
<p>José Manuel García Vázquez, en calidade de administrador da empresa Botamavi, S.L.</p>
<p>Miguel García Agrafojo, en representación dos traballadores.</p>
<p>Ramiro Otero Rodríguez e Mª Cristina Fernández Silva, na súa calidade de asesores, o primeiro da central sindical e a segunda da empresa.</p>
<p>Na sede do domicilio social da empresa, reúnense os sinalados (logo da convocatoria cursada para o efecto), integrantes da comisión negociadora do convenio colectivo da empresa Botamavi, S.L., co obxecto de dar cumprimento ó previsto nos seus artigos 15 e 16 sobre revisión salarial, así como incorpora-los acordos, sobre as materias sociais que a seguir se desenvolven:</p>
<p>Primeira.-Acórdase aplica-la variación anual equivalente ó 4% sobre os conceptos especificados no artigo 15 do convenio colectivo, repercutindo as diferencias por atrasos que correspondan sobre as retribucións aplicadas nos recibos de nómina do pasado mes de xaneiro.</p>
<p>Segunda.-Acórdase retribuí-los traballadores cunha compensación económica como consecuencia daquelas situacións que sen prestar apoio efectivo, han de permanecer á disposición da empresa. A contía do dito complemento de dispoñibilidade será de 730 pesetas/hora exclusivo do persoal de terra e 1.350 pesetas/hora aplicables ó persoal marítimo.</p>
<p>Terceira.-Acórdase compensa-los traballadores que ó longo do mes prestan servicios, en lugar distinto ó traballo habitual (recinto portuario) e que se corresponde cos peiraos de Cangas, Moaña, Rande e A Chapela, a empresa aboará a cada traballador a cantidade de 4.125 pesetas/día, efectivo de desprazamento.</p>
<p>Cuarta.-Se ben se ampliou o prazo para adapta-los compromisos por pensións segundo o establecido no Real decreto 1588/1999, ata o próximo 16 de novembro de 2002, neste acto a empresa comprométese a solicitar orzamento para promover e contratar un plan de pensións do sistema de emprego en cumprimento da citada normativa.</p>
<p>E en proba de conformidade de todo canto antecede, asínase a presente acta no lugar e data expresados no encabezamento.</p>
<p>J. Manuel García Vázquez</p>
<p>Administrador</p>
<p>Mª Cristina Fernándz Silva</p>
<p>Asesora</p>
<p>Miguel J. García Agrafojo</p>
<p>Representante dos traballadores</p>
<p>Ramiro Otero Rodríguez</p>
<p>Asesor</p>

