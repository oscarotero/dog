---
date: '2021-06-24'
id: G0596-180621-0002
page: 31919
number: 119
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 17 de xuño de 2021, da Xefatura Territorial de Ourense, pola que
  se someten a información pública as solicitudes de autorización administrativa
  previa e de autorización administrativa de construción do proxecto de
  ampliación das instalacións electromecánicas do interior do edificio da
  Central hidroeléctrica de Cerves, nos concellos de Melón e Ribadavia
  (expediente IN408A 2021/1-3).
range: Resolución
url: >-
  https://www.xunta.gal/dog/Publicados/2021/20210624/AnuncioG0596-180621-0002_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométense a información pública as solicitudes de autorización administrativa previa e de autorización administrativa de construción para as instalacións eléctricas que se describen a continuación: </p>
    <p>Denominación: proxecto electromecánico do proxecto de mellora do interior do edificio da Central hidroeléctrica do río Cerves e aumento de caudal.</p>
    <p>Situación: concellos de Melón e Ribadavia (Ourense).</p>
    <p>Concesionaria: Naturgy Wind, S.L.U.; CIF: B64645146.</p>
    <p>Solicitante/arrendatario: Hidroeléctrica del Giesta, S.L.; CIF: B15349251. Cantón Grande nº 6-6º; 15003 A Coruña.</p>
    <p>Características técnicas: </p>
    <p>Instalacións electromecánicas: </p>
    <p>– Grupo I. Turbina Pelton de eixo vertical, potencia máxima de 5.955 kW e caudal nominal de 2.300 l/s, acoplada a un xerador síncrono trifásico de 5.660 kW de potencia.</p>
    <p>– Grupo II (novo grupo). Turbina Pelton de eixo horizontal, potencia máxima de 2.562 kW e caudal nominal de 1.000 l/s, acoplada a un xerador síncrono trifásico de 2.435 kW de potencia.</p>
    <p>– Transformador de potencia trifásico de 10.000 kVA; r.d.t. 20/6 kV.</p>
    <p>– Transformador para servizos auxiliares 50 kVA; r.d.t. 20/0,400 kV. </p>
    <p>– Equipamento auxiliar de protección, control, telemando e medida da enerxía eléctrica producida pola Central.</p>
    <p>Aproveitamento: </p>
    <p>– As características que figuran na Resolución da Dirección Xeral da Auga do Ministerio para a Transición Ecolóxica e o Reto Demográfico, do 26 de maio de 2021, pola que se autoriza a modificación da concesión de auga do río Cerves, nos termos municipais de Melón e Ribadavia (Ourense), con destino á produción de enerxía eléctrica no Salto do Cerves, outorgados por Resolución da Confederación Hidrográfica do Norte do 1 de outubro de 1990, son: </p>
    <p>– Río: Cerves.</p>
    <p>– Concellos: Melón e Ribadavia (Ourense).</p>
    <p>– Tipo de explotación: fluínte.</p>
    <p>– Caudal máximo instantáneo: 3.300 l/s.</p>
    <p>– Volume máximo anual: 40,02 Hm3.</p>
    <p>– Salto bruto: grupo I: 315,88 m; grupo II: 312,90 m.</p>
    <p>– Potencia total (grupo I + grupo II): 8.095 kW.</p>
    <p>Tramitación ambiental: </p>
    <p>– Con data do 27 de xullo de 2012, a Secretaría de Estado do Medio Ambiente emite resolución sobre a avaliación de impacto ambiental do proxecto, en que resolve que, de acordo co texto refundido da Lei de avaliación do impacto ambiental de proxectos, aprobado polo Real decreto lexislativo 1/2008, do 11 de xaneiro, non se considera necesaria a tramitación prevista na sección 1ª do capítulo II da dita lei.</p>
    <p>Todas aquelas persoas ou entidades que se consideren afectadas poderán presentar as súas alegacións no prazo de trinta (30) días a partir do día seguinte ao da última publicación desta resolución. Toda a documentación pode examinarse nesta Xefatura Territorial da Vicepresidencia Segunda e Consellería de Economía, Empresa e Innovación de Ourense, rúa Curros Enríquez, núm. 1, 32003 Ourense, e na seguinte ligazón web desta consellería: </p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-de-xeracion</p>
    <p>Ourense, 17 de xuño de 2021</p>
    <footer><p>Pablo Fernández Vila<br>Xefe territorial de Ourense</p></footer>

