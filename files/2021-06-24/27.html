---
date: '2021-06-24'
id: G0532-130421-0003
page: 31924
number: 119
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 9 de abril de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  revisión da autorización ambiental integrada para planta de elaboración de
  conservas de peixe, marisco e pratos preparados en Ribeira (A Coruña)
  (expediente 2020-IPPC-M-42).
range: Anuncio
url: >-
  https://www.xunta.gal/dog/Publicados/2021/20210624/AnuncioG0532-130421-0003_gl.html
---
<p>Para os efectos previstos no artigo 29 da Ley 5/2017, do 19 de outubro, de fomento da implantación de iniciativas empresariais de Galicia (BOE núm. 273, do 10 de novembro) faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em> quedará exposto o documento titulado:</p>
    <p>«Memoria de revisión da AAI parte 1 e 2 de Frinsa del Noroeste, Ribeira (A Coruña)».</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que coide oportunas, o documento estará ao dispor dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivienda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 9 de abril de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO I</h2>
    <h3>Memoria resumo</h3>
    <p>Clave do expediente: 2020-IPPC-M-42.</p>
    <p>Peticionaria: Frinsa del Noroeste, S.A.</p>
    <p>CIF: A15010564.</p>
    <p>Razón social: Polígono Industrial Xarás, parcela 29, 15969 Ribeira (A Coruña).</p>
    <p>Localización da instalación: Polígono Industrial Xarás, parcela 29, 15696 Ribeira (A Coruña).</p>
    <p>Actividade: planta de elaboración de conservas de peixe, marisco e pratos preparados.</p>
    <p>Descrición:</p>
    <p>Frinsa del Noroeste, S.A. (en diante Frinsa) desenvolve a súa actividade produtiva desde o ano 1961 nas instalacións sitas no polígono industrial de Xarás, pertencente ao concello de Santa Uxía de Ribeira.</p>
    <p>Dedica a súa actividade principal á fabricación de conservas de túnidos e, en menor medida, á fabricación de conservas de peixes, mariscos e pratos preparados. Para isto dispón de sete plantas: F1 e F2 (plantas de produción e zona de oficinas), F3 (planta de coxeración e caldeiras de vapor), F4 (planta de produción especialidades), F5 (almacén frigorífico), F6 (planta de fabricación de envases e oficinas) e F7 (almacén de ferramentas e taller).</p>
    <p>O día 4.12.2019 publícase a Decisión de execución (UE) nº 2019/2031 da Comisión do 12 de novembro de 2019, pola que se establecen as conclusións sobre as mellores técnicas dispoñibles (MTD) nas industrias de alimentación, bebida e leite, de conformidade coa Directiva nº 2010/75/UE do Parlamento Europeo e do Consello, polo que a empresa presenta o proxecto para a revisión e adaptación da instalación ás obrigas establecidas.</p>

