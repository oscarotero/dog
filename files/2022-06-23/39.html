---
date: '2022-06-23'
id: L189-020622-0001
page: 36245
number: 120
agency: Concello de Vedra
section: VI. Anuncios. b) Administración local.
title: >-
  ANUNCIO da aprobación inicial do proxecto de expropiación por procedemento de
  taxación conxunta (2022/U040/000001).
range: Anuncio
url: >-
  https://www.xunta.gal/dog/Publicados/2022/20220623/AnuncioL189-020622-0001_gl.html
---
<p>Mediante Acordo do Pleno do Concello, do 27 de abril de 2022, aprobouse inicialmente o proxecto de expropiación, polo procedemento de taxación conxunta, nos termos da documentación técnica redactada e asinada por Isidro López Yáñez, arquitecto, e Beatriz Blanco Lois, enxeñeira técnica agrícola, para a adquisición de parte da parcela con referencia catastral 15090E50100139, incluída no sistema xeral SXP-3 adscrito ao SUD-1 e SUD-2 do vixente PXOM. </p>
    <p>A finalidade é a de executar un ámbito de espazo público como parque infantil e de lecer para toda a veciñanza na parroquia de San Xián de Sales (Vedra).</p>
    <p>De conformidade cos artigos 118 da Lei 2/2016, do 10 de febreiro, do solo de Galicia, e 201 e seguintes do Regulamento de xestión urbanística, aprobado polo Real decreto 3288/1978, do 25 de agosto, sométese a información pública polo prazo dun mes, contados desde o día seguinte ao da publicación do presente anuncio do <em>Diario Oficial de Galicia</em>. Publicarase tamén nun dos xornais da provincia da Coruña.</p>
    <p>Durante o mencionado prazo poderá ser examinado por calquera interesada/o nas dependencias municipais para que formulen as alegacións que xulguen pertinentes. Así mesmo, estará á disposición dos interesados na sede electrónica do concello (https://sede.vedra.es).</p>
    <p>O presente anuncio servirá de notificación aos interesados, no caso de que non se poida efectuar a notificación persoal no trámite de audiencia.</p>
    <p>O acordo de aprobación definitiva do expediente de taxación conxunta levará implícita a declaración de urxente ocupación dos bens e dereitos afectados.</p>
    <p>Vedra, 2 de xuño de 2022</p>
    <footer><p>Carlos Martínez Carrillo<br>Alcalde</p></footer>

