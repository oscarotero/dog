---
date: '2012-07-19'
id: CA04-090712-0005
page: 28804
number: 138
agency: Consellería de Economía e Industria
section: IV. Oposicións e concursos.
title: >-
  ORDE do 5 de xullo de 2012 pola que se anuncia a convocatoria para a
  provisión, polo sistema de libre designación, de dous postos de traballo
  vacantes nesta consellería.
range: Orde
url: >-
  https://www.xunta.gal/dog/Publicados/2012/20120719/AnuncioCA04-090712-0005_gl.html
---
<p>De conformidade co establecido no artigo 29.2º do Decreto lexislativo 1/2008, do <br>13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e en uso das atribucións conferidas polo artigo 17.4º do citado decreto lexislativo, esta consellería</p>
    <footer><p>DISPÓN:</p></footer>
    <p>Primeiro. Anunciar a convocatoria para cubrir, polo sistema de libre designación, dous postos de traballo que se indican no anexo I desta orde.</p>
    <p>Segundo. Poderán concorrer a ela os/as funcionarios/as de carreira que reúnan os requisitos sinalados no anexo I.</p>
    <p>Terceiro. As solicitudes dirixiranse por escrito, segundo o modelo que se inclúe no anexo II, á Consellería de Economía e Industria, no prazo de 15 días contados a partir do seguinte ao da publicación desta orde no <em>Diario Oficial de Galicia</em>, e poderán presentarse en calquera das formas previstas no artigo 38.4 da Lei 30/1992, do 26 de novembro.</p>
    <p>Cuarto. Os/as aspirantes deberán unir á petición un currículum vitae e xustificar documentalmente os méritos que aleguen. Os méritos alegados e non probados non se terán en conta.</p>
    <p>Quinto. Esta convocatoria será resolta pola Consellería de Economía e Industria. No caso de que resulte seleccionado/a un/unha funcionario/a con destino noutras administracións públicas para ocupar un posto de traballo dos anunciados no anexo I desta orde, tramitarase o seu traslado a esta comunidade autónoma, conforme o previsto no artigo 67 do Real decreto 364/1995, do 10 de marzo, e demais disposicións concordantes.</p>
    <p>Se no prazo de dous meses a partir da publicación da resolución no DOG o/a funcionario/a seleccionado/a non se puidese incorporar ao posto de traballo por non estar resolto o seu traslado á Comunidade Autónoma de Galicia, considerarase deserto o posto e poderase proceder de novo á súa provisión. </p>
    <p>Sexto. A resolución desta convocatoria farase pública no DOG, e se se considera oportuno poderán declararse desertos os postos.</p>
    <p>Sétimo. O prazo de toma de posesión será de tres días se o destino anterior radica na mesma localidade que a do novo destino, e dun mes se radica en localidade distinta ou comporta o reingreso ao servizo activo.</p>
    <p>O prazo de toma de posesión empezará a contar a partir do día seguinte ao do cesamento, que deberá producirse dentro dos tres días seguintes ao da publicación da resolución desta orde no <em>Diario Oficial de Galicia</em>, ou desde a data en que se comunique a resolución do traslado á Comunidade Autónoma, para o caso de funcionario/a doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión empezará a contar a partir do día seguinte ao da publicación da resolución no DOG.</p>
    <p>Oitavo. Contra a presente orde, que pon fin á vía administrativa, poderase interpor potestativamente recurso de reposición perante este mesmo órgano no prazo dun mes, contado a partir do día seguinte ao da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderase interpor recurso contencioso-administrativo perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de xullo de 2012</p>
    <footer><p>Javier Guerra Fernández<br>Conselleiro de Economía e Industria</p></footer>
    <footer><p>ANEXO I</p></footer>
    <p>Código: IN.C05.00.002.15770.001.</p>
    <p>Denominación do posto: subdirector/a xeral de Enerxía.</p>
    <p>Dependencia: Dirección Xeral de Industria, Enerxía e Minas.</p>
    <p>Localidade: Santiago de Compostela.</p>
    <p>Tipo de posto: S.</p>
    <p>Corpo ou escala: xeral/especial.</p>
    <p>Subgrupo: A1.</p>
    <p>Nivel: 30.</p>
    <p>Complemento específico: 21.029,54 euros.</p>
    <p>Tipo de adscrición: A11 (adscrición indistinta a funcionarios da Xunta de Galicia, Estado e comunidades autónomas).</p>
    <p>Formación específica: 640 (para personal doutra Administración, curso de perfeccionamento de galego R.I.).</p>
    <p>Código: IN.C05.00.001.15770.001.</p>
    <p>Denominación do posto: subdirector/a xeral de Administración Industrial.</p>
    <p>Dependencia: Dirección Xeral de Industria, Enerxía e Minas.</p>
    <p>Localidade: Santiago de Compostela.</p>
    <p>Tipo de posto: S.</p>
    <p>Corpo ou escala: xeral/especial.</p>
    <p>Subgrupo: A1.</p>
    <p>Nivel: 30.</p>
    <p>Complemento específico: 21.029,54 euros.</p>
    <p>Tipo de adscrición: A11 (adscrición indistinta a funcionarios da Xunta de Galicia, Estado e comunidades autónomas).</p>
    <p>Formación específica: 640 (para personal doutra Administración, curso de perfeccionamento de galego R.I.).</p>

