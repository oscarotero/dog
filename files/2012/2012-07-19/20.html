---
date: '2012-07-19'
id: G0007-290612-0001
page: 28820
number: 138
agency: Xulgado do Social número 3 de Santiago de Compostela
section: V. Administración de xustiza.
title: EDICTO (739/2011).
range: Edicto
url: >-
  https://www.xunta.gal/dog/Publicados/2012/20120719/AnuncioG0007-290612-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber:</p>
    <p>Que no procedemento ordinario 739/2011 deste Xulgado do Social, seguido por instancia de Cristovao Manuel da Silva Pinto contra a empresa Grupo Construnor Estructuras, S.L., Construnor Estructuras, S.L., Enrique Feáns García, Novacaixagalicia, Carlos Manuel Paz Costa, Fogasa, sobre ordinario, ditouse a seguinte resolución:</p>
    <p>Decido:</p>
    <p>Que con estimación da demanda presentada por Cristovao-Manuel da Silva Pinto ás empresas Grupo Construnor Estructuras, S.L., Construnor, S.L. e Sacyr, S.A.U. que aboe ao demandante a cantidade total de 4.146,93 euros polos conceptos de:</p>
    <p>a) A diferenza salarial de 100 euros ao mes correspondentes aos meses de xaneiro, febreiro e marzo de 2011.</p>
    <p>b) O salario de abril de 2011 de 1.424,72 euros.</p>
    <p>c) Axudas de aloxamento do mes de abril de 2011 a razón de 400 euros.</p>
    <p>d) Combustible a razón de 261 euros dende o mes de xaneiro, febreiro, marzo e abril.</p>
    <p>e) Así como Indemnización por fin de contrato na cantidade de 1.400 euros.</p>
    <p>E condeno á administración concursal formada pola entidade Novacaixagalicia, Carlos Manuel Paz Costas e Enrique Feáns, así como ao Fondo de Garantía Salarial-Fogasa a estar e pasar por esta resolución.</p>
    <p>A cantidade salientada verase incrementada nunha recarga do 10% por mora ao tratarse da cantidade reclamada dunha débeda salarial vencida, liquida e determinada, que non pode entenderse problemática en canto á súa liquidación.</p>
    <p>Contra esta sentenza poden anunciar recurso de suplicación ante o Tribunal Superior de Xustiza de Galicia no prazo de cinco días dende a notificación da sentenza.</p>
    <p>Nese momento deberán designar letrado ou graduado social colexiado que se encargará da súa defensa na tramitación do recurso que anuncia.</p>
    <p>E para que sirva de notificación en legal forma á demandada Grupo Construnor Estructuras, S.L., Construnor Estructuras, S.L., en paradoiro descoñecido, expido o presente edicto para a súa inserción no <em>Diario Oficial de Galicia</em>.</p>
    <p>Santiago de Compostela, 29 de xuño de 2012</p>
    <footer><p>A secretaria xudicial</p></footer>

