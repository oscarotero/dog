---
date: '2012-07-19'
id: CA04-200612-0003
page: 28842
number: 138
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de xuño de 2012, da Xefatura Territorial de Pontevedra, pola
  que se somete a información pública a petición de autorización administrativa
  e a aprobación do modificado do proxecto de execución dunha planta de xeración
  eléctrica a partir de biomasa forestal primaria no concello de Mondariz
  (expediente IN407A 2010/351-4).
range: Resolución
url: >-
  https://www.xunta.gal/dog/Publicados/2012/20120719/AnuncioCA04-200612-0003_gl.html
---
<p>Para os efectos previstos na Lei 54/1997, do 27 de novembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e no Decreto 149/2008, do 26 de xuño (DOG núm 141), polo que se regula o procedemento de autorización das instalacións de produción de enerxía eléctrica a partir da valorización enerxética da biomasa forestal primaria na Comunidade Autónoma de Galicia, sométese a información pública a petición da autorización administrativa e a aprobación do modificado do proxecto de execución da instalación eléctrica que se describe:</p>
    <p>Solicitante: Enerxía Galega da Biomasa, S.L.</p>
    <p>Domicilio social: rúa Xosé Pasín, 7 baixo, 15706 Santiago de Compostela.</p>
    <p>Denominación: planta de xeración eléctrica a partir de biomasa.</p>
    <p>Situación: Mondariz.</p>
    <p>Características técnicas:</p>
    <p>– Caldeira de vapor cunha turbina de 10.000 kW netos. </p>
    <p>– Alternador síncrono de 13,75 mVA de potencia con cos f 0,80.</p>
    <p>– Transformador principal de 13,75 mVA a 11/20 kV, transformador de servizos auxiliares de 1.250 kVA e un xerador de enerxía de 1.250 kVA.</p>
    <p>– Instalacións auxiliares de tratamento e almacenamento de biomasa, aerorrefrixerador, tratamento de augas, elementos de manobra e control da central eléctrica.</p>
    <p>A instalación está situada na Lagoa, Mondariz.</p>
    <p>Modificación con respecto ao proxecto orixinal: cámbiase a localización da planta, que orixinariamente se situaba na Lomba do Cruceiro, Ribadetea, concello de Ponteareas, para A Lagoa, concello de Mondariz.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial; avenida Fernández Ladreda 43, 36003 Pontevedra, no prazo dun mes a partir da última publicación.</p>
    <p>Así mesmo, e no mencionado prazo, poderá examinarse nesta xefatura territorial e no concello de Mondariz o proxecto da instalación.</p>
    <p>Pontevedra, 15 de xuño de 2012</p>
    <footer><p>Ignacio Rial Santomé<br>Xefe territorial de Pontevedra</p></footer>

