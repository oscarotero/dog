---
date: '2012-07-19'
id: C141-300512-0003
page: 28872
number: 138
agency: Portos de Galicia
section: VI. Anuncios. a) Administración autonómica.
title: >-
  ACORDO do  18 de maio de 2012, da zona centro de Portos de Galicia, polo que
  se somete a información pública a tramitación dunha modificación substancial
  da concesión administrativa outorgada a Repsol Comercial de Productos
  Petrolíferos, S.A. para a instalación dun surtidor e tanque de 25.000 l no
  porto de Laxe (expediente 12-21-67-C-1).
range: Acordo
url: >-
  https://www.xunta.gal/dog/Publicados/2012/20120719/AnuncioC141-300512-0003_gl.html
---
<p>Estase a tramitar unha modificación substancial da concesión administrativa por incremento de superficie concesional, outorgada a Repsol Combustible Petrolíferos, S.A. no porto de Laxe, segundo o proxecto de construción de título proxecto de adaptación ao Real decreto 1562/1998 (ITC MI IP02) para a instalación de almacenamento e subministración de carburante a embarcacións pesqueiras, situada no porto de Laxe (A Coruña), asinado polo enxeñeiro técnico industrial Juan José Miralles Insa, con nº de colexiado 3578.</p>
    <p>O que se fai público para os efectos previstos no artigo 85 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante (BOE núm. 253, do xoves 20 de outubro), para que as persoas e entidades interesadas poidan examinar o expediente e presentar por escrito as alegacións que consideren oportunas nas oficinas da zona centro de Portos de Galicia, situadas na rúa Alférez Provisional, 5-1º, 15006 A Coruña, no prazo de vinte (20) días hábiles, contados a partir do seguinte ao da publicación do presente anuncio no <em>Diario Oficial de Galicia</em>. A documentación está á disposición na web: www.portosdegalicia.es/gl/documentacion/pregos-e-documentos.html</p>
    <p>A Coruña, 18 de maio de 2012</p>
    <footer><p>Lorena Solana Barjacoba<br>Enxeñeira xefa da zona centro de Portos de Galicia</p></footer>

