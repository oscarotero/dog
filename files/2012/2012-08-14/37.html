---
date: '2012-08-14'
id: C141-310712-0003
page: 32790
number: 155
agency: Portos de Galicia
section: VI. Anuncios. a) Administración autonómica.
title: >-
  CÉDULA do 30 de xullo de 2012 pola que se notifica a proposta de resolución do
  procedemento administrativo sancionador coa clave 12-19-12-51.
range: Cédula
url: >-
  https://www.xunta.gal/dog/Publicados/2012/20120814/AnuncioC141-310712-0003_gl.html
---
<p>De conformidade co disposto no artigo 59.4 da Lei 30/1992, do 26 de novembro (BOE nº 285, do 27 de novembro), modificada pola Lei 4/1999, do 13 de xaneiro (BOE nº 112, do 14 de xaneiro), de réxime xurídico das administracións públicas e do procedemento administrativo común, notifícase ao denunciado, cos datos persoais e último domicilio coñecido que no anexo se mencionan, mediante a publicación no <em>Diario Oficial de Galicia</em>, a proposta de resolución do procedemento administrativo sancionador que se cita por presunta infracción do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, en relación co Regulamento de servizo e policía dos portos aprobado por Orde ministerial do 12 de xuño de 1976, por non ser posible a notificación a través do servizo de Correos.</p>
    <p>Para os efectos do disposto no artigo 58 da Lei 30/1992, de réxime xurídico das administracións públicas e do procedemento administrativo común, e no artigo 19 do Real decreto 1398/1993, polo que se aproba o regulamento do procedemento para o exercicio da potestade sancionadora, notifícase ao interesado a posta de manifesto dos documentos que constan no procedemento nas oficinas dos servizos centrais de Portos de Galicia, sitos no edificio de Área Central, praza de Europa, 5A-6º, Santiago de Compostela, das 9.00 ás 14.00 horas, a fin de que poidan obter copia dos que consideren convenientes, e concédeselles, así mesmo un prazo de 15 días contados desde o día seguinte ao da publicación da presente cédula, para que formulen alegacións e presenten os documentos e informacións que consideren pertinentes ante o instrutor.</p>
    <p>O órgano competente para a resolución do expediente, de acordo coa tipificación e contía da sanción e en virtude do disposto no artigo 39.1.a) do Decreto 227/1995, do 20 de xullo (DOG nº 146, do 1 de agosto), é o director do ente público.</p>
    <p>O pagamento voluntario porá fin ao expediente. O importe da sanción que en cada caso corresponda farase efectivo en calquera oficina das entidades de depósito colaboradoras (Banco Gallego, Banco Pastor, Banesto, BBVA, BHS e Novagalicia Banco), empregando o modelo de impreso que se facilitará nos servizos centrais de Portos de Galicia e presentándoo en calquera destas entidades bancarias.</p>
    <p>E para que conste e sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 30 de xullo de 2012</p>
    <footer><p>Jesús Javier Fernández Barro<br>Xefe da División Xurídica</p></footer>
    <footer><p>ANEXO</p></footer>
    <table>
     <tbody>
      <tr>
       <td>Expediente
        Matrícula
        Denunciante</td>
       <td>Denunciado
        Último enderezo coñecido</td>
       <td>Feito denunciado
        Data-hora-porto</td>
       <td>Precepto infrinxido</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>Sanc. 12-19-12-51
        3067-BDT
        Celador do porto</td>
       <td>Fernando Palomanes Ferreiro.
        Avda. Pasaje, 32, BQ 9-1º D
        15006 A Coruña</td>
       <td>Estacionamento prohibido.
        5.4.2012; 20.15 horas
        Malpica (A Coruña)</td>
       <td>Art. 306.1.a) Real decreto lexislativo&amp;nbsp;2/2011 TRLPEMM
        Arts. 17 e 64
        OM 12.6.1976</td>
       <td>Art. 312 Real decreto lexislativo 2/2011 TRLPEMM</td>
       <td>90,15 €</td>
      </tr>
     </tbody>
    </table>

