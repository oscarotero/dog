---
date: '2012-05-25'
id: G0170-040512-0001
page: 19921
number: 99
agency: Xulgado do Social número 2 de Reforzo da Coruña
section: V. Administración de xustiza.
title: AUTO de aclaración de sentenza (655/2009).
range: Edicto
url: >-
  https://www.xunta.gal/dog/Publicados/2012/20120525/AnuncioG0170-040512-0001_gl.html
---
<p>María Mercedes Santos García, secretaria xudicial de reforzo do Xulgado do Social número 2 da Coruña, fai saber que no procedemento de demanda 655/2009, seguido neste xulgado por Montserrat Matos Salgado, maxistrada xuíza deste reforzo, se ditou auto aclaratorio de sentenza co teor literal seguinte:</p>
    <p>«Auto: </p>
    <p>A Coruña, 27 de abril de 2012.</p>
    <p>Feitos:</p>
    <p>Primeiro. Con data do 22 de marzo de 2012 ditouse sentenza nestes autos, do seguinte teor:</p>
    <p>“Resolvo que estimando integramente a demanda formulada por Óscar Iván Vázquez Castro, representado polo seu letrado, contra a empresa Construcciones Soremax, S.L., en rebeldía procesual, e contra o Fogasa, que comparece representado pola súa letrada Sra. Abajo Lera, debo condenar e condeno a demandada a lle aboar ao demandante a suma de 3.243,71 euros no sentido exposto no fundamento primeiro, incrementada cos xuros moratorios pertinentes”.</p>
    <p>Segundo. Mediante escrito do 25 de abril de 2012, recibido neste xulgado con data do 26 de abril de 2012, a representación de Óscar Iván Vázquez Castro solicita a rectificación desa resolución, xa que se produciu un erro na transcrición da contía reclamada.</p>
    <p>Terceiro. No día da data quedaron os autos á disposición do provedor para ditar a oportuna resolución.</p>
    <p>Fundamentos de dereito:</p>
    <p>Único. O artigo 267 da Lei orgánica do poder xudicial, e en idéntico sentido os artigos 214 e 215 da LAC, regula o chamado recurso de aclaración, que posibilita con carácter excepcional a aclaración de puntos escuros, a emenda de omisións ou a corrección de erros simplemente materiais sobre puntos discutidos no litixio, pero sen en ningún caso consentir que por tal vía se poida rectificar o que derive dos fundamentos xurídicos e sentido da resolución ou se subvertan as conclusión probatorias previamente mantidas, agás que excepcionalmente o erro material consista nun “mero desaxuste ou contradición patente e independente de calquera xuízo valorativo ou apreciación xurídica, entre a doutrina establecida nos fundamentos xurídicos e o ditame da resolución xudicial”, é dicir, cando sexa evidente que o órgano xudicial “simplemente se equivocou ao trasladar o resultado do seu xuízo á resolución”.</p>
    <p>Así mesmo, establece o artigo 267.3 da LOPX: “3. Os erros materiais manifestos e os aritméticos en que incorran as resolucións xudiciais poderán ser rectificados en calquera momento”.</p>
    <p>Tendo en conta que efectivamente se produciu un erro de transcrición na resolución, débese acceder á rectificación solicitada pola representación legal do demandante, no sentido proposto por ela no seu escrito do 25 de abril de 2012.</p>
    <p>Vistos os artigos citados e demais de xeral e pertinente aplicación,</p>
    <p>Parte dispositiva:</p>
    <p>Débese aclarar o ditame da sentenza do 22 de marzo ditada nestes autos, que queda como segue:</p>
    <p>“Resolvo que estimando integramente a demanda formulada por Óscar Iván Vázquez Castro, representado polo seu letrado, contra a empresa Construcciones Soremax, S.L., en rebeldía procesual, e contra o Fogasa, que comparece representado pola súa letrada Sra. Abajo Lera, debo condenar e condeno a demandada a lle aboar ao demandante a suma de 3.418,73 euros no sentido exposto no fundamento primeiro, incrementada cos xuros moratorios pertinentes”.</p>
    <p>Notifíquese esta resolución ás partes e fágaselles saber que contra ela non cabe ningún recurso, en virtude do disposto no artigo 215.4 da LAC e no artigo 267.7 da Lei orgánica do poder xudicial.</p>
    <p>Así, por este auto, o pronuncia, manda e asina Montserrat Matos Salgado, maxistrada xuíza substituta do Xulgado do Social número 2 reforzo da Coruña. Dou fe».</p>
    <p>E para que así conste e para a súa inserción no Diario Oficial de Galicia, expido este auto.</p>
    <p>A Coruña, 4 de maio de 2012.</p>
    <footer><p>A secretaria xudicial</p></footer>

