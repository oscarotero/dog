---
date: '2012-10-11'
id: G0164-031012-0002
page: 38985
number: 195
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 28 de setembro de 2012 pola que se autoriza o cambio de domicilio por
  traslado de instalacións do centro privado Reyblanc do concello de Santiago de
  Compostela e a implantación de novos ciclos formativos nese centro.
range: Orde
url: >-
  https://www.xunta.gal/dog/Publicados/2012/20121011/AnuncioG0164-031012-0002_gl.html
---
<p>A representante da titularidade do centro privado Reyblanc solicita o cambio de domicilio por traslado de instalacións, da r/ Santo Domingo da Calzada nº 1 á r/ Angustia nº 2 de Santiago de Compostela, e á súa vez tamén solicita autorización para impartir o ciclo formativo de grao medio de Estética Persoal Decorativa e os ciclos formativos de grao superior de Estilismo e Dirección de Perrucaría e o de Asesoría de Imaxe Persoal.</p>
    <p>A Xefatura Territorial da Consellería de Cultura, Educación e Ordenación Universitaria da Coruña achega o expediente cos correspondentes informes de acordo co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro.</p>
    <p>1. Autorizar o cambio de domicilio por traslado de instalacións do centro privado Reyblanc da r/ Santo Domingo da Calzada nº 1 á r/ Angustia nº 2 de Santiago de Compostela.</p>
    <p>2. Autorizar a implantación do ciclo formativo de grao medio de Estética Persoal Decorativa e dos ciclos formativos de grao superior de Estilismo e Dirección de Perrucaría e o de Asesoría de Imaxe Persoal nas novas instalacións do centro privado que se sinala:</p>
    <p>Denominación: CPR Reyblanc.</p>
    <p>Código do centro: 15032522.</p>
    <p>Domicilio: r/ Angustia nº 2.</p>
    <p>Localidade: Santiago de Compostela.</p>
    <p>Concello: Santiago de Compostela.</p>
    <p>Provincia: A Coruña.</p>
    <p>Titular: Reyblanc Centros de Formación, S.L.</p>
    <p>Composición resultante:</p>
    <p>1 ciclo formativo de grao medio de Perrucaría e Cosmética Capilar (2 unidades para 20 alumnos/as cada unha).</p>
    <p>1 ciclo formativo de grao medio de Estética Persoal Decorativa (2 unidades para 20 alumnos/as cada unha).</p>
    <p>1 ciclo formativo de grao superior de Estilismo e Dirección de Perrucaría (2 unidades para 20 alumnos/as cada unha).</p>
    <p>1 ciclo formativo de grao superior de Asesoría de Imaxe Persoal (2 unidades para 20 alumnos/as cada unha).</p>
    <p>Segundo. Antes da posta en funcionamento das ensinanzas que se autorizan, a Xefatura Territorial da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Terceiro. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de setembro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

