---
date: '2012-10-11'
id: G2017-031012-0001
page: 39140
number: 195
agency: Universidade da Coruña
section: IV. Oposicións e concursos.
title: >-
  RESOLUCIÓN do 1 de outubro de 2012 pola que se anuncia a convocatoria pública
  para a provisión dunha praza mediante o sistema de libre designación.
range: Resolución
url: >-
  https://www.xunta.gal/dog/Publicados/2012/20121011/AnuncioG2017-031012-0001_gl.html
---
<p>De conformidade co establecido no artigo 29 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia (DOG do 13 de xuño), e no artigo 52 do Real decreto 364/1995, do 10 de marzo, do Regulamento xeral de ingreso, provisión de postos de traballo e promoción do persoal ao servizo da Administración xeral do Estado, e demais normativa de procedente aplicación, e no uso das atribucións conferidas no artigo 40 dos estatutos desta universidade, aprobados polo Decreto 101/2004, do 13 de maio (DOG do 26 de maio), e da delegación de competencias operada por Resolución do 16 de xaneiro de 2012, esta xerencia</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, o posto de traballo que se indica no anexo I.</p>
    <p>Segundo. Poderán concorrer a ela todos/as os/as funcionarios/as que reúnan as condicións que para o posto de traballo se sinalan no anexo I.</p>
    <p>Terceiro. As solicitudes, que irán dirixidas ao reitor da Universidade da Coruña, empregarán o modelo que consta como anexo II a esta convocatoria e presentaranse no Rexistro Xeral (rúa Maestranza, nº 9, 15001 A Coruña) e nos rexistros auxiliares desta universidade (Casa do Lagar-Campus de Elviña, A Coruña e Doctor Vázquez Cabrera, s/n, 15403 Ferrol) ou remitiranse a través das formas previstas no artigo 38.4º da Lei 30/1992, de réxime xurídico das administracións públicas e do procedemento administrativo común, no prazo de quince días, contados a partir do seguinte ao da publicación desta resolución no Diario Oficial de Galicia.</p>
    <p>Á solicitude xuntaráselle un currículo en que se especifiquen os méritos, que se acreditarán documentalmente.</p>
    <p>Esta convocatoria, así como os actos administrativos que dela derivaren, poderán ser impugnados no prazo e na forma establecidos na vixente Lei de réxime xurídico das administracións públicas e do procedemento administrativo común.</p>
    <p>A Coruña, 1 de outubro de 2012</p>
    <footer><p>Juan Manuel Díaz Villoslada<br>Xerente da Universidade da Coruña</p></footer>
    <h2>Anexo I</h2>
    <p>Núm. de posto RPT: 137.</p>
    <p>Denominación do posto: vicexerente do Campus da Coruña.</p>
    <p>Centro: Xerencia.</p>
    <p>Grupo: A1/A2.</p>
    <p>Tipo de posto: singularizado.</p>
    <p>Complemento de destino: 28.</p>
    <p>Complemento específico mensual: 1.667,78 €.</p>
    <p>Forma de provisión: libre designación.</p>
    <p>Requisitos: funcionario/a de carreira da escala de técnicos de xestión e escala de xestión con destino definitivo na Universidade da Coruña e os/as funcionarios/as de carreira do grupo A1 e A2 que pertenzan a corpos e escalas da Administración do Estado, das comunidades autónomas e da Administración local, así como de escalas propias doutras universidades.</p>
    <p>Funcións:</p>
    <p>– Auxiliar o xerente e substituílo nos casos de ausencia, vacante ou enfermidade.</p>
    <p>– Elaborar propostas para a mellora dos procedementos administrativos e de xestión.</p>
    <p>– Asistir a comisións e mesas relacionadas coa área de traballo.</p>
    <p>– Asesorar as administracións dos centros da Universidade en aspectos administrativos e de xestión.</p>
    <p>– Facer o seguimento dos expedientes administrativos competencia da Xerencia en calquera área.</p>
    <p>– Calquera outra que lle sexa atribuída polo superior xerárquico.</p>
    <h2>Anexo II</h2>
    <table>
     <tbody>
      <tr>
       <td colspan="4">Apelidos</td>
       <td colspan="3">Nome</td>
       <td>NIF</td>
      </tr>
      <tr>
       <td>Data de nacemento</td>
       <td colspan="5">Corpo ou escala</td>
       <td>Grupo</td>
       <td>Nº de rexistro persoal</td>
      </tr>
      <tr>
       <td colspan="2">Enderezo</td>
       <td colspan="3">Localidade</td>
       <td colspan="3">Provincia</td>
      </tr>
      <tr>
       <td colspan="2">Teléfono fixo</td>
       <td colspan="3">Teléfono móbil</td>
       <td colspan="3">Enderezo electrónico</td>
      </tr>
      <tr>
       <td colspan="8">Posto que solicita</td>
      </tr>
      <tr>
       <td colspan="8">Destino actual</td>
      </tr>
      <tr>
       <td colspan="3">Departamento</td>
       <td colspan="4">Organismo</td>
       <td>Localidade</td>
      </tr>
     </tbody>
    </table>
    <p>Solicito: ser admitido/a ao concurso convocado por Resolución da Universidade da Coruña do 1 de outubro de 2012, para a provisión, polo sistema de libre designación, do posto que máis arriba relaciono.</p>
    <p> A Coruña, _________ de_______________________ de 2012</p>
    <p>(Sinatura do/da solicitante)</p>
    <p>Reitor da Universidade da Coruña</p>

