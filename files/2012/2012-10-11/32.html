---
date: '2012-10-11'
id: CA04-210912-0005
page: 39166
number: 195
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de setembro de 2012, da Xefatura Territorial de Lugo, pola
  que se autoriza e se aproba o proxecto de execución dunha instalación
  eléctrica no concello de Cervo (expediente IN407A 2012/46-2, 8015 AT).
range: Resolución
url: >-
  https://www.xunta.gal/dog/Publicados/2012/20121011/AnuncioCA04-210912-0005_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a seguir se cita:</p>
    <p>Solicitante: BEGASA.</p>
    <p>Domicilio social: r/ Cidade de Viveiro, 4, 1º, 27002 Lugo.</p>
    <p>Denominación: reforma CT 12437 estanco.</p>
    <p>Situación: concello de Cervo.</p>
    <p>Características técnicas:</p>
    <p>– Eliminación da LMT derivación ao CTI 12437 estanco e do CT de intemperie.</p>
    <p>– Adecuación do OCR 08658 Sargadelos, no cal se instala a máquina transformadora do actual CTI 12437 estanco e un cadro de baixa tensión formado por catro saídas.</p>
    <p>– Adecuación das RBT con orixe no cadro de baixa tensión proxectado no OCR 08658 Sargadelos e final nos circuítos de baixa tensión existentes do actual CTI 12437 estanco.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>Lugo, 20 de setembro de 2012</p>
    <footer><p>José Manuel Vázquez Leirado<br>Xefe territorial de Lugo</p></footer>

