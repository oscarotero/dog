---
date: '2012-11-02'
id: C141-291012-0004
page: 41215
number: 209
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 26 de outubro de 2012 pola que se modifica a Resolución do 16 de
  outubro de 2012, pola que se anuncia a licitación, mediante procedemento
  aberto, sistema multicriterio e tramitación ordinaria, do contrato non suxeito
  a regulación harmonizada de servizos que se cita.
range: Resolución
url: >-
  https://www.xunta.gal/dog/Publicados/2012/20121102/AnuncioC141-291012-0004_gl.html
---
<p>Na alínea 6.b) da Resolución do 16 de outubro de 2012, da entidade pública Portos de Galicia, publicada no <em>Diario Oficial de Galicia</em> número 201, do 22 de outubro, pola que se anuncia a licitación, mediante procedemento aberto e sistema multicriterio, con tramitación ordinaria, do contrato de servizos auxiliares para o manexo e mantemento da comporta da dársena interior e do guindastre do porto de Malpica de Bergantiños, así como o mantemento dos guindastres de Malpica de Bergantiños, Caión e Barizo, non suxeito a regulación harmonizada, disponse que os licitadores deberán acreditar a súa solvencia conforme o disposto no número 9.2 do cadro de características do contrato (CCC).</p>
    <p>Con data do 26 de outubro de 2012 apróbase unha modificación no contido do número 9.2.2 do CCC, relativo á solvencia técnica e profesional, que deixa sen efecto o disposto no punto 1 do referido número e aproba a nova redacción do CCC.</p>
    <p>Sobre a base desa modificación, cómpre efectuar a seguinte corrección no contido do anuncio de licitación:</p>
    <p>– Na páxina 39953, na alínea 6.b), onde di: «Os licitadores deberán acreditar a súa solvencia económica ou financeira e a técnica e profesional conforme o disposto no número 9.2 do CCC», debe dicir: «Os licitadores deberán acreditar a súa solvencia económica ou financeira e a técnica e profesional polos medios establecidos no número 9.2 do CCC, tendo en conta o disposto na súa nova redacción aprobada o 26 de outubro de 2012».</p>
    <p>– Obtención de información e da documentación modificada:</p>
    <p>1. Entidade: División de Contratación de Portos de Galicia. Teléfono: 881 88 16 45.</p>
    <p>2. Perfil do contratante: http://www.xunta.es/contratacion/resultado.jsp?N=18081</p>
    <p>– Prazo de presentación de proposicións: </p>
    <p>Á vista do anterior, ábrese un novo prazo de presentación de ofertas para participar na licitación convocada para adxudicar o contrato de servizos de referencia, que rematará ás catorce (14.00) horas do décimo quinto (15º) día natural seguinte ao da publicación deste anuncio no <em>Diario Oficial de Galicia</em>. No caso de que ese día coincida en sábado ou festivo, o prazo rematará o primeiro día hábil seguinte.</p>
    <p>– Data de apertura de ofertas: a apertura pública das ofertas técnicas (sobre B) levarase a cabo nun prazo non superior a sete (7) días contados desde a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte.</p>
    <p>Santiago de Compostela, 26 de outubro de 2012</p>
    <footer><p>José Juan Durán Hermida<br>Presidente de Portos de Galicia</p></footer>

