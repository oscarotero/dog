---
date: '2012-11-02'
id: CA02-041012-0002
page: 41170
number: 209
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 25 de setembro de 2012, da Secretaría Xeral de Calidade e
  Avaliación Ambiental, polo que se somete a información pública a solicitude de
  renovación da autorización ambiental integrada solicitada por Papelera de
  Brandía, S.A. para a planta de produción de papel satinado localizada en
  Vidán, concello de Santiago de Compostela (clave do expediente de renovación
  2012-IPPC-M-89).
range: Anuncio
url: >-
  https://www.xunta.gal/dog/Publicados/2012/20121102/AnuncioCA02-041012-0002_gl.html
---
<p>O 18.4.2008 outorgouse a Papelera de Brandía, S.A. a autorización ambiental integrada nº 2006/0348_NAA/IPPC_126 para a planta de produción de papel satinado localizada en Vidán, da que é titular. Nesta autorización estableceuse unha vixencia de cinco anos contados a partir do día seguinte ao da súa notificación ao titular, que se efectuou o 25.4.2008.</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, transcorrido o prazo de vixencia da autorización, esta debe ser renovada e, se é o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polos documentos titulados:</p>
    <p>– Renovación de autorización ambiental integrada de Papelera de Brandía, S.A., Vidán, Santiago de Compostela (A Coruña). Xullo 2012. P-051149.</p>
    <p>– Addenda á renovación de autorización ambiental integrada de Papelera de Brandía, S.A., Vidán, Santiago de Compostela (A Coruña). Setembro 2012. P-051149. </p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. O antedito documento estará á disposición dos administrados, en horario de atención ao público, nas seguintes dependencias:</p>
    <p>• Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro, s/n. 15781 Santiago de Compostela).</p>
    <p>• Consellería de Medio Ambiente, Territorio e Infraestruturas. Xefatura Territorial da Coruña (rúa Vicente Ferrer, 2. 15008 A Coruña).</p>
    <p>• Concello de Santiago de Compostela (Pazo de Raxoi. Praza do Obradoiro, 15705).</p>
    <p>Santiago de Compostela, 25 de setembro de 2012</p>
    <footer><p>Justo de Benito Basanta <br>Secretario xeral de Calidade e Avaliación Ambiental</p></footer>

