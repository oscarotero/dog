---
date: '2012-11-02'
id: CA05-251012-0001
page: 41201
number: 209
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 24 de outubro de 2012  pola que se notifica á empresa Valédeme, S.L.
  a resolución definitiva, emitida polo órgano de contratación da Consellería de
  Traballo e Benestar o día 10 de outubro de 2012, por irregularidades na
  execución do contrato  para a prestación dun servizo integral de control
  loxístico, centro de coordinación e teleoperación que dea soporte á xestión
  operativa do servizo galego de apoio á mobilidade persoal para persoas con
  discapacidade e/ou dependentes (CP 86/08).
range: Cédula
url: >-
  https://www.xunta.gal/dog/Publicados/2012/20121102/AnuncioCA05-251012-0001_gl.html
---
<p>O órgano de contratación da Consellería de Traballo e Benestar, a Secretaría Xeral Técnica, emitiu o día 10 de outubro de 2012 a resolución definitiva pola que se impoñen penalidades e se reclama solidariamente a empresa Valedeme, S.L. o pagamento de indemnización polos servizos non prestados e a imposición de penalidades por irregularidades na execución do contrato para a prestación dun servizo integral de control loxístico, centro de coordinación e teleoperación que dea soporte á xestión operativa do servizo galego de apoio á mobilidade persoal para persoas con discapacidade e/ou dependentes (CP 86/08), nas contías reflectidas na resolución, con base nos feitos e razóns expostos. </p>
    <p>Mediante burofax intentouse, por dúas veces en distintos días e horas, a primeira o día 17 de outubro de 2012 e a segunda notificación o día 18 de outubro de 2012, a transmisión do contido completo da resolución definitiva.</p>
    <p>De conformidade co previsto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, procede realizar a notificación da resolución por medio da presente cédula, que, pola súa vez, será exposta no taboleiro de edictos do concello do último domicilio coñecido unha vez publicada no <em>Diario Oficial de Galicia</em>. </p>
    <p>Por medio desta cédula e de conformidade co disposto no artigo 61 da referida Lei 30/1992 cítase á empresa Valedeme, S.L. para que compareza no prazo de 10 días contados desde o seguinte ao da publicación desta cédula no <em>Diario Oficial de Galicia</em> nas dependencias da Secretaría Xeral Técnica da Consellería de Traballo e Benestar da Xunta de Galicia, sito no Edificio Administrativo San Caetano, s/n en Santiago de Compostela, das 9.00 ás 14.00 horas, de luns a venres, para os efectos de recoller a devandita resolución do 10 de outubro de 2012.</p>
    <p>Santiago de Compostela, 24 de outubro de 2012</p>
    <footer><p>P.D. (Artigo 1 Orde 19.8.2009)<br>Cristina Ortiz Dorda<br>Secretaria xeral técnica da Consellería de Traballo e Benestar</p></footer>

