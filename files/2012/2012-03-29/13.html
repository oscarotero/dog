---
date: '2012-03-29'
id: G2345-080312-13190
page: 11136
number: 62
agency: Xulgado do Social número 2 da Coruña
section: V. Administración de xustiza.
title: EDICTO (241/2011).
range: Edicto
url: >-
  https://www.xunta.gal/dog/Publicados/2012/20120329/AnuncioG2345-080312-13190_gl.html
---
<p>María Adelaida Egurbide Margañón, secretaria do Xulgado do Social número 2 da Coruña, fago saber que por resolución ditada o día 16 de febreiro de 2012, no proceso seguido por instancia de Paula Castro Porteiro contra a empresa Confecciones Teruca, S.L., e administración concursal de Confecciones Teruca, S.L., en reclamación por despedimento rexistrado co número 241/2011, se acordou notificar á empresa Confecciones Teruca, S.L. a seguinte sentenza:</p>
    <p>«Resolvo que, estimando a demanda interposta por Paula Castro Porteiro contra a empresa Confecciones Teruca, S.L., en situación de concurso, con intervención do Fogasa, debo declarar e declaro improcedente o despedimento efectuado á demandante e extinguida a relación laboral na data desta resolución, condenando a empresa a que lle aboe unha indemnización de 11.455,50 euros máis 5.040,75 euros por salarios de tramitación ata o día 13 de maio de 2011.</p>
    <p>Notifíqueselles esta resolución ás partes, ás que se lles fará saber que contra ela só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contado a partir da notificación da sentenza e, no propio termo, se o recorrente non goza do beneficio da xustiza gratuíta, deberá, ao anunciar o recurso, entregar xustificante acreditativo de que consignou a cantidade obxecto de condena na conta de depósitos e consignacións que este xulgado ten aberta no Banesto desta cidade.</p>
    <p>E igualmente deberá, no momento de interpor o recurso, consignar a suma de 300 euros en concepto de depósito especial para recorrer.</p>
    <p>Advírtese o destinatario de que as seguintes comunicacións se farán nas dependencias deste xulgado, agás as que sexan autos ou sentenzas ou cando se trate de emprazamento».</p>
    <p>E para que sirva de notificación á empresa Confecciones Teruca, S.L. en ignorado paradoiro, expídese esta edicto para a súa colocación no taboleiro de anuncios.</p>
    <p>A Coruña, 8 de marzo de 2012.</p>
    <footer><p>A secretaria xudicial</p></footer>

