---
date: '2012-03-29'
id: G0165-140312-13436
page: 11171
number: 62
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 6 de marzo do 2012, da Dirección Xeral de Desenvolvemento Rural,
  polo que se notifica o trámite de audiencia realizado como consecuencia dun
  recurso de alzada contra o acordo da zona de concentración parcelaria de
  Barcia de Mera (Covelo-Pontevedra), por ser devolto polo servizo de correos.
range: Anuncio
url: >-
  https://www.xunta.gal/dog/Publicados/2012/20120329/AnuncioG0165-140312-13436_gl.html
---
<p>De conformidade co disposto no artigo 59.5.º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase ao interesado que se sinala no anexo deste anuncio o trámite de audiencia realizado como consecuncia dun recurso de alzada interposto contra o acordo da zona de concentración parcelaria de Barcia de Mera (Covelo-Pontevedra), por ser devolto polo servizo de Correos.</p>
    <p>O interesado poderá comparecer, no prazo de dez días hábiles contados desde o seguinte ao da publicación deste anuncio, nas oficinas da Dirección Xeral de Desenvolvemento Rural, situadas en San Caetano s/n, das 9.00 ás 14.00 horas, de luns a venres, para o coñecemento íntegro do mencionado trámite de audiencia e constancia de tal coñecemento.</p>
    <p>O presente anuncio remitirase, así mesmo, ao concello correspondente ao último enderezo coñecido do interesado en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Santiago de Compostela, 6 de marzo de 2012.</p>
    <footer><p>Antonio Crespo Iglesias<br>Director xeral de Desenvolvemento Rural</p></footer>
    <h2>ANEXO</h2>
    <p>Expediente: trámite de audiencia.</p>
    <p>Interesado: Delmiro Souto Cruces</p>
    <p>Último enderezo coñecido: praza de Moledo n.º 2, 36214 Vigo (Pontevedra).</p>
    <p>Acto notificado:</p>
    <p>Como consecuencia do recurso de alzada interposto por vostede contra o acordo de concentración parcelaria da zona de Barcia de Mera (Covelo-Pontevedra), poño no seu coñecemento que se propuxo a modificación que abaixo se cita e que o afecta.</p>
    <p>Durante o prazo de 10 días hábiles, contado desde o día seguinte á data de recepción desta notificación, poderá vostede alegar todo o que considere conveniente. No caso de que non se reciba contestación pola súa parte, entenderase a súa completa conformidade coa modificación. </p>
    <p>Indicámoslle que esta proposta non supón ningunha adquisición de dereitos, e está supeditada á correspondente resolución do recurso de alzada interposto.</p>
    <p>O expediente estará ao seu dispor durante o dito prazo nas oficinas do Servizo de Apoio (Concentración Parcelaria), na Consellería do Medio Rural, edificios administrativos San Caetano s/n, 15781 Santiago de Compostela. </p>
    <p>Teléfono 981 54 47 68.</p>
    <p>– Modificación que se propón: </p>
    <p>1. Deixar como masa común (propietario n.º 1000) o predio n.º 899_2 do polígono 13 do acordo, que queda cunha superficie de 160 m2 (LR5) e 7.200 puntos de valor.</p>
    <p>2. Trazar unha servidume de paso de 2 m de largo sobre o predio n.º 901 do polígono 13 do acordo (do propietario n.º 805) para dar acceso ao predio n.º 899_2 sen que se modifiquen nin a súa superficie nin o valor en puntos, é dicir, con 6.670 m2 e 400.125 puntos de valor.</p>
    <p>Xúntanse planos de antes e despois.</p>

