---
date: '2012-09-06'
id: G1096-230812-0001
page: 35394
number: 170
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 6 de agosto de 2012 pola que se notifica a imposición dunha sexta
  multa coercitiva (expediente IU3/178/2011-F1).
range: Cédula
url: >-
  https://www.xunta.gal/dog/Publicados/2012/20120906/AnuncioG1096-230812-0001_gl.html
---
<p>O subdirector da Axencia de Protección da Legalidade Urbanística ditou, en substitución da directora, o 11 de xuño de 2012, resolución pola que se impón unha sexta multa coercitiva a Jesús Losada Castro como consecuencia de incumprir o ordenado nas resolucións do 1 de xullo e 18 de setembro de 2008, 24 de febreiro e 24 de xuño de 2010, 4 de marzo, 24 de xuño e 24 de outubro de 2011, polas que se ordena a demolición das obras de construción dunha vivenda unifamiliar no encoro de Cachamuíña, Vilar, no termo municipal do Pereiro de Aguiar.</p>
    <p>Ao non poderse realizar a notificación persoal daquela resolución, mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado a dita resolución. </p>
    <p>Tendo en conta que o acto non se publica na súa integridade, comunícaselle ao interesado que o texto íntegro da resolución que se notifica está á súa disposición nas dependencias da Axencia de Protección da Legalidade Urbanística, situadas no edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra esta resolución, o interesado pode interpoñer recurso de reposición, ante a directora da Axencia de Protección da Legalidade Urbanística, no prazo dun mes contado a partir do día seguinte a aquel en que se produza a notificación, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 6 de agosto de 2012</p>
    <footer><p>Por substitución (Artigo 3 do Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

